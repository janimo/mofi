Anul 178 (XXII) — Nr. 520

PARTEA I

LEGI, DECRETE, HOTĂRÂRI ȘI ALTE ACTE

Marți, 27 iulie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 711 din 25 mai 2010 referitoare la excepția de
neconstituționalitate a dispozițiilor art. 132 alin. (5) din
Legea nr. 31/1990 privind societățile comerciale ......
Decizia nr. 727 din 1 iunie 2010 referitoare la excepția de
neconstituționalitate a prevederilor art. 50 alin. (1) și
(2) din Legea nr. 230/2007 privind înființarea,
organizarea și funcționarea asociațiilor de proprietari
și a art. 2821 din Codul de procedură civilă................
Decizia nr. 735 din 1 iunie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție,
precum și a dispozițiilor art. 1 alin. (1) și alin. (31) și
art. 4 alin. (1) din Ordonanța de urgență a Guvernului
nr. 43/2002 privind Direcția Națională Anticorupție ....
Decizia nr. 856 din 24 iunie 2010 referitoare la excepția de
neconstituționalitate a dispozițiilor art. 23 din Legea
nr. 656/2002 pentru prevenirea și sancționarea spălării
banilor, precum și pentru instituirea unor măsuri de
prevenire și combatere a finanțării actelor de terorism

Pagina
Decizia nr. 882 din 6 iulie 2010 referitoare la excepția de
neconstituționalitate a dispozițiilor art. 281 pct. 1 lit. b)
din Codul de procedură penală ..................................

2–3

3–5

5–7

7–8

9–10

Decizia nr. 884 din 6 iulie 2010 referitoare la excepția de
neconstituționalitate a dispozițiilor art. 10 alin. (1) din
Legea nr. 241/2005 pentru prevenirea și combaterea
evaziunii fiscale ..........................................................

10–11

Decizia nr. 907 din 6 iulie 2010 referitoare la excepția de
neconstituționalitate a prevederilor art. 211 alin. (1) și
(11) și ale art. 259 alin. (7) din Legea nr. 95/2006
privind reforma în domeniul sănătății ........................

12–13

Decizia nr. 910 din 6 iulie 2010 referitoare la excepția de
neconstituționalitate a prevederilor art. 56 alin. (5) din
Legea nr. 350/2001 privind amenajarea teritoriului și a
urbanismului ..............................................................

14–15

Decizia nr. 932 din 6 iulie 2010 referitoare la excepția de
neconstituționalitate a dispozițiilor art. 2151 alin. 1 din
Codul penal ................................................................

15–16

2

MONITORUL OFICIAL AL ROMÂNIEI, PARTEA I, Nr. 520/27.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 711
din 25 mai 2010

referitoare la excepția de neconstituționalitate a dispozițiilor art. 132 alin. (5) din Legea nr. 31/1990
privind societățile comerciale
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 132 alin. (5) din Legea nr. 31/1990 privind
societățile comerciale, excepție ridicată de Societatea
Comercială Fosfostar — S.A. în Dosarul nr. 1.906/105/2009 al
Tribunalului Prahova — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 18 noiembrie 2009, pronunțată în Dosarul
nr. 1.906/105/2009, Tribunalul Prahova — Secția comercială
și de contencios administrativ a sesizat Curtea
Constituțională cu excepția de neconstituționalitate a
prevederilor art. 132 alin. (5) din Legea nr. 31/1990 privind
societățile comerciale.
Excepția a fost ridicată de Societatea Comercială
ăFosfostar” — S.A. într-un dosar având ca obiect o acțiune în
anularea unei hotărâri a unei adunări generale a acționarilor.
În motivarea excepției de neconstituționalitate, autorul
consideră că textul de lege criticat încalcă dreptul la un proces
echitabil și dreptul la apărare al acționarilor care, în adunarea
generală, au votat pentru adoptarea unei hotărâri. Prin
dispozițiile legale criticate se instituie obligativitatea societății
comerciale de a sta în judecată în calitate de pârât într-o acțiune
având ca obiect anularea hotărârii adunării generale a
acționarilor. În aceste condiții societatea comercială pentru care
a fost adoptată hotărârea adunării generale a acționarilor este
angrenată în mod obligatoriu într-un litigiu care, de fapt, ar trebui
să fie purtat între persoanele care au adoptat hotărârea și cele
care reclamă eventualele neregularități ale acesteia. În situația
admiterii unei astfel de acțiuni, societatea poate ajunge să
răspundă și patrimonial pentru faptele altor persoane. În acest
mod este încălcat dreptul societății de a-și exercita liber
activitățile economice pe care le desfășoară conform statutului.
Prin articolul criticat se instituie obligativitatea încălcării
drepturilor acționarilor care au adoptat o hotărâre a adunării
generale a acționarilor.

Tribunalul Prahova — Secția comercială și de
contencios administrativ apreciază că dispozițiile legale
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 132 alin. (5) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
modificările și completările ulterioare, prevederi care au
următorul conținut: ăCererea se va soluționa în contradictoriu cu
societatea, reprezentată prin consiliul de administrație, respectiv
prin directorat.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) privind liberul acces la justiție, art. 24
alin. (1) privind dreptul la apărare, art. 44 alin. (2) privind dreptul
de proprietate privată, art. 45 privind libertatea economică,
art. 53 alin. (1) privind restrângerea exercițiului unor drepturi sau
al unor libertăți, art. 57 privind exercitarea drepturilor și a
libertăților și art. 154 privind conflictul temporal de legi.
Examinând excepția de neconstituționalitate, Curtea
constată că asupra constituționalității dispozițiilor art. 132
alin. (5) din Legea nr. 31/1990 privind societățile comerciale s-a
mai pronunțat, de exemplu, prin Decizia nr. 1.030 din
13 noiembrie 2007, publicată în Monitorul Oficial al României,
Partea I, nr. 813 din 28 noiembrie 2007, constatând că sunt
constituționale. Cu acel prilej, instanța de contencios
constituțional a reținut că dispozițiile legale criticate reprezintă
norme de procedură, a căror instituire, potrivit dispozițiilor
art. 126 alin. (2) din Legea fundamentală, este de competența
exclusivă a legiuitorului și nu contravin dispozițiilor
constituționale invocate.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în decizia de mai sus își mențin
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 520/27.VII.2010

3

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 132 alin. (5) din Legea nr. 31/1990 privind
societățile comerciale, excepție ridicată de Societatea Comercială Fosfostar — S.A. în Dosarul nr. 1.906/105/2009 al Tribunalului
Prahova — Secția comercială și de contencios administrativ.
Definitivă și general obligatorie.
Pronunțată în ședința publică din data de 25 mai 2010.
PREȘEDINTE,

ACSINTE GASPAR
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 727
din 1 iunie 2010

referitoare la excepția de neconstituționalitate a prevederilor art. 50 alin. (1) și (2)
din Legea nr. 230/2007 privind înființarea, organizarea și funcționarea asociațiilor de proprietari
și a art. 2821 din Codul de procedură civilă
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 31 din anexa nr. 1 la Legea locuinței
nr. 114/1996 și a art. 2821 din Codul de procedură civilă,
excepție ridicată de Tudora Strîmbeanu în Dosarul nr.
8.688/301/2007 al Tribunalului București — Secția a IV-a civilă.
La apelul nominal se prezintă personal autorul excepției.
Lipsesc celelalte părți, față de care procedura de citare a fost
legal îndeplinită.
Autorul excepției solicită admiterea acesteia astfel cum a fost
formulată în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate. Arată că, referitor
la neconstituționalitatea dispozițiilor art. 31 din anexa nr. 1 la
Legea locuinței nr. 114/1996, autorul relevă aspecte ce țin de
aplicarea și interpretarea legii de către instanța de judecată, iar
în privința prevederilor art. 2821 din Codul de procedură civilă,
invocă jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 mai 2009, pronunțată în Dosarul
nr. 8.688/301/2007, Tribunalul București — Secția a IV-a
civilă a sesizat Curtea Constituțională cu excepția de

neconstituționalitate a prevederilor art. 31 din anexa nr. 1
la Legea locuinței nr. 114/1996 și a art. 2821 din Codul de
procedură civilă, excepție ridicată de Tudora Strîmbeanu într-o
cauză civilă având ca obiect pretenții.
În motivarea excepției de neconstituționalitate autorul
susține că dispozițiile art. 31 alin. (1) și (2) din anexa nr. 2 la
Legea nr. 114/1996 instituie prezumția relativă de culpă a
debitorilor obligației de întreținere și prevăd, prin scutirea de la
plata taxei judiciare a asociațiilor de proprietari, o procedură de
judecată inechitabilă pentru debitorii pârâți ai pricinilor ce au ca
obiect plata cheltuielilor de întreținere.
Arată că prevederile art. 2821 interzic părților, în temeiul unor
criterii arbitrare, dreptul de acces la calea de atac a apelului,
fără o justificare obiectivă și rezonabilă.
Consideră că dispozițiile de lege criticate contravin
prevederilor Legii nr. 24/2000, întrucât debitorii obligațiilor de
întreținere sunt lăsați ăla liberul arbitru” al asociațiilor de
proprietari, în ceea ce privește calculul cuantumului cheltuielilor
de întreținere.
Tribunalul București — Secția a IV-a civilă consideră că
excepția de neconstituționalitate a dispozițiilor art. 31 din
anexa nr. 2 este inadmisibilă, întrucât acestea au fost abrogate
prin Legea nr. 230/2007.
Apreciază că dispozițiile art. 2821 din Codul de procedură
civilă sunt constituționale, deoarece, prin eliminarea unei căi de
atac, nu se încalcă dispozițiile invocate din Legea fundamentală,
atâta timp cât persoanele interesate au posibilitatea de a apela
la o instanță superioară în vederea analizării legalității sentințelor
pronunțate.
Potrivit prevederilor art. 30 alin. (1) din Legea nr. 47/1992,
actul de sesizare a fost comunicat președinților celor două
Camere ale Parlamentului, Guvernului și Avocatului Poporului,

4

MONITORUL OFICIAL AL ROMÂNIEI, PARTEA I, Nr. 520/27.VII.2010

pentru a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând actul de sesizare, raportul întocmit de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a dispozițiilor art. 31 din anexa nr. 1 la
Legea locuinței nr. 114/1996. Din cuprinsul motivării excepției,
Curtea constată că instanța a reținut în mod eronat obiectul
excepției, întrucât autorul critică, în realitate, dispozițiile art. 31
alin. (2) și (3) din anexa nr. 2 la Legea nr. 114/1996, care au
următorul cuprins: ă(2) Asociația de proprietari are dreptul de a
acționa în justiție pe orice proprietar care se face vinovat de
neplata cheltuielilor comune, inclusiv a celor neprevăzute, timp
de mai mult de 90 de zile de la termenul stabilit.
(3) Acțiunea este scutită de taxă de timbru.”
Curtea constată că dispozițiile art. 31 din anexa nr. 2 la
Legea nr. 114/1996 au fost abrogate expres prin art. 61 din
cap. IX al Legii nr. 230/2007 privind înființarea, organizarea și
funcționarea asociațiilor de proprietari, publicată în Monitorul
Oficial al României, Partea I, nr. 490 din 23 iulie 2007, dar soluția
legislativă prevăzută în cuprinsul art. 31 alin. (2) și (3) din anexa
nr. 2 la Legea nr. 114/1996 a fost preluată de art. 50 alin. (1) și
(2) din Legea nr. 230/2007 privind înființarea, organizarea și
funcționarea asociațiilor de proprietari, astfel încât obiect al
excepției îl constituie aceste dispoziții, având următorul conținut:
ă(1) Asociația de proprietari are dreptul de a acționa în justiție
pe orice proprietar care se face vinovat de neplata cotelor de
contribuție la cheltuielile asociației de proprietari mai mult de
90 de zile de la termenul stabilit.
(2) Acțiunea asociației de proprietari este scutită de taxă de
timbru.”
De asemenea, Curtea Constituțională a fost sesizată cu
prevederile art. 2821 din Codul de procedură civilă, astfel cum a
fost modificat prin Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 609 din
14 iulie 2005, având următorul cuprins: ăNu sunt supuse apelului
hotărârile judecătorești date în primă instanță în cererile
introduse pe cale principală privind pensii de întreținere, litigii al
căror obiect are o valoare de până la 1 miliard lei inclusiv, atât
în materie civilă, cât și în materie comercială, acțiunile posesorii,
precum și cele referitoare la înregistrările în registrele de stare
civilă, luarea măsurilor asigurătorii și în alte cazuri prevăzute de
lege”.
Autorul
excepției
invocă
încălcarea
dispozițiilor
constituționale ale art. 11 privind dreptul internațional și dreptul
intern, art. 16 referitor la egalitatea în drepturi a cetățenilor,
art. 20 referitor la tratatele internaționale privind drepturile
omului, art. 21 privind accesul liber la justiție, art. 24 alin. (1)
referitor la garantarea dreptului la apărare, art. 125 privind
statutul judecătorilor și art. 126 referitor la instanțele
judecătorești. De asemenea, autorul excepției consideră că
textele de lege criticate încălcă prevederile art. 5 paragraful 3
privind dreptul la libertate și la siguranță, art. 6 paragraful 1
referitor la dreptul la un proces echitabil și art. 13 privind dreptul
la un recurs efectiv din Convenția pentru apărarea drepturilor

omului și a libertăților fundamentale, dispozițiile art. 11 și art. 14
pct. 1 din Pactul internațional cu privire la drepturile civile și
politice, prevederile art. 10 din Declarația Universală a
Drepturilor Omului referitor la dreptul la un proces echitabil,
precum și dispozițiile art. 1 din Protocolul nr. 4 la Convenția
pentru apărarea drepturilor omului și a libertăților fundamentale
privind interzicerea privării de libertate pentru datorii.
Examinând excepția de neconstituționalitate, Curtea
constată că dispozițiile art. 50 alin. (2) din Legea nr. 230/2007 au
mai fost supuse controlului Curții Constituționale. Astfel, prin
Decizia nr. 756 din 12 mai 2009, publicată în Monitorul Oficial al
României, Partea I, nr. 516 din 28 iulie 2009, Curtea a reținut
că, ăîn ceea ce privește susținerea autorului excepției privind
încălcarea principiului egalității, întrucât asociația de proprietari
este scutită de taxa de timbru, în timp ce proprietarul nu
beneficiază de această scutire, aceasta este nefondată. În
jurisprudența Curții Constituționale s-a stabilit că instituirea unor
excepții de la regula generală a plății taxelor judiciare de timbru
(scutiri de plata taxei) nu constituie o discriminare sau o atingere
adusă acestui principiu constituțional. Potrivit art. 138 alin. (1)
din Constituție [devenit art. 139 alin. (1) după republicarea
acesteia], «Impozitele, taxele și orice alte venituri ale bugetului
de stat și ale bugetului asigurărilor sociale de stat se stabilesc
numai prin lege», fiind, așadar, la latitudinea legiuitorului să
stabilească scutiri de taxe sau impozite, având în vedere situații
diferite, fără ca prin aceasta să se aducă atingere principiului
egalității în drepturi. Plata unor taxe sau impozite nu reprezintă
un drept, ci o obligație constituțională a cetățenilor, prevăzută
de art. 53 alin. (1) din Legea fundamentală [devenit art. 56
alin. (1) după republicare], în conformitate cu care «Cetățenii au
obligația să contribuie, prin impozite și taxe, la cheltuielile
publice»”. De asemenea, prin Decizia nr. 191 din 31 martie
2005, publicată în Monitorul Oficial al României, Partea I, nr. 526
din 21 iunie 2005, Curtea a statuat că se impune un tratament
juridic diferit pentru situații de fapt diferite, având o justificare
obiectivă și rațională, și anume necesitatea recuperării de către
asociațiile de proprietari a cotelor de întreținere cu mai multă
ușurință, ținând cont atât de multitudinea datornicilor, de debitele
mari pe care aceștia le au, cât și de consecințele grave ale
neachitării acestora.
Referitor la critica potrivit căreia dispozițiile art. 50 alin. (1)
din Legea nr. 230/2007 instituie o prezumție relativă de culpă a
debitorilor obligației de întreținere, Curtea apreciază că textul
criticat prevede dreptul asociației de proprietari de a acționa în
justiție pe orice proprietar ce se face vinovat de neplata cotelor
de contribuție la cheltuielile asociației, fără a încălca în vreun fel
dreptul proprietarului la judecarea în mod echitabil, în mod public
și într-un termen rezonabil a cauzei sale de către o instanță
independentă și imparțială, instituită de lege, care va hotărî fie
asupra încălcării drepturilor și obligațiilor sale cu caracter civil, fie
asupra temeiniciei oricărei acuzații în materie penală îndreptate
împotriva sa.
În ceea ce privește dispozițiile art. 2821 din Codul de
procedură civilă, Curtea constată că instanța de contencios
constituțional s-a pronunțat în numeroase rânduri cu privire la
neconstituționalitatea acestora. Astfel, de exemplu, prin Decizia
nr. 756 din 12 mai 2009, publicată în Monitorul Oficial al
României, Partea I, nr. 516 din 28 iulie 2009, Curtea a considerat
că instituirea unor reguli speciale privind exercitarea căilor de
atac nu contravine, așa cum susține autorul excepției de
neconstituționalitate, prevederilor constituționale cuprinse în
art. 21 privind accesul liber la justiție, atât timp cât, potrivit celor
prevăzute de art. 2821 din Codul de procedură civilă, părților
interesate le este asigurată posibilitatea exercitării unei căi de
atac împotriva hotărârii judecătorești considerate defavorabilă.
De altfel, astfel cum au reținut Secțiile Unite ale Înaltei Curți
de Casație și Justiție în Decizia nr. 32 din 9 iunie 2008,
prevederile art. 2821 din Codul de procedură civilă exprimă

MONITORUL OFICIAL AL ROMÂNIEI, PARTEA I, Nr. 520/27.VII.2010
voința legiuitorului de a suprima posibilitatea exercitării apelului
împotriva hotărârilor judecătorești pronunțate în primă instanță
în litigiile patrimoniale considerate de o importanță valorică mai
redusă, în scopul asigurării celerității de soluționare a acestora.
Curtea arată că, pentru considerentele expuse mai sus,
dispozițiile art. 50 alin. (1) și (2) din Legea nr. 230/2007 și
art. 2821 din Codul de procedură civilă nu contravin prevederilor
art. 16, 21, art. 24 alin. (1) și art. 126 din Constituție și nici
dispozițiilor art. 6 paragraful 1 și art. 13 din Convenția pentru
apărarea drepturilor omului și a libertăților fundamentale, art. 14
pct. 1 din Pactul internațional cu privire la drepturile civile și
politice și art. 10 din Declarația Universală a Drepturilor Omului

5

referitor la dreptul la un proces echitabil, prin raportare la
prevederile art. 11 și 20 din Constituție.
Curtea constată că neconstituționalitatea textelor de lege
criticate nu este motivată nici prin raportare la dispozițiile
art. 125 din Constituție și nici prin raportare la cele ale art. 5
paragraful 3 din Convenția pentru apărarea drepturilor omului și
a libertăților fundamentale, ale 11 din Pactul internațional cu
privire la drepturile civile și politice și ale art. 1 din Protocolul nr.
4 la Convenția pentru apărarea drepturilor omului și a libertăților
fundamentale. De altfel, acestea nu sunt incidente în cauză,
astfel încât nu se poate reține critica formulată față de pretinsa
încălcare a acestora.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 50 alin. (1) și (2) din Legea nr. 230/2007 privind înființarea,
organizarea și funcționarea asociațiilor de proprietari și a art. 2821 din Codul de procedură civilă, excepție ridicată de Tudora
Strîmbeanu în Dosarul nr. 8.688/301/2007 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 735
din 1 iunie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor art. 1 alin. (1) și alin. (31) și art. 4
alin. (1) din Ordonanța de urgență a Guvernului nr. 43/2002
privind Direcția Națională Anticorupție
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 1 alin. (1) și (31) și art. 4 alin. (1) din
Ordonanța de urgență a Guvernului nr. 43/2002 privind Direcția
Națională Anticorupție, excepție ridicată de Dacian Hălmăgean
în Dosarul nr. 2.762/111/2009 al Tribunalului Bihor — Secția

penală, de Călin Paul Micu, Călin Vaida, Aurica Pușcaș și Josef
Levente Sztrimbely în Dosarul nr. 6.160/100/2008 al Tribunalului
Maramureș — Secția penală, de Bressan Tiziano în Dosarul nr.
1.257/271/2008 al Judecătoriei Oradea — Secția penală și de
Ioan Cârcu și Levente Miklos Matyasi în Dosarul nr.
9.591/320/2008 al Judecătoriei Târgu Mureș.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 8.202D/2009, nr. 8.287D/2009,
nr. 8.289D/2009 și nr. 8.291D/2009 au obiect parțial identic,
pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții

6

MONITORUL OFICIAL AL ROMÂNIEI, PARTEA I, Nr. 520/27.VII.2010

Constituționale, dispune conexarea dosarelor nr. 8.287D/2009,
nr. 8.289D/2009 și nr. 8.291D/2009 la Dosarul nr. 8.202D/2009,
care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 3 noiembrie 2009, 6 octombrie 2009,
4 decembrie 2009 și 24 noiembrie 2009, pronunțate în dosarele
nr. 2.762/111/2009, nr. 6.160/100/2008, nr. 1.257/271/2008 și
nr. 9.591/320/2008, Tribunalul Bihor — Secția penală,
Tribunalul Maramureș — Secția penală, Judecătoria
Oradea — Secția penală și Judecătoria Târgu Mureș au
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, precum și a dispozițiilor
art. 1 alin. (1) și (31) și art. 4 alin. (1) din Ordonanța de
urgență a Guvernului nr. 134/2005.
Excepția a fost ridicată, în dosarele de mai sus, de Dacian
Hălmăgean, Călin Paul Micu, Călin Vida, Aurica Pușcas, Josef
Levente Sztrimbely, Bressan Tiziano, Ioan Cârcu și Levente
Miklos Matyasi.
În motivarea excepției de neconstituționalitate autorii
acesteia susțin că dispozițiile Ordonanței de urgență a
Guvernului nr. 134/2005 contravin prevederilor constituționale
ale art. 115 alin. (4) și (6) referitoare la domeniul de
reglementare prin ordonanțe de urgență. De asemenea,
prevederile art. 1 alin. (1) și (31) și art. 4 alin. (1) din actul criticat
contravin dispozițiilor art. 132 referitoare la Statutul procurorilor,
întrucât se instituie un organism paralel instituției constituționale
a Ministerului Public.
Tribunalul Bihor — Secția penală opinează că excepția de
neconstituționalitate este întemeiată sub aspectul înfrângerii
prevederilor art. 115 alin. (6) din Legea fundamentală, deoarece
actul normativ criticat afectează regimul instituțiilor
fundamentale ale statului.
Tribunalul Maramureș — Secția penală și Judecătoria
Târgu Mureș opinează că excepția de neconstituționalitate este
nefondată.
Judecătoria Oradea — Secția penală nu și-a exprimat
opinia cu privire la excepția de neconstituționalitate invocată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul României consideră că excepția de
neconstituționalitate este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea
nr. 54/2006, publicată în Monitorul Oficial al României, Partea I,
nr. 226 din 13 martie 2006.
De asemenea, obiect al excepției îl constituie, potrivit notelor
autorilor, și dispozițiile art. 1 alin. (1) și (31) și art. 4 alin. (1) din
Ordonanța de urgență a Guvernului nr. 134/2005. În realitate,
obiectul excepției îl constituie prevederile art. 1 alin. (1) și (31) și
art. 4 alin. (1) din Ordonanța de urgență a Guvernului
nr. 43/2002 privind Direcția Națională Anticorupție, publicată în
Monitorul Oficial al României, Partea I, nr. 244 din 11 aprilie
2002, așa cum a fost modificată prin Ordonanța de urgență a
Guvernului nr. 134/2005, care au următorul conținut:
— Art. 1 alin. (1) și (31) din Ordonanța de urgență a
Guvernului nr. 43/2002: ă(1) Prin prezenta ordonanță de urgență
se înființează Direcția Națională Anticorupție, ca structură cu
personalitate juridică, în cadrul Parchetului de pe lângă Înalta
Curte de Casație și Justiție, prin reorganizarea Parchetului
Național Anticorupție. [....]
(31) Procurorul general al Parchetului de pe lângă Înalta
Curte de Casație și Justiție conduce Direcția Națională
Anticorupție prin intermediul procurorului șef al acestei direcții.
Procurorul general al Parchetului de pe lângă Înalta Curte de
Casație și Justiție soluționează conflictele de competență
apărute între Direcția Națională Anticorupție și celelalte structuri
sau unități din cadrul Ministerului Public.”;
— Art. 4 alin. (1) din Ordonanța de urgență a Guvernului
nr. 43/2002: ă(1) Departamentul Național Anticorupție este
condus de un procuror șef care este asimilat prim-adjunctului
procurorului general al Parchetului de pe lângă Înalta Curte de
Casație și Justiție. Procurorul șef al Departamentului Național
Anticorupție este ajutat de 2 procurori șefi adjuncți, asimilați
adjunctului procurorului general al Parchetului de pe lângă Înalta
Curte de Casație și Justiție.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 297 din 23 martie 2010, publicată
în Monitorul Oficial al României, Partea I, nr. 328 din 18 mai
2010, Curtea Constituțională a respins ca nefondată excepția
de neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, precum și a dispozițiilor art. 1 alin. (1) și
alin. (31) și art. 4 alin. (1) din Ordonanța de urgență a Guvernului
nr. 43/2002 privind Direcția Națională Anticorupție.
Deoarece până în prezent nu au intervenit elemente noi, de
natură a determina schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 520/27.VII.2010

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, precum și a
dispozițiilor art. 1 alin. (1) și alin. (31) și art. 4 alin. (1) din Ordonanța de urgență a Guvernului nr. 43/2002 privind Direcția Națională
Anticorupție, excepție ridicată de Dacian Hălmăgean în Dosarul nr. 2.762/111/2009 al Tribunalului Bihor — Secția penală, de Călin
Paul Micu, Călin Vaida, Aurica Pușcaș și Josef Levente Sztrimbely în Dosarul nr. 6.160/100/2008 al Tribunalului Maramureș —
Secția penală, de Bressan Tiziano în Dosarul nr. 1.257/271/2008 al Judecătoriei Oradea — Secția penală și de Ioan Cârcu și
Levente Miklos Matyasi în Dosarul nr. 9.591/320/2008 al Judecătoriei Târgu Mureș.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 856
din 24 iunie 2010

referitoare la excepția de neconstituționalitate a dispozițiilor art. 23 din Legea nr. 656/2002
pentru prevenirea și sancționarea spălării banilor, precum și pentru instituirea
unor măsuri de prevenire și combatere a finanțării actelor de terorism
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 23 din Legea nr. 656/2002 pentru prevenirea
și sancționarea spălării banilor, precum și pentru instituirea unor
măsuri de prevenire și combatere a finanțării actelor de terorism,
excepție ridicată de Constantin Dîlgoci în Dosarul
nr. 655/63/2006 al Curții de Apel Craiova — Secția penală și
pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Partea Agenția Națională de Administrare Fiscală a depus
concluzii scrise prin care solicită respingerea excepției ca
nefondată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2009, pronunțată în
Dosarul nr. 655/63/2006, Curtea de Apel Craiova — Secția
penală și pentru cauze cu minori a sesizat Curtea
Constituțională cu excepția de neconstituționalitate a
prevederilor art. 23 din Legea nr. 656/2002 pentru
prevenirea și sancționarea spălării banilor, precum și
pentru instituirea unor măsuri de prevenire și combatere a
finanțării actelor de terorism, excepție ridicată de Constantin
Dîlgoci în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3), art. 23 alin. (12),
art. 11 alin. (2) și art. 20, precum și ale art. 4 paragraful 1 din
Protocolul nr. 7 adițional la Convenția pentru apărarea
drepturilor omului și a libertăților fundamentale, deoarece
persoana considerată vinovată de săvârșirea infracțiunii din care
provin bunurile ce constituie obiect material al infracțiunii de
spălare de bani este cercetată și urmărită încă o dată pentru
însușirea acelorași bunuri. De altfel, prin reglementarea
infracțiunii de spălare de bani ca deținere de bunuri, cunoscând
că provin din săvârșirea de infracțiuni, pentru persoana ce a
săvârșit fapta din care provin bunurile, de fiecare dată,
independent de orice împrejurare de fapt, vor exista două

8

MONITORUL OFICIAL AL ROMÂNIEI, PARTEA I, Nr. 520/27.VII.2010

infracțiuni, devenind imposibilă săvârșirea unei infracțiuni de
rezultat contra patrimoniului fără a i se alătura infracțiunea de
spălare de bani.
Curtea de Apel Craiova — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 23 din Legea nr. 656/2002, publicată în Monitorul
Oficial al României, Partea I, nr. 904 din 12 decembrie 2002, cu
modificările și completările ulterioare, care au următorul conținut:
— Art. 23: ă(1) Constituie infracțiunea de spălare a banilor și
se pedepsește cu închisoare de la 3 la 12 ani:
a) schimbarea sau transferul de bunuri, cunoscând că provin
din săvârșirea de infracțiuni, în scopul ascunderii sau al
disimulării originii ilicite a acestor bunuri sau în scopul de a ajuta
persoana care a săvârșit infracțiunea din care provin bunurile
să se sustragă de la urmărire, judecată sau executarea
pedepsei;
b) ascunderea sau disimularea adevăratei naturi a
provenienței, a situării, a dispoziției, a circulației sau a proprietății
bunurilor ori a drepturilor asupra acestora, cunoscând că
bunurile provin din săvârșirea de infracțiuni;

c) dobândirea, deținerea sau folosirea de bunuri, cunoscând
că acestea provin din săvârșirea de infracțiuni.
(2) Abrogat prin art. 34 din cap. VI al Legii nr. 39/2003 privind
prevenirea și combaterea evaziunii fiscale.
(3) Tentativa se pedepsește.
(4) Dacă fapta a fost săvârșită de o persoana juridică, pe
lângă pedeapsa amenzii se aplică, după caz, una sau mai multe
dintre pedepsele complementare prevăzute la art. 531 alin. (3)
lit. a)—c) din Codul penal.
(5) Cunoașterea, intenția sau scopul, ca elemente ale
faptelor prevăzute la alin. (1), pot fi deduse din circumstanțele
faptice obiective.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său. Astfel, cu prilejul pronunțării Deciziei nr. 299 din
23 martie 2010, publicată în Monitorul Oficial al României,
Partea I, nr. 295 din 6 mai 2010, și Deciziei nr. 889 din
16 octombrie 2007, publicată în Monitorul Oficial al României,
Partea I, nr. 771 din 14 noiembrie 2007, Curtea a statuat că ănu
poate fi reținută critica potrivit căreia art. 23 alin. (1) din Legea
nr. 656/2002 ar aduce atingere prevederilor art. 4 paragraful 1
din Protocolul nr. 7 la Convenția pentru apărarea drepturilor
omului și a libertăților fundamentale, care consacră principiul
non bis in idem, întrucât, pentru ca acest principiu de drept
procesual penal să își găsească aplicare, persoana în cauză
trebuie să fi suferit o condamnare, să fi fost achitată sau să se
fi dispus încetarea urmăririi penale pentru fapta cu privire la care
este din nou urmărită sau judecată. În situația concursului de
infracțiuni, însă, infractorului i se aplică o pedeapsă principală,
fără ca prin aceasta să fie încălcate în vreun fel dispozițiile art. 4
paragraful 1 din Protocolul nr. 7 la Convenție.”
De asemenea, Curtea a mai statuat că nu poate fi primită
critica referitoare la încălcarea art. 23 alin. (12) din Constituție
potrivit căruia ăNicio pedeapsă nu poate fi stabilită sau aplicată
decât în condițiile și în temeiul legii”, coroborat cu art. 11 și 20
din Constituție, întrucât, potrivit jurisprudenței sale, conceptul de
ăinfracțiune” este folosit de legiuitor generic pentru a acoperi
multitudinea de ăinfracțiuni bază” din care pot proveni bunurile.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față pentru întreg articolul criticat.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 din Legea nr. 656/2002 pentru prevenirea și sancționarea
spălării banilor, precum și pentru instituirea unor măsuri de prevenire și combatere a finanțării actelor de terorism, excepție ridicată
de Constantin Dîlgoci în Dosarul nr. 655/63/2006 al Curții de Apel Craiova — Secția penală și pentru cauze cu minori.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 520/27.VII.2010

9

CURTEA CONSTITUȚIONALĂ

D E C I Z I A Nr. 882
din 6 iulie 2010

referitoare la excepția de neconstituționalitate a dispozițiilor art. 281 pct. 1 lit. b)
din Codul de procedură penală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Iuliana Nedelcu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 281 pct. 1 lit. b) din Codul de procedură penală,
excepție ridicată de Carmen-Marilena Popa și Doru-Cătălin
Boștină în Dosarul nr. 3.142/2/2009 (număr în format
vechi 766/2009) al Curții de Apel București — Secția a II-a
penală și pentru cauze cu minori și de familie.
La apelul nominal se prezintă personal autorul excepției
Doru-Cătălin Boștină și avocatul Domnica Antoniuc, cu
împuternicire avocațială la dosar, pentru autorul excepției
Carmen-Marilena Popa. Lipsește cealaltă parte, Florina Mihaela
Gruia (Răducu).
Avocatul autorului excepției Carmen-Marilena Popa arată că
procedura de citare a părții Florina Mihaela Gruia (Răducu) nu
a fost legal îndeplinită, deoarece aceasta a fost citată la alt
număr al străzii pe care locuiește.
Reprezentantul Ministerului Public consideră că nu este lipsă
de procedură cu partea Florina Mihaela Gruia (Răducu).
Curtea reține că procedura de citare a fost legal îndeplinită
și constată cauza în stare de judecată.
Având cuvântul, apărătorul autorului excepției de
neconstituționalitate Carmen-Marilena Popa solicită admiterea
acesteia astfel cum a fost formulată, arătând că în noul Cod
penal prevederea criticată nici nu se mai regăsește.
Autorul excepției de neconstituționalitate, Doru-Cătălin
Boștină, solicită admiterea acesteia, reiterând argumentele
invocate în fața instanței de judecată și depune concluzii scrise
în acest sens.
Reprezentantul Ministerului Public pune concluzii de
respingere a excepției de neconstituționalitate, arătând că
recursul declarat împotriva unei hotărâri judecătorești care,
potrivit legii, nu poate fi atacată cu apel este un recurs devolutiv,
în cadrul căruia se pot aduce, pe lângă criticile de legalitate, și
critici referitoare la temeinicia hotărârii atacate. Totodată, arată
că în Expunerea de motive a Legii nr. 79/2007 pentru
modificarea art. 281 pct. 1 lit. b) din Codul de procedură penală
sunt precizate rațiunile care au stat la baza introducerii
prevederii criticate în Codul penal.
C U R T E A,

având în vedere actele și lucrările dosarului, reține următoarele:
Prin Decizia nr. 3.407 din 23 octombrie 2009, pronunțată în
Dosarul nr. 6.838/1/2009, Înalta Curte de Casație și Justiție —
Secția penală, admițând recursul împotriva Încheierii din

20 august 2009 a Curții de Apel București — Secția a II-a penală
și pentru cauze cu minori și de familie, a sesizat Curtea
Constituțională cu excepția de neconstituționalitate a
dispozițiilor art. 281 pct. 1 lit. b) din Codul de procedură
penală. Excepția a fost ridicată de Carmen-Marilena Popa și
Doru-Cătălin Boștină în Dosarul nr. 3.142/2/2009 (număr în
format vechi 766/2009) al Curții de Apel București — Secția a II-a
penală și pentru cauze cu minori și de familie, cu ocazia
soluționării unei cauze penale în care unul dintre inculpați avea,
la data săvârșirii faptei, calitatea de notar public.
În motivarea excepției de neconstituționalitate autorii
acesteia susțin că prevederile art. 281 pct. 1 lit. b) din Codul de
procedură penală încalcă dispozițiile constituționale referitoare
la respectarea Constituției, a supremației sale și a legilor, la
egalitatea în drepturi și la unicitatea, imparțialitatea și egalitatea
justiției, în măsura în care creează o discriminare în legătură cu
competența de soluționare a unei cauze penale între o persoană
care are calitatea de notar și o persoană care nu are această
calitate, dar este acuzată de același tip de infracțiune. Mai arată
că discriminarea rezultă din îngrădirea dreptului de a ataca
hotărârea pronunțată în fondul cauzei atât cu apel, cât și cu
recurs.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, invocând și jurisprudența în materie a Curții
Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorilor excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 pct. 1 lit. b) din Codul de procedură penală,
modificate prin Legea nr. 79/2007 pentru modificarea art. 281
pct. 1 lit. b) din Codul de procedură penală, publicată în
Monitorul Oficial al României, Partea I, nr. 225 din 2 aprilie 2007.
Textul de lege criticat are, în prezent, următorul cuprins:
ăCurtea de Apel:
1. judecă în primă instanță: [...] b) infracțiunile săvârșite de
judecătorii de la judecătorii și tribunale și de procurorii de la

10

MONITORUL OFICIAL AL ROMÂNIEI, PARTEA I, Nr. 520/27.VII.2010

parchetele care funcționează pe lângă aceste instanțe, precum
și de avocați, notari publici, executori judecătorești și de
controlorii financiari ai Curții de Conturi”.
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (5) privind obligativitatea respectării Constituției, a
supremației sale și a legilor, ale art. 16 alin. (1) referitoare la
egalitatea în drepturi și ale art. 124 alin. (2) privind unicitatea,
imparțialitatea și egalitatea justiției.
Examinând excepția de neconstituționalitate, Curtea
constată că prevederile art. 281 pct. 1 lit. b) din Codul de
procedură penală au mai fost supuse controlului de
constituționalitate prin raportare la aceleași dispoziții din Legea
fundamentală, invocate și în prezenta cauză, și față de critici

similare. Astfel, prin Decizia nr. 138 din 21 februarie 2008,
publicată în Monitorul Oficial al României, Partea I, nr. 211 din
19 martie 2008, Curtea a respins ca neîntemeiată excepția de
neconstituționalitate a dispozițiilor de lege criticate în prezenta
cauză, reținând, în esență, că nu este contrară principiului
egalității în drepturi a cetățenilor instituirea unor reguli speciale
și că norma de competență criticată asigură dreptul la două
grade de jurisdicție în materie penală, reglementat de art. 2 din
Protocolul nr. 7 adițional la Convenția pentru apărarea
drepturilor omului și a libertăților fundamentale.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 281 pct. 1 lit. b) din Codul de procedură penală, excepție
ridicată de Carmen-Marilena Popa și Doru-Cătălin Boștină în Dosarul nr. 3.142/2/2009 (număr în format vechi 766/2009) al Curții
de Apel București — Secția a II-a penală și pentru cauze cu minori și de familie.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 884
din 6 iulie 2010

referitoare la excepția de neconstituționalitate a dispozițiilor art. 10 alin. (1) din Legea nr. 241/2005
pentru prevenirea și combaterea evaziunii fiscale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Iuliana Nedelcu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 241/2005 pentru
prevenirea și combaterea evaziunii fiscale, excepție ridicată de
Florin-Viorel Oprea în Dosarul nr. 89/211/2007 al Judecătoriei
Cluj-Napoca — Secția penală.
La apelul nominal se constată lipsa părților.

Magistratul-asistent referă asupra cererii depuse la dosar de
către autorul excepției prin care acesta solicită să fie citat la
noua sa adresă din Italia și, în consecință, solicită acordarea
unui nou termen de judecată, pentru lipsă de apărare.
Reprezentantul Ministerului Public arată că nu este de acord
cu amânarea cauzei, deoarece încheierea de sesizare a Curții
Constituționale este din data de 29 octombrie 2009.
Având în vedere că autorul excepției de neconstituționalitate
a fost citat atât la adresa de domiciliu indicată de acesta prin
cererea de sesizare a Curții Constituționale, cât și prin afișare la
sediul instanței, Curtea constată că procedura de citare este
legal îndeplinită. Prin urmare, în temeiul art. 14 din Legea
nr. 47/1992, coroborat cu art. 156 alin. 1 din Codul de procedură
civilă, Curtea respinge cererea de acordare a unui termen de
judecată și constată cauza în stare de judecată.

MONITORUL OFICIAL AL ROMÂNIEI, PARTEA I, Nr. 520/27.VII.2010
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 29 octombrie 2009, pronunțată în Dosarul
nr. 89/211/2007, Judecătoria Cluj-Napoca — Secția penală a
sesizat Curtea Constituțională cu excepția de
neconstituționalitate a dispozițiilor art. 10 alin. (1) din Legea
nr. 241/2005 pentru prevenirea și combaterea evaziunii
fiscale. Excepția a fost ridicată de Florin-Viorel Oprea cu ocazia
soluționării unei cauze penale având ca obiect săvârșirea
infracțiunii de evaziune fiscală.
În motivarea excepției de neconstituționalitate autorul
acesteia susține că art. 10 alin. (1) din Legea nr. 241/2005, prin
folosirea sintagmei ăpână la primul termen de judecată”, încalcă
egalitatea în drepturi și accesul liber la justiție, de vreme ce
statul, ca parte în proces, dobândește o poziție privilegiată, iar
inculpatul nu beneficiază de acces la o instanță care să se
pronunțe asupra cuantumului prejudiciului stabilit. Cauza de
reducere a pedepsei sau de nepedepsire prevăzută de textul de
lege criticat ar trebui, în opinia autorului excepției, să fie
operabilă pe întreg parcursul procesului penal, până la
pronunțarea unei hotărâri definitive.
Judecătoria Cluj-Napoca — Secția penală apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 241/2005 pentru
prevenirea și combaterea evaziunii fiscale, publicată în

11

Monitorul Oficial al României, Partea I, nr. 672 din 27 iulie 2005,
având următorul cuprins: ăArt. 10. — (1) În cazul săvârșirii unei
infracțiuni de evaziune fiscală prevăzute de prezenta lege, dacă
în cursul urmăririi penale sau al judecății, până la primul termen
de judecată, învinuitul ori inculpatul acoperă integral prejudiciul
cauzat, limitele pedepsei prevăzute de lege pentru fapta
săvârșită se reduc la jumătate. Dacă prejudiciul cauzat și
recuperat în aceleași condiții este de până la 100.000 euro, în
echivalentul monedei naționale, se poate aplica pedeapsa cu
amenda. Dacă prejudiciul cauzat și recuperat în aceleași condiții
este de până la 50.000 euro, în echivalentul monedei naționale,
se aplică o sancțiune administrativă, care se înregistrează în
cazierul judiciar.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21 privind
accesul liber la justiție.
Examinând excepția de neconstituționalitate, Curtea
constată că dispozițiile art. 10 alin. (1) din Legea nr. 241/2005
pentru prevenirea și combaterea evaziunii fiscale au fost
supuse, în numeroase rânduri, controlului instanței de
contencios constituțional, prin raportare la aceleași prevederi
din Legea fundamentală, invocate și în prezenta cauză, și cu
motivări similare.
Astfel, prin Decizia nr. 1.053 din 9 octombrie 2008, publicată
în Monitorul Oficial al României, Partea I, nr. 767 din
14 noiembrie 2008, Curtea a respins ca neîntemeiată excepția
de neconstituționalitate a dispozițiilor de lege criticate, reținând,
pe de-o parte, că principiul egalității în drepturi nu implică
tratarea juridică uniformă a tuturor infracțiunilor, iar
reglementarea unui regim sancționator în funcție de acoperirea
prejudiciului cauzat prin infracțiunea săvârșită este expresia
firească a principiului constituțional menționat, care impune ca
la aceleași situații juridice să se aplice același regim, iar la
situații juridice diferite tratamentul juridic să fie diferențiat.
Pe de altă parte, referitor la critica de neconstituționalitate a
dispozițiilor art. 21 din Constituție, prin aceeași decizie, Curtea
a constatat că cel în cauză are posibilitatea de a se adresa
instanțelor judecătorești în cazul în care consideră că drepturile,
libertățile sau interesele sale legitime au fost încălcate și de a
beneficia de toate garanțiile procesuale prevăzute de lege,
inclusiv în ceea ce privește latura civilă a cauzei, în deplină
concordanță cu imperativele dreptului la un proces echitabil.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) din Legea nr. 241/2005 pentru prevenirea și
combaterea evaziunii fiscale, excepție ridicată de Florin-Viorel Oprea în Dosarul nr. 89/211/2007 al Judecătoriei Cluj-Napoca —
Secția penală.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

12

MONITORUL OFICIAL AL ROMÂNIEI, PARTEA I, Nr. 520/27.VII.2010
CURTEA CONSTITUȚIONALĂ

D E C I Z I A Nr. 907
din 6 iulie 2010

referitoare la excepția de neconstituționalitate a prevederilor art. 211 alin. (1) și (11)
și ale art. 259 alin. (7) din Legea nr. 95/2006 privind reforma în domeniul sănătății
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 208, art. 211 alin. (1) și (11), precum și ale
art. 259 alin. (7) din Legea nr. 95/2006 privind reforma în
domeniul sănătății, excepție ridicată de Rodica Cioban în
Dosarul nr. 3.800/307/2009 al Judecătoriei Sighetu Marmației.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 22 februarie 2010, pronunțată în Dosarul
nr. 3.800/307/2009, Judecătoria Sighetu Marmației a sesizat
Curtea Constituțională cu excepția de neconstituționalitate
a prevederilor art. 208, art. 211 alin. (1) și (11), precum și ale
art. 259 alin. (7) din Legea nr. 95/2006 privind reforma în
domeniul sănătății, excepție ridicată de Rodica Cioban.
În motivarea excepției de neconstituționalitate autorul
acesteia susține că prevederile art. 211 alin. (1) și (11) și art. 259
alin. (7) din Legea nr. 95/2006 sunt neconstituționale, întrucât,
deși persoanele asigurate au dreptul de a beneficia de servicii
medicale ca urmare a plății contribuției la fondul de sănătate,
acestea trebuie să facă dovada că au plătit contribuția pentru a
dobândi calitatea de asigurat.
Judecătoria Sighetu Marmației consideră că excepția este
neîntemeiată. În acest sens, invocă jurisprudența în materie a
Curții Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale, arătând că prevederile de lege criticate sunt
expresia dispozițiilor constituționale care reglementează
ocrotirea sănătății și a celor care consacră obligația statului de
a asigura protecția socială a cetățenilor.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Examinând excepția de neconstituționalitate, Curtea
constată că, deși a fost sesizată și cu neconstituționalitatea
art. 208 din Legea nr. 95/2006, în realitate, așa cum rezultă din
notele scrise aflate la dosarul cauzei, criticile autoarei excepției
vizează numai prevederile art. 211 alin. (1) și (11), precum și ale
art. 259 alin. (7) din această lege.
Așadar, Curtea urmează a exercita controlul de
constituționalitate asupra prevederilor art. 211 alin. (1) și (11) și
ale art. 259 alin. (7) din Legea nr. 95/2006 privind reforma în
domeniul sănătății, publicată în Monitorul Oficial al României,
Partea I, nr. 372 din 28 aprilie 2006, astfel cum au fost modificate
prin art. I pct. 18 și 20 din Legea nr. 264/2007 pentru modificarea
și completarea Legii nr. 95/2006 privind reforma în domeniul
sănătății, publicată în Monitorul Oficial al României, Partea I,
nr. 503 din 27 iulie 2007.
Textele de lege criticate au următoarea redactare:
— Art. 211 alin. (1) și (11): ă(1) Sunt asigurați, potrivit
prezentei legi, toți cetățenii români cu domiciliul în țară, precum
și cetățenii străini și apatrizii care au solicitat și obținut
prelungirea dreptului de ședere temporară sau au domiciliul în
România și fac dovada plății contribuției la fond, în condițiile
prezentei legi. În această calitate, persoana în cauză încheie un
contract de asigurare cu casele de asigurări de sănătate, direct
sau prin angajator, al cărui model se stabilește prin ordin al
președintelui CNAS cu avizul consiliului de administrație.
(11) Asigurații au dreptul la pachetul de bază de servicii
medicale de la data începerii plății contribuției la fond, urmând
ca sumele restante să fie recuperate de casele de asigurări de
sănătate și Agenția Națională de Administrare Fiscală, în
condițiile legii, inclusiv accesoriile aplicate pentru creanțele
bugetare.”;
— Art. 259 alin. (7): ăPersoanele care au obligația de a se
asigura și nu pot dovedi plata contribuției sunt obligate, pentru
a obține calitatea de asigurat:
a) să achite contribuția legală lunară pe ultimele 6 luni, dacă
nu au realizat venituri impozabile pe perioada termenelor de
prescripție privind obligațiile fiscale, calculată la salariul minim
brut pe țară în vigoare la data plății, calculându-se majorări de
întârziere;

MONITORUL OFICIAL AL ROMÂNIEI, PARTEA I, Nr. 520/27.VII.2010
b) să achite pe întreaga perioadă a termenelor de prescripție
privind obligațiile fiscale contribuția legală lunară calculată
asupra veniturilor impozabile realizate, precum și obligațiile
fiscale accesorii de plată prevăzute de Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare, dacă au realizat venituri
impozabile pe toată această perioadă;
c) să achite atât contribuția legală lunară și obligațiile fiscale
accesorii prevăzute la lit. b) pentru perioada în care au realizat
venituri impozabile, cât și contribuția legală lunară, precum și
majorările de întârziere prevăzute la lit. a) sau, după caz,
obligațiile fiscale accesorii, pentru perioada în care nu au fost
realizate venituri impozabile pe o perioadă mai mare de 6 luni.
Această prevedere se aplică situațiilor în care în cadrul
termenelor de prescripție fiscală există atât perioade în care
s-au realizat venituri impozabile, cât și perioade în care nu s-au
realizat astfel de venituri. În cazul în care perioada în care nu
s-au realizat venituri impozabile este mai mică de 6 luni, se
achită contribuția legală lunară proporțional cu perioada
respectivă, inclusiv majorările de întârziere și obligațiile fiscale
accesorii, după caz.”
Textele constituționale considerate ca fiind încălcat sunt cele
ale art. 16 privind egalitatea în drepturi, art. 22 referitor la dreptul
la viață și la integritate fizică și psihică, art. 34 alin. (2) potrivit
căruia statul este obligat să ia măsuri pentru asigurarea igienei
și a sănătății publice și art. 47 — Nivelul de trai.
Analizând criticile de neconstituționalitate, Curtea reține
următoarele:
În ceea ce privește criticile de neconstituționalitate vizând
art. 211 alin. (1) și (11), Curtea reține că obligativitatea asigurării
și a contribuției la sistemul asigurărilor sociale de sănătate
trebuie analizată în legătură cu un alt principiu ce stă la baza
acestui sistem, anume cel al solidarității. Astfel, datorită
solidarității celor care contribuie, acest sistem își poate realiza
obiectivul principal, respectiv cel de a asigura un minimum de
asistență medicală pentru populație, inclusiv pentru acele
categorii de persoane care se află în imposibilitatea de a
contribui la constituirea fondurilor de asigurări de sănătate.
Aceste dispoziții de lege reprezintă, de fapt, o expresie a
prevederilor constituționale ce reglementează ocrotirea sănătății
și a celor ce consacră obligația statului de a asigura protecția
socială a cetățenilor. De altfel, în acest sens, s-a pronunțat

13

Curtea prin Decizia nr. 775 din 12 mai 2009, publicată în
Monitorul Oficial al României, Partea I, nr. 459 din 2 iulie 2009.
În ceea ce privește neconstituționalitatea art. 259 alin. (7) din
Legea nr. 95/2006, pentru motive similare cu cele din prezenta
cauză, Curtea s-a pronunțat prin Decizia nr. 1.220 din
29 septembrie 2009, publicată în Monitorul Oficial al României,
Partea I, nr. 755 din 5 noiembrie 2009, și Decizia nr. 258 din
16 martie 2010, publicată în Monitorul Oficial al României,
Partea I, nr. 338 din 21 mai 2010. Curtea a reținut că principiul
așezării juste a sarcinilor fiscale impune ca plata contribuțiilor
să se facă în același mod de către toți contribuabilii, prin
excluderea oricărui privilegiu sau a oricărei discriminări, astfel
ca, la venituri egale, contribuția să fie aceeași. Același principiu
presupune însă ca așezarea sarcinilor fiscale să țină cont de
capacitatea contributivă a contribuabililor, respectiv în așezarea
obligațiilor fiscale să se țină seama de necesitatea de protecție
a categoriilor sociale dezavantajate, luându-se în considerare
elementele ce caracterizează situația individuală și sarcinile
sociale ale acestora.
Toate aceste elemente au fost avute în vedere atunci când,
prin Legea nr. 264/2007, publicată în Monitorul Oficial al
României, Partea I, nr. 503 din 27 iulie 2007, reglementarea
anterioară a art. 259 alin. (7) din Legea nr. 95/2006 a fost
modificată, instituindu-se un tratament juridic diferit după cum
persoanele au realizat sau nu venituri impozabile. Prin această
modificare s-a urmărit realizarea unei situații mai favorabile
pentru acele persoane care nu au realizat astfel de venituri și a
căror situație, obiectiv mai dificilă din punct de vedere financiar,
impunea un efort disproporționat pentru a obține calitatea de
asigurat în condițiile art. 259 alin. (7) din Legea nr. 95/2006 în
raport cu efortul depus de persoanele care realizează venituri
impozabile. În plus, s-a avut în vedere și faptul că, în situația
acestei din urmă categorii de persoane, neachitarea contribuției
la fondul asigurărilor sociale de sănătate nu a fost justificată de
imposibilitatea obiectivă a acestora de a îndeplini această
obligație, ci pe ignorarea ei.
Având în vedere cele reținute de Curte prin deciziile
menționate, în lipsa unor elemente noi, de natură să modifice
această jurisprudență, aceleași argumente pe care s-au
fundamentat soluțiile de respingere a excepției de
neconstituționalitate se impun și în acest dosar.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 211 alin. (1) și (11) și ale art. 259 alin. (7) din Legea
nr. 95/2006 privind reforma în domeniul sănătății, excepție ridicată de Rodica Cioban în Dosarul nr. 3.800/307/2009 al Judecătoriei
Sighetu Marmației.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

14

MONITORUL OFICIAL AL ROMÂNIEI, PARTEA I, Nr. 520/27.VII.2010
CURTEA CONSTITUȚIONALĂ

D E C I Z I A Nr. 910
din 6 iulie 2010

referitoare la excepția de neconstituționalitate a prevederilor art. 56 alin. (5) din Legea nr. 350/2001
privind amenajarea teritoriului și a urbanismului
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 56 alin. (5) din Legea nr. 350/2001 privind
amenajarea teritoriului și a urbanismului, excepție ridicată de
Florinel Trifu, Cristian Cărpinișan, Cristian Leoveanu, Dorel
Sorin Bădău, Ioan Gavrilescu, Florin Horhat, Francisc Criste,
Elisabeta Avram, Petru Octavian Tămăianu, Radu Venter, ZsoldIstvan Magyar, Adriana Florentina Dogariu, Minola Budău, Oana
Albai, Sebastian Papp, Ioan Jurma și Florian Gencia în Dosarul
nr. 10.066/30/2008 al Curții de Apel Timișoara — Secția
contencios administrativ și fiscal.
La apelul nominal se prezintă, pentru părțile Jiva Marcov și
Liliana Mihaela Marcov, avocatul Ovidiu Secoșan, cu
împuternicire avocațială depusă la dosar. Lipsesc celelalte părți,
față de care procedura de citare a fost legal îndeplinită.
Cauza se află în stare de judecată.
Apărătorul părților prezente solicită respingerea excepției,
arătând că prevederile de lege criticate reprezintă o aplicare a
principiului tempus regit actum.
Reprezentantul Ministerului Public pune concluzii de
respingere ca neîntemeiată a excepției de neconstituționalitate
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2010, pronunțată în Dosarul
nr. 10.066/30/2008, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 56 alin. (5) din Legea nr. 350/2001 privind
amenajarea teritoriului și a urbanismului.
Excepția a fost ridicată de Florinel Trifu, Cristian Cărpinișan,
Cristian Leoveanu, Dorel Sorin Bădău, Ioan Gavrilescu, Florin
Horhat, Francisc Criste, Elisabeta Avram, Petru Octavian
Tămăianu, Radu Venter, Zsold-Istvan Magyar, Adriana
Florentina Dogariu, Minola Budău, Oana Albai, Sebastian Papp,
Ioan Jurma și Florian Gencia.
În motivarea excepției de neconstituționalitate autorii
acesteia susțin, în esență, că prevederea de lege criticată este
neconstituțională, întrucât ăpermite prelungirea aplicabilității unor
reglementări urbanistice ale căror termene de valabilitate au
expirat, pentru motivul că investiția a fost începută sub imperiul
fostei reglementări urbanistice”.
Curtea de Apel Timișoara — Secția contencios
administrativ și fiscal consideră că excepția este nefondată.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate nu contravin normelor constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției îl reprezintă prevederile art. 56 alin. (5) din
Legea nr. 350/2001 privind amenajarea teritoriului și a
urbanismului, publicată în Monitorul Oficial al României,
Partea I, nr. 373 din 10 iulie 2001, text introdus prin Ordonanța
Guvernului nr. 27/2008 pentru modificarea și completarea
acestei legi, publicată în Monitorul Oficial al României nr. 628
din 29 august 2008, și aprobată prin Legea nr. 242/2009,
publicată în Monitorul Oficial al României, Partea I, nr. 460 din
3 iulie 2009.
Textul de lege criticat are următoarea redactare:
ă(5) Valabilitatea prevederilor documentațiilor de amenajarea
teritoriului și urbanism se extinde de drept pentru acele investiții
care au început în timpul perioadei de valabilitate, până la
finalizarea acestora.”
Dispozițiile constituționale considerate ca fiind încălcate sunt
cele ale art. 16 privind egalitatea în drepturi și art. 53 referitor la
restrângerea exercițiului unor drepturi sau al unor libertăți. Este
invocată și încălcarea art. 14, raportat la art. 1 din Primul
Protocol adițional la Convenția pentru apărarea drepturilor
omului și a libertăților fundamentale.
Analizând motivele de neconstituționalitate, Curtea constată
că acestea nu privesc textul de lege criticat, ca atare, ci
aplicarea acestuia, aspect care, potrivit art. 2 alin. (2) și (3) din
Legea nr. 47/1992, excedează competenței instanței de
contencios constituțional.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzut de lege. În
acest sens, potrivit art. 126 alin. (1) din Constituție, ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”.

MONITORUL OFICIAL AL ROMÂNIEI, PARTEA I, Nr. 520/27.VII.2010

15

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 56 alin. (5) din Legea nr. 350/2001
privind amenajarea teritoriului și a urbanismului, excepție ridicată de Florinel Trifu, Cristian Cărpinișan, Cristian Leoveanu, Dorel
Sorin Bădău, Ioan Gavrilescu, Florin Horhat, Francisc Criste, Elisabeta Avram, Petru Octavian Tămăianu, Radu Venter, ZsoldIstvan Magyar, Adriana Florentina Dogariu, Minola Budău, Oana Albai, Sebastian Papp, Ioan Jurma și Florian Gencia în Dosarul
nr. 10.066/30/2008 al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 932
din 6 iulie 2010

referitoare la excepția de neconstituționalitate a dispozițiilor art. 2151 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2151 alin. 1 din Codul penal, excepție ridicată
de Laurențiu Gosman în Dosarul nr. 973/44/2006 al Înaltei Curți
de Casație și Justiție — Secția penală.
Dezbaterile au avut loc în ziua de 29 iunie 2010 și au fost
consemnate în încheierea de ședință de la acea dată, când
Curtea, având nevoie de timp pentru a delibera, a amânat
pronunțarea pentru 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 19 octombrie 2009, pronunțată în Dosarul
nr. 973/44/2006, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 2151 alin. 1 din
Codul penal, excepție ridicată de Laurențiu Gosman.
În motivarea excepției de neconstituționalitate autorul
acesteia susține că prevederile legale menționate încalcă

dispozițiile constituționale ale art. 44 alin. (2) privind dreptul de
proprietate privată, deoarece, în condițiile în care administratorul
care își însușește anumite sume de bani este atât acționar, cât
și proprietar al patrimoniului societății comerciale, se
restricționează dreptul proprietarului de a dispune de propriile
bunuri.
Înalta Curte de Casație și Justiție — Secția penală
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2151 alin. 1 din Codul penal, cu denumirea
marginală Delapidarea, care au următorul conținut:
ăÎnsușirea, folosirea sau traficarea, de către un funcționar, în
interesul său ori pentru altul, de bani, valori sau alte bunuri pe

16

MONITORUL OFICIAL AL ROMÂNIEI, PARTEA I, Nr. 520/27.VII.2010

care le gestionează sau le administrează, se pedepsesc cu
închisoare de la unu la 15 ani.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 907 din 23 iunie 2009, publicată
în Monitorul Oficial al României, Partea I, nr. 561 din 12 august
2009, Deciziei nr. 672 din 11 septembrie 2007, publicată în
Monitorul Oficial al României, Partea I, nr. 717 din 23 octombrie
2007, Deciziei nr. 451 din 25 noiembrie 2003, publicată în

Monitorul Oficial al României, Partea I, nr. 896 din 15 decembrie
2003, și Deciziei nr. 104 din 4 februarie 2010, publicată în
Monitorul Oficial al României, Partea I, nr. 144 din 4 martie 2010,
Curtea a respins ca neîntemeiată excepția de
neconstituționalitate a dispozițiilor art. 2151 din Codul penal.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2151 alin. 1 din Codul penal, excepție ridicată de Laurențiu
Gosman în Dosarul nr. 973/44/2006 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 520/27.VII.2010 conține 16 pagini.

Prețul: 3,20 lei

&JUYDGY|445062]
ISSN 1453—4495

