PARTEA I

Anul 178 (XXII) — Nr. 614

Marți, 31 august 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 996 din 8 iulie 2010 referitoare la excepția de
neconstituționalitate a prevederilor art. 26 alin. 2 teza
a doua din Legea nr. 33/1994 privind exproprierea
pentru cauză de utilitate publică și art. 9 alin. (3) din
Legea nr. 198/2004 privind unele măsuri prealabile
lucrărilor de construcție de drumuri de interes național,
județean și local..........................................................

2–3

Decizia nr. 1.014 din 8 iulie 2010 referitoare la excepția de
neconstituționalitate a dispozițiilor art. 255—2562,
art. 281 și art. 283—28718 din Ordonanța de urgență a
Guvernului nr. 34/2006 privind atribuirea contractelor
de achiziție publică, a contractelor de concesiune de
lucrări publice și a contractelor de concesiune de
servicii ........................................................................

4–6

ORDONANȚE ALE GUVERNULUI ROMÂNIEI
78. — Ordonanță de urgență pentru modificarea și
completarea Legii nr. 118/2010 privind unele măsuri
necesare în vederea restabilirii echilibrului bugetar........

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.117. — Ordin al ministrului sănătății privind aprobarea Listei
materialelor sanitare de care beneficiază bolnavii
incluși în programele naționale de sănătate de
evaluare, profilactice și cu scop curativ, finanțate din
bugetul Fondului național unic de asigurări sociale de
sănătate în anul 2010 ................................................

8–11

1.222. — Ordin al ministrului mediului și pădurilor privind
cadrul instituțional și procedural pentru implementarea
proiectelor promovate de România în cadrul
Instrumentului financiar pentru mediu LIFE+ și
gestionarea asistenței financiare nerambursabile
acordate României prin acest instrument ..................

12–13

ACTE ALE CURȚII EUROPENE
A DREPTURILOR OMULUI
Hotărârea din 23 septembrie 2008, definitivă la 23 decembrie
2008, în Cauza Urbanovici împotriva României ........

14–16

2

MONITORUL OFICIAL AL ROMÂNIEI, PARTEA I, Nr. 614/31.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 996
din 8 iulie 2010

referitoare la excepția de neconstituționalitate a prevederilor art. 26 alin. 2 teza a doua
din Legea nr. 33/1994 privind exproprierea pentru cauză de utilitate publică și art. 9 alin. (3)
din Legea nr. 198/2004 privind unele măsuri prealabile lucrărilor de construcție de drumuri
de interes național, județean și local
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 26 alin. 2 teza a doua din Legea nr. 33/1994
privind exproprierea pentru cauză de utilitate publică și ale art. 9
alin. (3) din Legea nr. 198/2004 privind unele măsuri prealabile
lucrărilor de construcție de drumuri de interes național, județean
și local, excepție ridicată de Societatea Comercială ăAutomobile
Bavaria” — S.R.L. din Brașov în Dosarul nr. 41.037/3/2008 al
Curții de Apel București — Secția a III-a civilă și pentru cauze cu
minori și de familie.
La apelul nominal răspunde, pentru autorul excepției,
avocatul Augustin Răducanu, cu împuternicire avocațială
depusă la dosar. Lipsesc celelalte părți, față de care procedura
de citare este legal îndeplinită.
Cauza fiind în stare de judecată, președintele acordă
cuvântul avocatului părții prezente, care solicită admiterea
excepției de neconstituționalitate. Astfel, acesta susține că
reglementarea criticată contravine dispozițiilor art. 44 alin. (3)
din Constituție, precum și ale art. 1 din Primul Protocol adițional
la Convenția pentru apărarea drepturilor omului și a libertăților
fundamentale. În acest context, apreciază că o dreaptă
despăgubire este aceea acordată în raport cu valoarea terenului
la momentul exproprierii, și nu la momentul întocmirii raportului
de expertiză, în cursul procesului de judecată.
Reprezentantul Ministerului Public pune concluzii de
respingere a excepției de neconstituționalitate. În acest sens,
invocă jurisprudența în materie a Curții Constituționale, și anume
Decizia nr. 1.648/2009.
C U R T E A,

având în vedere actele și lucrările dosarului, constată
următoarele:
Prin Încheierea din 9 noiembrie 2009, pronunțată în Dosarul
nr. 41.037/3/2008, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională cu excepția de neconstituționalitate
a prevederilor art. 26 alin. 2 teza a doua din Legea

nr. 33/1994 privind exproprierea pentru cauză de utilitate
publică și art. 9 alin. (2) din Legea nr. 198/2004 privind unele
măsuri prealabile lucrărilor de construcție de drumuri de
interes național, județean și local. Excepția a fost ridicată de
Societatea Comercială ăAutomobile Bavaria” — S.R.L. din
Brașov într-o cauză civilă având ca obiect soluționarea unor
cereri de apel formulate împotriva unei sentințe civile pronunțate
de Tribunalul București — Secția a III-a civilă.
În motivarea excepției de neconstituționalitate autorul
acesteia susține că în preambulul Legii nr. 33/1994 se arată că,
în vederea realizării de lucrări ce servesc unor utilități publice și
avându-se în vedere tocmai caracterul de excepție conferit
exproprierii de Constituție și de Codul civil, a fost concepută o
reglementare unitară în materie, de natură să asigure cadrul
legal adecvat procedurii de expropriere și de stabilire a
despăgubirilor, precum și apărarea dreptului de proprietate
privată. În acest sens, apreciază că despăgubirea trebuie să fie
dreaptă, adică să reprezinte valoarea adevărată a bunului
expropriat, iar caracterul just al exproprierii exclude orice
plafonare a despăgubirii. De asemenea, susține că
despăgubirea mai trebuie să fie prealabilă, adică să fie plătită
proprietarului înainte de deposedarea sa, o dreaptă despăgubire
fiind cea acordată în raport cu valoarea terenului la momentul
exproprierii, și nu la momentul întocmirii raportului de expertiză,
în cursul procesului de judecată.
Curtea de Apel București — Secția a III-a civilă și pentru
cauze cu minori și de familie consideră că textele de lege
criticate sunt constituționale. În acest sens invocă jurisprudența
în materie a Curții Constituționale, și anume deciziile
nr. 910/2009 și nr. 722/2009.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse la dosar, concluziile procurorului, prevederile legale

MONITORUL OFICIAL AL ROMÂNIEI, PARTEA I, Nr. 614/31.VIII.2010
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, așa cum reiese
din încheierea de sesizare, îl constituie prevederile art. 26 alin. 2
teza a doua din Legea nr. 33/1994 privind exproprierea pentru
cauză de utilitate publică, publicată în Monitorul Oficial al
României, Partea I, nr. 139 din 2 iunie 1994, și art. 9 alin. (2) din
Legea nr. 198/2004 privind unele măsuri prealabile lucrărilor de
construcție de drumuri de interes național, județean și local,
publicată în Monitorul Oficial al României, Partea I, nr. 487 din
31 mai 2004.
Din examinarea notelor scrise ale autorului excepției, Curtea
constată că, de fapt, nu este criticat alin. (2) al art. 9 din Legea
nr. 198/2004, ci alin. (3), asupra căruia Curtea urmează a se
pronunța.
Textele de lege criticate au următorul cuprins:
— Art. 26 alin. 2 teza a doua din Legea nr. 33/1994: ăLa
calcularea cuantumului despăgubirilor, experții, precum și
instanța vor ține seama de prețul cu care se vând, în mod
obișnuit, imobilele de același fel în unitatea administrativteritorială, la data întocmirii raportului de expertiză, precum și
de daunele aduse proprietarului sau, după caz, altor persoane
îndreptățite, luând în considerare și dovezile prezentate de
aceștia.”;
— Art. 9 alin. (3) din Legea nr. 198/2004: ăAcțiunea formulată
în conformitate cu prevederile prezentului articol se soluționează
potrivit dispozițiilor art. 21—27 din Legea nr. 33/1994 privind
exproprierea pentru cauză de utilitate publică, în ceea ce
privește stabilirea despăgubirii.”
Autorul excepției susține că prevederile legale criticate
contravin dispozițiilor constituționale ale art. 44 alin. (3) privind
exproprierea, așa cum este consacrată și în art. 1 din Primul
Protocol adițional la Convenția pentru apărarea drepturilor
omului și a libertăților fundamentale.

3

De asemenea, apreciază că aceste texte de lege contravin
și art. 481 din Codul civil, precum și art. 1 din Legea nr. 33/1994.
Examinând excepția de neconstituționalitate a prevederilor
art. 9 alin. (3) din Legea nr. 198/2004, Curtea constată că nu pot
fi primite criticile autorului acesteia, întrucât, prin Decizia nr. 910
din 23 iunie 2009, publicată în Monitorul Oficial al României,
Partea I, nr. 504 din 22 iulie 2009, a statuat că această lege, ăîn
ansamblul său, conține dispoziții care asigură cadrul legal
privind procedura de expropriere și stabilire a despăgubirilor,
apărarea dreptului de proprietate și a dreptului de a contesta,
pe cale judiciară, cuantumul despăgubirilor, în acord cu
dispozițiile constituționale și jurisprudența Curții Europene a
Drepturilor Omului care a statuat că o privare de proprietate
trebuie să fie prevăzută de lege, să urmărească o cauză de
utilitate publică, să fie conformă normelor de drept intern și să
respecte un raport de proporționalitate între mijloacele folosite și
scopul vizat (Cauza James și alții împotriva Marii Britanii, 1986).”
De asemenea, prin aceeași decizie Curtea a reținut că
ăLegea nr. 198/2004, astfel cum a fost modificată, stabilește
cadrul juridic pentru luarea unor măsuri de pregătire prealabilă
a executării lucrărilor de construcție de drumuri de interes
național, județean și local prevăzute la art. 5 din Ordonanța
Guvernului nr. 43/1997 privind regimul drumurilor.”
Cu privire la pretinsa neconstituționalitate a prevederilor
art. 26 alin. 2 din Legea nr. 33/1994, pentru aceleași argumente
expuse mai sus, Curtea constată că reglementarea legală
criticată conține suficiente garanții menite să ocrotească și să
garanteze dreptul de proprietate al titularilor, drept consacrat de
art. 44 din Constituție.
În ceea ce privește invocarea în susținerea criticii a
prevederilor art. 1 din Legea nr. 33/1994 și ale art. 481 din Codul
civil, Curtea reține că examinarea constituționalității unui text de
lege are în vedere compatibilitatea acestui text cu dispozițiile
constituționale pretins violate, iar nu compararea mai multor
prevederi legale între ele și raportarea concluziei ce ar rezulta
din această comparație la dispoziții ori principii ale Constituției.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. 2 teza a doua din Legea nr. 33/1994 privind
exproprierea pentru cauză de utilitate publică și ale art. 9 alin. (3) din Legea nr. 198/2004 privind unele măsuri prealabile lucrărilor
de construcție de drumuri de interes național, județean și local, excepție ridicată de Societatea Comercială ăAutomobile Bavaria” —
S.R.L. din Brașov în Dosarul nr. 41.037/3/2008 al Curții de Apel București — Secția a III-a civilă și pentru cauze cu minori și de
familie.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 614/31.VIII.2010
CURTEA CONSTITUȚIONALĂ

D E C I Z I A Nr. 1.014
din 8 iulie 2010

referitoare la excepția de neconstituționalitate a dispozițiilor art. 255—2562, art. 281
și art. 283—28718 din Ordonanța de urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări publice și a contractelor
de concesiune de servicii
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 255—2562, art. 281 și art. 283—28718 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, excepție ridicată de Societatea Comercială ăForaj Sonde” —
S.A. din Craiova în dosarele nr. 99/42/2010 și nr. 129/42/2010
ale Curții de Apel Ploiești — Secția comercială și de contencios
administrativ și fiscal.
La apelul nominal se prezintă Nicolae Drăgulin, consilier
juridic al Societății Comerciale ăForaj Sonde” — S.A. din
Craiova, lipsind celelalte părți, față de care procedura de citare
a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.059D/2010 și
nr. 1.060D/2010, pune în discuție, din oficiu, problema conexării
cauzelor.
Părțile prezente și reprezentantul Ministerului Public
consideră că sunt îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 1.060D/2010 la
Dosarul nr. 1.059D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului autorului excepției care arată că la
dosar a fost depusă o cerere prin care se renunță la judecarea
excepției de neconstituționalitate.
Reprezentantul Ministerului Public solicită respingerea cererii
de renunțare la judecată ca inadmisibilă, iar pe fond pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, reține următoarele:
Prin încheierile din 29 martie 2010, pronunțate în dosarele
nr. 99/42/2010 și nr. 129/42/2010, Curtea de Apel Ploiești —
Secția comercială și de contencios administrativ și fiscal a

sesizat Curtea Constituțională cu soluționarea excepției de
neconstituționalitate a dispozițiilor art. 255—2562, art. 281 și
art. 283—28718 din Ordonanța de urgență a Guvernului
nr. 34/2006 privind atribuirea contractelor de achiziție
publică, a contractelor de concesiune de lucrări publice și
a contractelor de concesiune de servicii, excepție ridicată de
Societatea Comercială ăForaj Sonde” — S.A. din Craiova.
În motivarea excepției de neconstituționalitate autorul își
structurează critica pe două coordonate:
— neconstituționalitatea extrinsecă a dispozițiilor art. 255—
2562, art. 281 și art. 283—28718 din Ordonanța de urgență a
Guvernului nr. 34/2006 prin raportare la prevederile
constituționale cuprinse în art. 73 alin. (1) și (3) lit. k), art. 76
alin. (1), art. 115 alin. (1), (4) și (5). Astfel, se susține că
dispozițiile criticate nu respectă ierarhia legilor în funcție de
importanța materiei reglementate și de procedura de adoptare,
obligativitatea reglementării prin lege organică a domeniului
contenciosului administrativ și interdicția reglementării de către
Guvern, prin intermediul ordonanțelor, a chestiunilor care aparțin
exclusiv domeniilor de reglementare ale legilor organice. De
asemenea, prin adoptarea Ordonanței de urgență nr. 34/2006,
Guvernul nu a respectat obligația de a emite un astfel de act
normativ exclusiv în situații extraordinare a căror reglementare
nu poate fi amânată și nici obligația de a motiva urgența în
cuprinsul ordonanței. Pe de altă parte, legea de aprobare a
ordonanței de urgență care conține norme ce intră în sfera de
reglementare a legilor organice nu respectă condițiile prevăzute
de art. 76 alin. (1) din Constituție referitoare la obligativitatea
adoptării cu votul majorității membrilor fiecărei Camere;
— neconstituționalitatea intrinsecă a prevederilor art. 283
alin. (3) teza întâi din Ordonanța de urgență a Guvernului
nr. 34/2006 prin raportare la prevederile constituționale cuprinse
în art. 11 alin. (2), art. 16 alin. (1), art. 20 alin. (2), art. 21 alin. (3),
precum și la prevederile art. 6 paragraful 1 din Convenția pentru
apărarea drepturilor omului și a libertăților fundamentale. Autorul
apreciază că dispoziția criticată violează liberul acces la justiție
al persoanei care formulează plângere împotriva deciziei
pronunțate de Consiliul Național de Soluționare a Contestațiilor,
întrucât îngrădește dreptul la probațiune, partea fiind
împiedicată să formuleze apărări care să poată fi dovedite cu
orice mijloace de probă. Mai mult, art. 283 alin. (3) teza întâi din
Ordonanța de urgență a Guvernului nr. 34/2006 instituie un
tratament procesual vădit inegal și discriminatoriu, pentru situații
juridice identice, între persoana care optează pentru atacarea
actelor autorității contractante pe calea procedurii administrativjurisdicționale în fața Consiliului Național de Soluționare a

MONITORUL OFICIAL AL ROMÂNIEI, PARTEA I, Nr. 614/31.VIII.2010
Contestațiilor, urmate de procedura plângerii în fața instanței
judecătorești, pe de o parte, și persoana care se adresează
direct instanței judecătorești, conform dispozițiilor art. 286—
28718 din Ordonanța de urgență a Guvernului nr. 34/2006.
Curtea de Apel Ploiești — Secția comercială și de
contencios administrativ și fiscal apreciază excepția de
neconstituționalitate ca fiind întemeiată. Astfel, în condițiile în
care prevederile art. 255—2562, art. 281, art. 283—28718 din
Ordonanța de urgență a Guvernului nr. 34/2006 reglementează
o procedură administrativ-jurisdicțională și procedura de
soluționare, în contencios administrativ, a plângerii formulate
împotriva deciziei pronunțate în cadrul acestei proceduri, iar
Legea nr. 337/2006 pentru aprobarea Ordonanței de urgență a
Guvernului nr. 34/2006 a fost adoptată de Parlament în temeiul
art. 76 alin. (2) din Constituție, fiind calificată drept o lege cu
caracter ordinar, apare cu evidență faptul că dispozițiile
ordonanței, astfel cum au fost aprobate prin lege, nu respectă
prevederile art. 73 alin. (3) lit. k) din Constituție, care prevăd că
domeniul contenciosului administrativ este reglementat prin lege
organică, coroborate cu prevederile art. 115 alin. (5) teza a treia
din Constituție, potrivit cărora ordonanța de urgență cuprinzând
norme de natura legii organice se aprobă cu majoritatea
calificată prevăzută la art. 76 alin. (1) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 255—2562, art. 281 și art. 283—28718 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, publicată în Monitorul Oficial al României, Partea I,
nr. 418 din 15 mai 2006, aprobată cu modificări și completări
prin Legea nr. 337/2006, publicată în Monitorul Oficial al
României, Partea I, nr. 625 din 20 iulie 2006. Dispozițiile
ordonanței au suferit modificări succesive, în prezent având
următorul conținut:
— Art. 255—2562 consacră dispozițiile generale privind
soluționarea contestațiilor împotriva actelor autorității
contractante;

5

— Art. 281: ă(1) Deciziile Consiliului privind soluționarea
contestației și obligarea la plata amenzii pot fi atacate cu
plângere la instanța judecătorească prevăzută la art. 283
alin. (1), în termen de 10 zile de la comunicare, atât pentru
motive de nelegalitate, cât și de netemeinicie.
(2) Plângerea va fi formulată în scris și va fi motivată,
dispozițiile art. 270 alin. (1) aplicându-se în mod corespunzător.
(3) Partea care formulează plângerea are obligația să
comunice, în termenul prevăzut la alin. (1), o copie a acesteia,
precum și a înscrisurilor doveditoare și părții adverse, depunând
dovada de comunicare în fața instanței până la primul termen de
judecată.”;
— Art. 283—285 reglementează căile de atac împotriva
deciziilor Consiliului Național de Soluționare a Contestațiilor;
— Art. 286—28718 reglementează procedura de soluționare
a litigiilor în instanță.
Autorul excepției susține că dispozițiile legale criticate încalcă
prevederile constituționale cuprinse în art. 11 alin. (2), art. 16
alin. (1), art. 20 alin. (2), art. 21 alin. (3), art. 73 alin. (1) și alin. (3)
lit. k), art. 76 alin. (1), art. 115 alin. (1), (4) și (5), precum și
prevederile art. 6 paragraful 1 din Convenția pentru apărarea
drepturilor omului și a libertăților fundamentale.
În ceea ce privește cererea autorului excepției de
neconstituționalitate de renunțare la judecarea acesteia, Curtea
reține că, potrivit jurisprudenței sale, o asemenea renunțare este
inadmisibilă, întrucât, în materie de jurisdicție constituțională,
principiul disponibilității, care este propriu procesului civil, nu își
găsește
aplicarea,
soluționarea
excepției
de
neconstituționalitate reprezentând o procedură de drept public.
De altfel, potrivit art. 25 din Regulamentul de organizare și
funcționare a Curții Constituționale, adoptat prin Hotărârea
Plenului Curții Constituționale nr. 12 din 4 noiembrie 1997,
publicată în Monitorul Oficial al României, Partea I, nr. 308 din
12 noiembrie 1997, ăOdată legal sesizată, Curtea procedează la
examinarea constituționalității, nefiind aplicabile dispozițiile
referitoare la suspendarea, întreruperea sau stingerea
procesului”.
Față de cele de mai sus, renunțarea autorului excepției de
neconstituționalitate la soluționarea acesteia nu împiedică
realizarea în continuare a controlului de constituționalitate.
Examinând excepția de neconstituționalitate, reținem
următoarele:
I. În ceea ce privește criticile privind neconstituționalitatea
extrinsecă a dispozițiilor Ordonanței de urgență a Guvernului
nr. 34/2006, aprobată cu modificări și completări prin Legea
nr. 337/2006, observăm că acestea vizează nerespectarea
dispozițiilor constituționale cuprinse în art. 73 alin. (1) și (3) lit. k),
art. 76 alin. (1), art. 115 alin. (1), (4) și (5), și anume adoptarea
de către Parlament a legii de aprobare a ordonanței în temeiul
art. 76 alin. (2) din Constituție, deci în regim de lege ordinară,
deși în cuprinsul Ordonanței de urgență a Guvernului
nr. 34/2006 se regăsesc norme cu caracter de lege organică, al
căror regim de adoptare trebuia să respecte dispozițiile art. 76
alin. (2) din Constituție.
Constatăm însă că, ulterior aprobării prin lege a Ordonanței
de urgență a Guvernului nr. 34/2006, prevederile care

6

MONITORUL OFICIAL AL ROMÂNIEI, PARTEA I, Nr. 614/31.VIII.2010

consacrau dispozițiile generale privind soluționarea contestațiilor
împotriva actelor autorității contractante, căile de atac împotriva
deciziilor Consiliului Național de Soluționare a Contestațiilor sau
procedura de soluționare a litigiilor în instanță au suferit
modificări succesive. Astfel, au fost adoptate ordonanțele de
urgență nr. 19/2009 privind unele măsuri în domeniul legislației
referitoare la achizițiile publice, publicată în Monitorul Oficial al
României, Partea I, nr. 156 din 12 martie 2009, nr. 72/2009
pentru modificarea și completarea Ordonanței de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, publicată în Monitorul
Oficial al României, Partea I, nr. 426 din 23 iunie 2009 și
nr. 76/2010 pentru modificarea și completarea Ordonanței de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, publicată în
Monitorul Oficial al României, Partea I, nr. 453 din 2 iulie 2010,
ordonanțe de urgență care nu au fost încă aprobate prin
lege de către Parlament.
Prin urmare, la data la care Curtea Constituțională
efectuează controlul de constituționalitate, sunt în vigoare
dispozițiile art. 255—2562, art. 281 și art. 283—28718 din
Ordonanța de urgență a Guvernului nr. 34/2006, în forma
modificată prin ordonanțe de urgență, după adoptarea Legii
nr. 337/2006, astfel încât critica referitoare la încălcarea
dispozițiilor constituționale cuprinse în art. 73 alin. (1) și (3) lit. k),
art. 76 alin. (1), art. 115 alin. (1), (4) și (5) nu mai subzistă.
Rămâne în competența Parlamentului ca, la momentul aprobării
prin lege a ordonanțelor de urgență menționate mai sus, să
analizeze obiectul supus reglementării sub aspectul
apartenenței la domeniul rezervat legii organice și adoptarea
actelor normative cu respectarea dispozițiilor constituționale.

II. În ceea ce privește excepția de neconstituționalitate a
prevederilor art. 283 alin. (3) teza întâi din Ordonanța de urgență
a Guvernului nr. 34/2006 prin raportare la prevederile
constituționale cuprinse în art. 11 alin. (2), art. 16 alin. (1), art. 20
alin. (2), art. 21 alin. (3), precum și la prevederile art. 6
paragraful 1 din Convenția pentru apărarea drepturilor omului și
a libertăților fundamentale, apreciem că aceasta este
neîntemeiată. Astfel, printr-o jurisprudență constantă (de
exemplu, Decizia nr. 318 din 13 martie 2008, publicată în
Monitorul Oficial al României, Partea I, nr. 320 din 23 aprilie
2008, sau Decizia nr. 585 din 14 aprilie 2009, publicată în
Monitorul Oficial al României, Partea I, nr. 369 din 2 iunie 2009),
Curtea a constatat constituționalitatea textelor criticate în raport
cu critici similare, statuând că, deși semnificația art. 21 alin. (2)
din Constituție constă în aceea că nu se poate exclude de la
exercițiul drepturilor procesuale nicio categorie sau grup social,
legiuitorul poate institui, în considerarea unor situații deosebite,
reguli speciale de procedură, precum și modalități particulare de
exercitare a drepturilor procedurale. Stabilirea unor reguli
speciale privind exercitarea căilor de atac nu contravine art. 21
din Constituție, atât timp cât, potrivit celor prevăzute de art. 283
alin. (1) din Ordonanța de urgență a Guvernului nr. 34/2006,
părților interesate le este asigurată posibilitatea de a formula
plângere împotriva deciziei pronunțate de consiliu la curtea de
apel, secția de contencios-administrativ și fiscal pe raza căreia
se află sediul autorității contractante.
Mai mult, stabilirea procedurii de soluționare a plângerii
împotriva deciziei pronunțate de Consiliul Național de
Soluționare a Contestațiilor, potrivit dispozițiilor art. 3041 din
Codul de procedură civilă, reprezintă expresia aplicării
dispozițiilor constituționale ale art. 126 alin. (2) și art. 129.
Întrucât nu au intervenit elemente noi de natură a determina
reconsiderarea jurisprudenței Curții, considerentele și soluția
deciziei amintite își păstrează valabilitatea și în cauza de față

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 255—2562, art. 281 și art. 283—28718 din Ordonanța de
urgență a Guvernului nr. 34/2006 privind atribuirea contractelor de achiziție publică, a contractelor de concesiune de lucrări publice
și a contractelor de concesiune de servicii, excepție ridicată de Societatea Comercială ăForaj Sonde” — S.A. din Craiova în dosarele
nr. 99/42/2010 și nr. 129/42/2010 ale Curții de Apel Ploiești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 614/31.VIII.2010

7

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 118/2010
privind unele măsuri necesare în vederea restabilirii echilibrului bugetar
Având în vedere dispozițiile art. 123 din Tratatul privind funcționarea Uniunii Europene (Tratatul) referitoare la interzicerea
accesului privilegiat al sectorului public la resurse financiare și ale art. 8 din cel de-al doilea Memorandum suplimentar privind
balanța de plăți la care autoritățile române s-au angajat,
ținând cont de prevederile art. 148 alin. (2) din Constituția României, republicată, care statuează principiul supremației
legislației europene față de legislația internă a unui stat membru,
în scopul alinierii legislației interne la reglementările comunitare, ținând seama de faptul că nepromovarea prezentei
ordonanțe de urgență ar avea drept consecință posibilitatea deschiderii procedurii de infringement împotriva României, conform
art. 258 din Tratat, ceea ce ar putea determina, în lumina prevederilor Tratatului de la Lisabona, pronunțarea de către Curtea de
Justiție a Comunităților Europene a unei hotărâri prin care poate amenda, eventual obliga statul membru la plata unor daune
cominatorii pentru nerespectarea prevederilor Tratatului, ceea ce ar greva bugetul statului cu sume suplimentare,
în considerarea faptului că aceste elemente constituie situații de urgență a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 118/2010 privind unele măsuri necesare
în vederea restabilirii echilibrului bugetar, publicată în Monitorul
Oficial al României, Partea I, nr. 441 din 30 iunie 2010, se
modifică și se completează după cum urmează:
1. La articolul 3, alineatul (2) se modifică și va avea
următorul cuprins:
ă(2) Sumele rezultate prin reducerea drepturilor salariale
pentru personalul Comisiei Naționale a Valorilor Mobiliare,
Comisiei de Supraveghere a Sistemului de Pensii Private și
Comisiei de Supraveghere a Asigurărilor, precum și pentru
personalul din autoritățile și instituțiile publice finanțate integral
din venituri proprii se virează integral la bugetul de stat, potrivit
mecanismului stabilit prin norme metodologice aprobate prin
ordin al ministrului finanțelor publice, în termen de 15 zile de la
data intrării în vigoare a prezentei legi.”

2. La articolul 3, după alineatul (2) se introduce un nou
alineat, alineatul (3), cu următorul cuprins:
ă(3) Cu sumele rezultate din reducerea drepturilor salariale
pentru personalul din cadrul Băncii Naționale a României se
majorează, prin derogare de la prevederile art. 39 și 43 din
Legea nr. 312/2004 privind Statutul Băncii Naționale a României,
rezervele statutare ale acesteia.”
Art. II. — Cu sumele rezultate din reducerea drepturilor
salariale ale personalului din cadrul Băncii Naționale a României
care, până la momentul intrării în vigoare a prezentei ordonanțe
de urgență, nu au fost virate către bugetul statului se majorează,
prin derogare de la prevederile art. 39 și 43 din Legea
nr. 312/2004 privind Statutul Băncii Naționale a României,
rezervele statutare ale acesteia.

PRIM-MINISTRU

EMIL BOC

Contrasemnează:
Ministrul finanțelor publice,
Sebastian Teodor Gheorghe Vlădescu
Guvernatorul Băncii Naționale a României,
Mugur Constantin Isărescu

București, 30 august 2010.
Nr. 78.

8

MONITORUL OFICIAL AL ROMÂNIEI, PARTEA I, Nr. 614/31.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea Listei materialelor sanitare de care beneficiază bolnavii incluși
în programele naționale de sănătate de evaluare, profilactice și cu scop curativ,
finanțate din bugetul Fondului național unic de asigurări sociale de sănătate în anul 2010
Văzând Referatul de aprobare nr. Cs. A. 8.762 din 12 august 2010 al Serviciului pentru programe de sănătate din cadrul
Ministerului Sănătății,
având în vedere prevederile:
— Hotărârii Guvernului nr. 261/2010 privind aprobarea programelor naționale de sănătate pentru anul 2010;
— Ordinului ministrului sănătății și al președintelui Casei Naționale de Asigurări de Sănătate nr. 264/407/2010 pentru
aprobarea Normelor tehnice de realizare a programelor naționale de sănătate în anul 2010, cu modificările și completările ulterioare;
în temeiul prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. 1. — Se aprobă Lista materialelor sanitare de care de sănătate, direcțiile de sănătate publică, instituțiile publice,
beneficiază bolnavii incluși în programele naționale de sănătate furnizorii de servicii medicale, coordonatorii tehnici ai
de evaluare, profilactice și cu scop curativ, finanțate din bugetul
Fondului național unic de asigurări sociale de sănătate în anul programelor naționale de sănătate vor duce la îndeplinire
2010, prevăzută în anexa care face parte integrantă din prevederile prezentului ordin.
prezentul ordin.
Art. 3. — Prezentul ordin se publică în Monitorul Oficial al
Art. 2. — Direcțiile de specialitate din Ministerul Sănătății,
Casa Națională de Asigurări de Sănătate, casele de asigurări României, Partea I.
p. Ministrul sănătății,
Raed Arafat
București, 12 august 2010.
Nr. 1.117.
ANEXĂ

L I S TA

materialelor sanitare de care beneficiază bolnavii incluși în programele naționale de sănătate de evaluare, profilactice
și cu scop curativ, finanțate din bugetul Fondului național unic de asigurări sociale de sănătate în anul 2010
1. Lista materialelor sanitare de care beneficiază bolnavii
incluși în Subprogramul de tratament și monitorizare a
persoanelor cu infecție HIV/SIDA și tratamentul
postexpunere:
— teste de monitorizare a tratamentului pentru bolnavii cu
SIDA
2. Lista materialelor sanitare de care beneficiază bolnavii
incluși în Subprogramul de tratament al bolnavilor cu
tuberculoză:
1. lame de sticlă portobiect;
2. coloranți și reactivi pentru colorarea frotiurilor de spută;
3. ulei de cedru pentru examinarea microscopică în imersie;
4. medii de cultură pentru cultivarea micobacteriilor;
5. medii de cultură cu antibiotice pentru efectuarea
antibiogramelor;
6. kituri și materiale necesare pentru metode de diagnostic
rapid de laborator de tip PCR;
7. filme radiologice pentru radiografii toracopulmonare
standard;
8. reactivi pentru developarea filmelor;
9. flacoane pentru recoltarea probelor de spută;
10. eprubete de sticlă și de plastic;
11. pipete, sticlărie de laborator;
12. hârtie de filtru;
13. măști, mănuși;
14. ace, seringi;

15. perfuzoare;
16. vată, alcool medicinal;
17. dezinfectanți, detergenți;
18. recipiente pentru colectarea seringilor folosite;
19. recoltoare de sânge pentru analize de laborator.
3. Lista materialelor sanitare de care beneficiază bolnavii
incluși în Subprogramul de tratament al pacienților cu
afecțiuni cardiovasculare:
a) proceduri de dilatare percutană:
1. kit câmp steril pentru intervenții angiografice;
2. ac puncție femurală;
3. ac puncție radială;
4. set puncție arteră femurală;
5. set puncție arteră radială;
6. Manifold;
7. seringă luer lock;
8. kit tuburi presiune;
9. perfuzor fluide fără cameră;
10. kit recipiente pentru angiografie;
11. lamă bisturiu;
12. ac cu ață permanentă;
13. portac;
14. extensii pentru cateter;
15. seringi pentru injectomat 50 ml;
16. seringi 20 ml;
17. seringi 10 ml;

MONITORUL OFICIAL AL ROMÂNIEI, PARTEA I, Nr. 614/31.VIII.2010
18. seringi 5 ml;
19. ac portocaliu pentru administrare subcutană de
anestezic;
20. arc ghid diagnostic metalic pentru angiografie;
21. arc ghid diagnostic hidrofil pentru angiografie;
22. cateter diagnostic pentru angiografie;
23. cateter ghid pentru angioplastie;
24. valvă hemostatică pentru angioplastie;
25. pompă cu manometru pentru umflat balonașe
(indeflator);
26. introductor pentru arc ghid angioplastie;
27. torquer pentru arc ghid angioplastie;
28. balon angioplastie;
29. balon angioplastie tip cutting;
30. balon angioplastie tip angio-sculpt;
31. stent acoperit cu substanțe antiproliferative (DES);
32. stent metalic (BMS);
33. dispozitiv de aspirație a trombusului;
34. dispozitiv de protecție distală;
35. microcateter pentru angioplastie;
36. arc ghid angioplastie;
37. balon contrapulsație;
38. snare wire;
39. arc ghid cu sondă distală pentru măsurare ăfractional flow
reserve”;
40. sondă pentru ecografie intravasculară;
41. dispozitiv pentru puncție-biopsie miocardică;
42. tornous;
43. compact discuri pentru stocare media;
44. consumabile pentru aparat monitorizare ACT;
45. măști protecție față;
46. mănuși chirurgicale;
47. dispozitiv de compresie externă arteră radială;
48. dispozitiv de compresie externă arteră femurală;
49. sondă de stimulare temporară;
50. sistem de închidere percutană a orificiului de puncție
femurală;
b) proceduri de electrofiziologie:
1. accesorii specifice procedurii (furnizate separat sau la set):
acoperitoare masă, câmpuri sterile, recipienți sterili,
acoperitoare sterile pentru aparatură, lame sterile de unică
folosință, halate sterile, set perfuzor, ace pentru puncție, seringi
de diferite tipuri, inclusiv tip Luer, seringi pentru injectomat 50 ml,
măști protecție față, mănuși chirurgicale;
2. set puncție vasculară;
3. sonde pentru stimulare temporară;
4. sonda de ablație neirigate;
5. sonda de ablație irigată;
6. sonda pentru crioablație;
7. consumabile pentru proceduri de crioablație;
8. teci pentru stabilizarea cateterelor de ablație;
9. set puncție transseptală (teacă, dilatator, ghid metalic);
10. sondă diagnostică multipolară fixă;
11. sondă diagnostică multipolară deflectabilă;
12. sondă diagnostică cuadripolară fixă;
13. sondă diagnostică cuadripolară deflectabilă;
14. cabluri pentru conexiunea sondelor diagnostice și de
ablație;
15. kit patch-uri pentru sistem de mapping electroanatomic;
16. ace pentru puncție transseptală;
17. ghiduri de angioplastie;
18. ghiduri metalice, inclusiv hidrofile, pentru abord vascular;
19. catetere adaptate opacificării diverselor structuri
intracardiace;
20. sondă pentru monitorizarea temperaturii intraesofagiene;
21. tubulatură pentru conectarea sondelor irigate la pompă;

9

22. necesar pentru măsurarea presiunii invazive (tubulatură,
captor presiune);
23. kit pericardiocenteză;
24. electrozi pentru defibrilare externă;
25. electrozi pentru monitorizare electrică;
26. kituri pentru aparat de monitorizare a coagulării;
27. dispozitiv cu manometru pentru perfuzii rapide
intravenoase;
c) stimulatoare cardiace:
1. accesorii specifice manevrei de implant furnizate separat
sau la set (halate sterile, câmpuri chirurgicale, produse pentru
protecție sterilă a aparaturii, ghiduri metalice pentru sonde,
șurubelnițe, necesar pentru repararea sondelor, adaptatoare,
ocludere port etc.);
2. introductor peel-away;
3. sonde pentru stimulare cardiacă permanentă;
4. sonde pentru stimulare cardiacă temporară;
5. stimulator cardiac bicameral cu sondele aferente;
6. stimulator cardiac unicameral cu sondele aferente;
7. instrumentar chirurgical;
8. material pentru sutură chirurgicală;
9. electrozi pentru defibrilare externă;
10. cabluri pentru măsurarea pragului;
11. hârtie pentru programator;
d) defibrilatoare interne
1. defibrilator automat implantabil unicameral cu sondă
aferentă;
2. defibrilator automat implantabil bicameral cu sondele
aferente;
3. sondă de defibrilare internă;
4. sondă pentru stimulare cardiacă permanentă;
5. electrozi pentru defibrilare externă;
6. defibrilator tricameral împreună cu sondele
corespunzătoare și cu necesarul pentru implantul sondei de VS;
7. accesorii specifice manevrei de implant furnizate separat
sau la set (halate sterile, câmpuri chirurgicale, produse pentru
protecție sterilă a aparaturii, ghiduri metalice pentru sonde,
șurubelnițe, necesar pentru repararea sondelor, adaptatoare);
8. materiale pentru sutură chirurgicală;
9. sondă de stimulare temporară;
e) terapia de resincronizare:
1. sonde pentru stimulare cardiacă permanentă (atrială
ventriculară dreaptă și ventriculară stângă);
2. stimulator cardiac tricameral împreună cu sondele
corespunzătoare;
3. sonde pentru stimularea ventriculului stâng de diferite
tipuri (unipolare, bipolare, cu fixare activă/pasivă);
4. sonde pentru stimulare epicardică;
5. set introductor pentru sonda VS;
6. ghiduri pentru angioplastie;
7. accesorii specifice pentru introducerea sondei de ventricul
stâng (catetere ghid de diferite forme și tipuri, cutter, valvă
hemostatică, seringi de diferite tipuri etc.);
8. cateter Swan-Ganz;
9. material pentru sutură chirurgicală;
10. electrozi pentru defibrilare externă;
11. accesorii specifice manevrei de implant (halate sterile,
câmpuri chirurgicale, produse pentru protecție sterilă a
aparaturii, ghiduri metalice pentru sonde, șurubelnițe, necesar
pentru repararea sondelor, adaptatoare);
12. sondă de stimulare temporară;
f) chirurgie cardiovasculară:
f. 1 Materiale sanitare necesare procedurilor de chirurgie
cardiovasculară:
1. oxigenatoare pentru adulți și copii și seturi CEC;
2. seturi de cardioplegie;
3. valve cardiace mecanice;

10

MONITORUL OFICIAL AL ROMÂNIEI, PARTEA I, Nr. 614/31.VIII.2010

4. valve cardiace biologice;
5. inele de valvuloplastie;
6. proteze și petece vasculare și cardiace;
7. materiale — fire de sutură în chirurgia cardiovasculară;
8. material de hemostază celulozic și necelulozic;
9. adezivi chirurgicali;
10. materiale pentru osteosinteze sternale;
11. electrozi epicardici temporari;
12. balon de contrapulsație aortică;
13. butelii heliu pentru contrapulsația aortică;
14. set pentru cell-saver (aparat autotransfuzie sanguină);
15. set hemofiltre adulți și copii;
16. canule aortice, canule venoase și alte canule (vent aortic,
vent ventricular stâng, set perfuzie multiplă, canule administrare
cardioplegie) pentru circulație extracorporeală:
17. conducte valvulate;
18. soluții de cardioplegie;
19. aspiratoare toracice (cu 3 compartimente), recipiente cu
vid pentru aspirație toracică;
20. sonde pentru măsurarea debitelor vasculare ăflowmetru”;
21. celule pentru monitorizat Hct., Hb. și SvO2 continuu în
timpul circulației extracorporeale;
22. pompă centrifugală pentru adulți și copii;
23. celule de monitorizat fluxul sanguin pentru pompă
centrifugală;
24. oxigenatoare ECMO și tubulatură aferentă;
25. seturi de asistare ventriculară;
26. senzori de temperatură pentru oxigenatoare și seturi de
cardioplegie;
27. senzori de nivel pentru oxigenatoare;
28. câmpuri de incizie impregnate cu iod și neimpregnate;
29. seturi de izolări chirurgicale impermeabile de unică
folosință;
30. halate chirurgicale impermeabile de unică utilizare;
31. stabilizatoare miocardice pentru revascularizare pe cord
în activitate;
32. shunturi intracoronariene, shunturi carotidiene;
33. dispozitive pentru orificii aortice (aortic ăpunch”);
34. dispozitiv pentru bisturiu electric cu cablu;
35. endografturi pentru anevrisme sau chirurgie aortică;
36. proteze arteriale impregnate porozitate redusă;
37. proteze arteriale de Goretex;
38. seturi pentru sistemul de ablație chirurgicală în aritmiile
cardiace;
39. ace de sutură pentru chirurgie cardiovasculară;
f. 2 Materiale sanitare necesare secției ATI — chirurgie
cardiovasculară:
1. catetere venoase centrale pentru adulți și copii;
2. catetere arteriale pentru adulți și copii (radială, femurală);
3. set monitorizare invazivă (prelungitoare, robinete multiple,
filtre bacteriologice);
4. cateter Swan-Ganz;
5. catetere pentru aparat debit cardiac PICO;
6. încălzitor pacient compatibil cu aparatură din dotare;
7. set încălzitor sânge pacient;
8. butelii de oxid nitric;
9. senzori de saturație de oxigen și PO2;
10. traductoare de presiune și set de măsurare directă a TA
(celule de presiune invazivă);
11. sonde pentru aspirație bronșică în circuit închis, pentru
adulți și copii;
12. catetere pentru dializă peritoneală pediatrice;
13. seturi — catetere dializă veno-venoasă adulți;
14. circuite complete cu filtru pentru dializă veno-venoasă
adulți;
15. catetere pentru măsurarea presiunii în atriul stâng;
16. seturi universale pentru montare catetere;

17. senzori NIRS;
18. sistem închis, de unică folosință, pentru drenajul
postoperator al plăgilor sternale;
19. saltea încălzitoare (circuit apă) pentru sala de operație,
compatibilă cu aparatura din dotare;
20. cartușe pentru monitorizarea administrării de heparină
sau protamină;
21. cartușe pentru monitorizarea completă a procesului de
coagulare tip trombelastogramă;
22. cartușe pentru monitorizat ACT;
g) chirurgie vasculară:
1. fire sutură:
1.1 monofilament;
1.2 poliester;
1.3 reabsorbabile;
2. clipuri vasculare;
3. proteze vasculare:
3.1 DACRON;
3.2 Argint;
3.3 PTFE;
4. stenturi și baloane arteriale periferice;
5. endoproteze aortice toracice;
6. endoproteze abdominale cu extensii;
7. endoproteze pentru artere periferice;
8. substanță de contrast;
9. arc hidrofilic 2,6 m;
10. arc ghid superstiff 2,6 m;
11. set teci peel-away F6—18;
12. sonda Pig — tail cu markeri;
13. snare pentru extragere corpi străini;
14. device pentru închidere percutanată a arterei femurale;
15. sonde Fogarty;
16. cell saver;
17. tub valvulat;
18. lipici biologic chirurgical;
19. stripper venos;
20. sonda laser pentru varice;
21. shunt carotidă;
22. petece vasculare;
23. set peridurală;
24. linii arteriale;
25. catetere venoase centrale;
26. balon contrapulsație aortică;
27. oxigenatoare, linii, canule arteriale și venoase și set
administrare cardioplegie;
28. câmpuri sterile chirurgicale;
29. halate;
30. steril drape.
4. Lista materialelor sanitare de care beneficiază bolnavii
incluși în Subprogramul de tratament invaziv al infarctului
miocardic acut:
1. kit câmp steril pentru intervenții angiografice;
2. ac puncție femurală;
3. ac puncție radială;
4. set puncție arteră femurală;
5. set puncție arteră radială;
6. Manifold;
7. seringă luer lock;
8. kit tuburi presiune;
9. perfuzor fluide fără cameră;
10. kit recipiente pentru angiografie;
11. lamă bisturiu
12. ac cu ață permanentă;
13. portac;
14. extensii pentru cateter;
15. seringi pentru injectomat 50 ml;
16. seringi 20 ml;

MONITORUL OFICIAL AL ROMÂNIEI, PARTEA I, Nr. 614/31.VIII.2010
17. seringi 10 ml;
18. seringi 5 ml;
19. ac portocaliu pentru administrare subcutană de
anestezic;
20. arc ghid diagnostic metalic pentru angiografie;
21. arc ghid diagnostic hidrofil pentru angiografie;
22. cateter diagnostic pentru angiografie;
23. cateter ghid pentru angioplastie;
24. valvă hemostatică pentru angioplastie;
25. pompă cu manometru pentru umflat balonașe
(indeflator);
26. introductor pentru arc ghid angioplastie;
27. torquer pentru arc ghid angioplastie;
28. balon angioplastie;
29. balon angioplastie tip cutting;
30. balon angioplastie tip angio-sculpt;
31. stent acoperit cu substanțe antiproliferative (DES);
32. stent metalic (BMS);
33. dispozitiv de aspirație al trombusului;
34. dispozitiv de protecție distală;
35. microcateter pentru angioplastie;
36. arc ghid angioplastie;
37. balon contrapulsație;
38. snare wire;
39. arc ghid cu sondă distală pentru măsurare ăfractional flow
reserve”;
40. sondă pentru ecografie intravasculară;
41. dispozitiv pentru puncție-biopsie miocardică;
42. tornous;
43. compact discuri pentru stocare media;
44. consumabile pentru aparat monitorizare ACT;
45. măști protecție față;
46. mănuși chirurgicale;
47. dispozitiv de compresie externă arteră radială;
48. dispozitiv de compresie externă arteră femurală;
49. sondă de stimulare temporară;
50. sistem de închidere percutană a orificiului de puncție
femurală.
5. Lista materialelor sanitare de care beneficiază bolnavii
incluși în Subprogramul de tratament al surdității prin
proteze auditive implantabile:
1. implant cohlear;
2. proteze auditive cu ancorare osoasă.
6. Lista materialelor sanitare de care beneficiază bolnavii
incluși în Programul național de diabet zaharat:
1. teste de automonitorizare a glicemiei;
2. seringi pentru insulină;
3. ace pentru stilou injector (pen)insulină;
4. reactivi pentru dozarea prin metoda standardizată a
HbA1c.
7. Lista materialelor sanitare de care beneficiază bolnavii
incluși în Subprogramul de tratament al sepsisului sever
1. cateter venos central pentru adulți și copii;
2. cateter Swan-Ganz;
3. sistem închis pentru măsurarea debitului cardiac;
4. senzor în linie pentru măsurarea debitului cardiac;
5. catetere arteriale pentru adulți și copii;
6. catetere de dializă pentru adulți și copii;
7. celule (transduceri) de presiune invazivă;
8. catetere pentru aparat debit cardiac PICO;
9. set monitorizare hemodinamică miniinvaziv metoda
APCO-Vigileo;
10. set monitorizare hemodinamică miniinvaziv ecografie
transesofagiană;
11. set monitorizare hemodinamică miniinvaziv ecografie
intracardiacă;

11

12. set monitorizare hemodinamică miniinvaziv Nexfin;
13. senzor pulsoximetrie;
14. senzor capnografie;
15. senzor temperatură;
16. sonde de intubație speciale cu calități superioare de
etanșeitate și protecție;
17. truse și canule de traheostomie;
18. măști faciale și sisteme similare pentru ventilație
noninvazivă;
19. circuite sau tuburi ventilator;
20. filtre antibacteriene;
21. senzori de flux ventilatoare;
22. senzori de oxigen;
23. sisteme de aspirație traheală în sistem închis;
24. sisteme de aspirație pleurală;
25. set linie – hemo/diafiltru;
26. butelii de oxid nitric;
27. prelungitoare, robineți, rampe și conectoare
antimicrobiene;
28. seringi pentru injectomate;
29. prelungitoare pentru injectomate;
30. seturi pentru infuzomate;
31. seturi pentru administrarea nutriției enterale pe
nutripompă;
32. seturi pentru administrarea transfuziilor încălzite, în ritm
rapid;
33. dispozitive antidecubit;
34. încălzitor pacient compatibil cu aparatura din dotare;
35. câmpuri chirurgicale de unică folosință;
36. halate chirurgicale de unică folosință;
37. reactivi și materiale consumabile pentru aparatele de
măsurare a gazelor sanguine și a echilibrului acidobazic;
38. reactivi pentru determinarea procalcitoninei;
39. reactivi și materiale consumabile pentru determinări
microbiologice;
40. seturi pentru sedare/analgezie continuă cu agenți
anestezici volatili;
41. set încălzitor sânge pacient;
42. set monitorizare noninvazivă continuă a concentrației de
hemoglobină și a indexului pletismografic.
8. Lista materialelor sanitare de care beneficiază bolnavii
incluși în Programul național de ortopedie
a) Tratamentul prin endoprotezare
1. endoproteze articulare primare;
2. endoproteze articulare de revizie;
3. ciment ortopedic cu și fără antibiotic;
4. elemente de ranforsare cotil și metafizodiafizare.
b) Tratamentul bolnavilor cu pierderi osoase importante
epifizo-metafizare de cauză tumorală sau netumorală prin
endoprotezare articulară tumorală
— endoproteze articulare modulare tumorale pentru
tratamentul pierderilor osoase importante epifizo-metafizare de
cauză tumorală sau netumorală
c) Tratamentul prin instrumentație segmentară de coloană
— implantologie de tip segmentar specifică diformităților de
coloană de tip ortopedic, pentru prevenirea insuficienței
cardiorespiratorii
9. Lista materialelor sanitare de care beneficiază bolnavii
incluși în Programul național de terapie intensivă a
insuficienței hepatice
1. kit tratament MARS;
2. set hemodializă acuți;
3. cateter venos central.

12

MONITORUL OFICIAL AL ROMÂNIEI, PARTEA I, Nr. 614/31.VIII.2010

MINISTERUL MEDIULUI ȘI PĂDURILOR

ORDIN
privind cadrul instituțional și procedural pentru implementarea proiectelor promovate de România
în cadrul Instrumentului financiar pentru mediu LIFE+ și gestionarea asistenței financiare
nerambursabile acordate României prin acest instrument
Având în vedere prevederile Regulamentului (CE) nr. 614/2007 al Parlamentului European și al Consiliului din 23 mai
2007 privind Instrumentul financiar pentru mediu (LIFE+),
în temeiul art. 1 alin. (7) și al art. 15 alin. (4) din Hotărârea Guvernului nr. 1.635/2009 privind organizarea și funcționarea
Ministerului Mediului și Pădurilor, cu modificările și completările ulterioare,
ministrul mediului și pădurilor emite prezentul ordin.
Art. 1. — Prezentul ordin stabilește cadrul instituțional și
procedural pentru implementarea proiectelor promovate de
România în cadrul Instrumentului financiar pentru mediu LIFE+,
denumit în continuare Programul LIFE+, pentru gestionarea
asistenței financiare nerambursabile acordate beneficiarilor
români prin Programul LIFE+, precum și pentru gestionarea
cofinanțării naționale a proiectelor aferente acestei asistențe, în
vederea asigurării unui management financiar eficient al
fondurilor LIFE+ în România.
Art. 2. — În vederea punerii în aplicare a Regulamentului
(CE) nr. 614/2007 al Parlamentului European și al Consiliului din
23 mai 2007 privind Instrumentul financiar pentru mediu (LIFE+),
denumit în continuare Regulamentul LIFE+, Ministerul Mediului
și Pădurilor se desemnează autoritate națională competentă
pentru Instrumentul financiar pentru mediu LIFE+, denumită în
continuare Autoritate Națională pentru LIFE+.
Art. 3. — Autoritatea Națională pentru LIFE+ îndeplinește
următoarele atribuții generale:
a) asigură îndeplinirea activităților ce decurg din
Regulamentul LIFE+;
b) nominalizează reprezentantul României cu rol de punct
focal național în comitetul constituit în vederea asistării Comisiei
pentru implementarea Programului LIFE+, în conformitate cu
prevederile art. 13 din Regulamentul LIFE+;
c) selectează anual prioritățile naționale enunțate în anexa II
la Regulamentul LIFE+, în conformitate cu prevederile art. 6
alin. (3) din Regulamentul LIFE+;
d) stabilește, după caz, domeniile prioritare și/sau enunță
obiectivele naționale specifice și decide asupra transmiterii listei
priorităților naționale Comisiei Europene, în conformitate cu
prevederile art. 6 alin. (3) din Regulamentul LIFE+;
e) organizează, la solicitarea Comisiei, sesiuni anuale de
propuneri de proiecte pentru componentele enumerate la art. 4
alin. (1) din Regulamentul LIFE+, luând în considerare, în
special, programul strategic multianual prevăzut în anexa II la
Regulamentul LIFE+, prioritățile naționale stabilite în documente
strategice naționale relevante și, după caz, domeniile prioritare
stabilite conform art. 3 alin. (1) din Regulamentul LIFE+;
f) analizează cererea de parteneriat sau solicitarea acordului
venită din partea potențialilor aplicanți și adresată Autorității
Naționale pentru LIFE+;
g) formulează acordul în scris privind participarea la proiectul
LIFE+ a Autorității Naționale pentru LIFE+ și semnează
formularele necesare participării la proiect.
Art. 4. — Punctul focal național îndeplinește următoarele
atribuții:
a) primește propunerile de proiecte depuse de solicitanți;
b) analizează propunerile de proiecte din punct de vedere al
conformității cu cerințele privind prezentarea propunerilor de
proiect stabilite de Comisie și formulează eventuale comentarii
ținând cont, după caz, de prioritățile naționale anuale și având
în vedere obiectivele enunțate în strategiile naționale din
domeniul protecției mediului;

c) transmite Comisiei propunerile de proiecte și raportările
de ordin general privind implementarea Regulamentului LIFE+
în România, la termenele și în formatele stabilite de aceasta;
d) furnizează formularele necesare acordului Autorității
Naționale pentru LIFE+ de participare în cadrul proiectului
LIFE+;
e) analizează cererea de parteneriat sau solicitarea acordului
Autorității Naționale pentru LIFE+ din punct de vedere al
existenței unor proiecte finanțate anterior, în vederea evitării
duplicării unor rezultate deja existente, precum și din
perspectiva bunelor practici recunoscute în domeniu;
f) publică periodic, pe propria pagină de internet, lista
proiectelor finanțate prin Programul LIFE+, inclusiv o scurtă
descriere a obiectivelor și a rezultatelor obținute și un rezumat
al fondurilor cheltuite;
g) asigură comunicarea și diseminarea informațiilor în
vederea creșterii gradului de conștientizare a publicului-țintă cu
privire la sesiunile anuale de propuneri de proiecte și la
posibilitățile de finanțare prin Programul LIFE+;
h) furnizează, în limita competențelor, informațiile necesare
implementării Regulamentului LIFE+ la nivel național;
i) participă, ori de câte ori este solicitat, la reuniunile cu
Comisia Europeană pentru examinarea progresului
implementării Regulamentului LIFE+, informează cu privire la
observațiile Comisiei Europene și întreprinde acțiunile necesare
în vederea soluționării observațiilor.
Art. 5. — Compartimentul programe finanțate UE din cadrul
Autorității Naționale pentru LIFE+ are următoarele atribuții:
a) monitorizează utilizarea fondurilor aferente Programului
LIFE+ pentru proiectele propuse de Ministerul Mediului și
Pădurilor și de unitățile aflate în subordinea Ministerului Mediului
și Pădurilor;
b) sprijină beneficiarii de proiecte LIFE+, în limita
responsabilităților legale, în vederea implementării eficiente a
proiectelor gestionate de aceștia;
c) verifică îndeplinirea condițiilor pentru deschiderea de
credite bugetare către beneficiari și propune inițierea
deschiderilor bugetare pentru partea de cofinanțare acordată de
minister;
d) pregătește documentația necesară includerii în bugetul de
stat a sumelor aferente cofinanțării publice a proiectelor LIFE+,
pentru proiectele propuse de Ministerul Mediului și Pădurilor și
de unitățile aflate în subordinea, în coordonarea sau sub
autoritatea Ministerului Mediului și Pădurilor, dacă nu prevede
altfel legislația în vigoare.
Art. 6. — Direcția generală economică și financiară din cadrul
Autorității Naționale pentru LIFE+ îndeplinește următoarele
atribuții:
a) analizează cererea de parteneriat sau solicitarea acordului
Autorității Naționale pentru LIFE+, din punct de vedere al
disponibilului de fonduri bugetare ale Autorității Naționale pentru
LIFE+;
b) asigură, în limita alocărilor bugetare, includerea în bugetul
de stat a sumelor aferente cofinanțării publice a proiectelor

MONITORUL OFICIAL AL ROMÂNIEI, PARTEA I, Nr. 614/31.VIII.2010
LIFE+, pentru proiectele propuse de Ministerul Mediului și
Pădurilor și de unitățile aflate în subordinea, în coordonarea sau
sub autoritatea Ministerului Mediului și Pădurilor, dacă nu
prevede altfel legislația în vigoare;
c) prevede sumele necesare participării Autorității Naționale
pentru LIFE+ în cadrul bugetului anual al Ministerului Mediului și
Pădurilor, capitolul bugetar 74.01 ăProtecția mediului”, titlul 56
ăProiecte cu finanțare din fonduri nerambursabile postaderare”,
articolul 56.16 ăAlte facilități și instrumente postaderare”.
Art. 7. — Direcțiile de specialitate din cadrul Autorității
Naționale pentru LIFE+ sprijină punctul focal național și
compartimentul programe finanțate UE în îndeplinirea atribuțiilor
acestora.
Art. 8. — Proiectele finanțate din Programul LIFE+ pot
include parteneriate formate din două sau mai multe entități cu
personalitate juridică, înregistrate în România și/sau în statele
membre ale Uniunii Europene, cu condiția desemnării ca lider al
parteneriatului a unei entități înregistrate fiscal în România.
Liderul parteneriatului are calitatea de beneficiar coordonator,
iar ceilalți participanți la implementarea proiectului au calitatea
de beneficiari asociați.
Art. 9. — (1) Autoritatea Națională pentru LIFE+ poate avea
calitatea de beneficiar sau de cofinanțator în proiectele LIFE+.
Această calitate se obține prin acord formulat în scris de către
Autoritatea Națională pentru LIFE+, pe baza cererii scrise de
parteneriat sau a solicitării de cofinanțare.
(2) Cererea de parteneriat sau solicitarea de cofinanțare sunt
formulate în scris de către solicitantul propunerii de proiect și
vor cuprinde detalii despre propunerea de proiect, respectiv:
scopul proiectului, obiective, aria de implementare, acțiuni
prevăzute și rezultate așteptate, bugetul estimativ al proiectului
și costurile estimative ale implicării Autorității Naționale pentru
LIFE+ în proiect.
(3) Cererea de parteneriat sau solicitarea de cofinanțare va
fi trimisă în atenția conducătorului Autorității Naționale pentru
LIFE+, cu cel puțin 30 de zile înainte de închiderea oficială a
sesiunii anuale de propuneri de proiecte. Autoritatea Națională
pentru LIFE+ răspunde în maximum 10 zile la solicitările de
parteneriat sau de cofinanțare.
(4) Pentru a avea calitatea de beneficiar sau cofinanțator într-un
proiect LIFE+, instituțiile aflate în subordinea Ministerului
Mediului și Pădurilor trebuie să dețină acordul Autorității
Naționale pentru LIFE+. Acestea au obligația de a transmite, cu
cel puțin 30 de zile înainte de închiderea oficială a sesiunii
anuale de propuneri de proiecte, solicitarea scrisă a acordului ce
va cuprinde detalii despre propunerea de proiect: scopul
proiectului, obiective, aria de implementare, acțiuni și rezultate
așteptate, bugetul estimativ al proiectului și costurile estimative
ale implicării în proiect a organismului public respectiv.
Autoritatea Națională pentru LIFE+ răspunde în maximum
10 zile lucrătoare la solicitările de parteneriat.
(5) În cazul în care Autoritatea Națională pentru LIFE+
consideră că pentru procesul de analiză a cererii de parteneriat
sau a solicitării acordului sunt necesare completări, acestea se
vor formula în scris cu termen de răspuns din partea
solicitantului de 5 zile lucrătoare. Dacă nu se răspunde în
termenul prevăzut, cererea de parteneriat sau de solicitare a
acordului nu va fi luată în considerare.
Art. 10. — (1) Beneficiarii coordonatori ai proiectelor LIFE+,
finanțate de la bugetul de stat, ale căror proiecte se află în curs
de implementare, vor transmite în format electronic Autorității
Naționale pentru LIFE+ forma finală a proiectului aprobată de

Comisie, rapoartele intermediare și finale, precum și raportul de
audit întocmit de un auditor extern.
(2) Beneficiarii coordonatori ai proiectelor LIFE+, ale căror
proiecte selectate și aprobate de Comisie se află în curs de
implementare, vor transmite Autorității Naționale pentru LIFE+,
în format hârtie sau scanate, copiile contractelor încheiate cu
Comisia Europeană (Grant Agreements) și ale anexelor
acestora, precum și ale tuturor actelor adiționale încheiate ce
privesc modificările legate de perioada de implementare și cele
de ordin tehnic și financiar.
(3) Documentele menționate la alin. (1) vor fi transmise
Autorității Naționale pentru LIFE+, respectiv structurii
responsabile cu coordonarea finanțării LIFE+, în termen de
maximum 15 zile de la transmiterea acestora la Comisie, iar
documentele menționate la alin. (2) vor fi transmise Autorității
Naționale pentru LIFE+ în termen de maximum 10 zile de la
încheierea acestora.
Art. 11. — (1) În bugetele instituțiilor publice finanțate integral
din bugetul de stat se prevăd integral sumele necesare finanțării
valorii totale a proiectelor LIFE+ proprii și sumele necesare
finanțării valorii totale a proiectelor LIFE+ ai căror beneficiari
sunt unitățile aflate în subordinea, în coordonarea sau sub
autoritatea acestora, dacă nu prevede altfel legislația în vigoare.
(2) Sumele prevăzute la alin. (1) se includ în bugetele
ordonatorilor principali de credite la titlul 56 ăProiecte cu
finanțare din fonduri nerambursabile postaderare”.
Art. 12. — (1) Sumele necesare finanțării valorii totale a
proiectelor LIFE+, repartizate pe ani, după caz, pe toată
perioada de implementare a proiectelor, se prevăd în bugetele
ordonatorilor principali de credite care au calitatea de finanțatori
și se aprobă pentru anul bugetar curent cu ocazia aprobării
anuale a legii bugetului de stat și a legii bugetului asigurărilor
sociale de stat sau cu ocazia rectificărilor bugetare.
(2) În vederea introducerii în buget a sumelor menționate la
alin. (1), beneficiarii de proiecte LIFE+ finanțați integral din
bugetul de stat au obligația să completeze fișa de fundamentare
a proiectului finanțat prin Programul LIFE+, conform anexelor la
bugetul de stat.
(3) Fișa de fundamentare a proiectului este elaborată și
semnată de beneficiarul coordonator al proiectului LIFE+.
(4) Direcția responsabilă cu elaborarea proiectului de buget
din cadrul ordonatorului principal de credite, în calitate de
beneficiar, va cuprinde în buget sumele menționate la alin. (1)
numai dacă fișa de fundamentare a proiectului este însoțită de
declarația de asumare a finanțării aprobată de ordonatorul
principal de credite.
Art. 13. — Ordonatorii principali de credite au obligația să
asigure integral și cu prioritate atât sumele necesare
implementării proiectelor proprii propuse spre finanțare în cadrul
Programului LIFE+, cât și pe cele necesare implementării
proiectelor LIFE+ ai căror beneficiari sunt instituții publice
finanțate integral/parțial din bugetul de stat.
Art. 14. — (1) Beneficiarii care sunt finanțați integral sau
parțial din fonduri publice cuprind în bugetul propriu numai
sumele necesare finanțării valorii totale a activităților pe care le
desfășoară în cadrul proiectului.
(2) În cazul proiectelor implementate în parteneriat,
beneficiarul coordonator are obligația deschiderii unui cont de
disponibilități în vederea primirii de la Comisie a sumelor
aferente prefinanțării.
Art. 15. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 11 august 2010.
Nr. 1.222.

13

14

MONITORUL OFICIAL AL ROMÂNIEI, PARTEA I, Nr. 614/31.VIII.2010

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 23 septembrie 2008,
definitivă la 23 decembrie 2008,

în Cauza Urbanovici împotriva României
(Cererea nr. 24.466/03)
În Cauza Urbanovici împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Elisabet Fura-Sandström, Corneliu Bîrsan, Boštjan M. Zupančič, Alvina Gyulumyan, Egbert Myjer, Luis López Guerra,
judecători, și din Santiago Quesada, grefier de secție,
după ce a deliberat în camera de consiliu la data de 2 septembrie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 24.466/03)
îndreptată împotriva României, prin care un cetățean al acestui
stat, doamna Erzebet Gyongyike Urbanovici (reclamanta), a
sesizat Curtea la data de 11 iulie 2003, în temeiul art. 34 din
Convenția pentru apărarea drepturilor omului și a libertăților
fundamentale (Convenția).
2. Guvernul român (Guvernul) a fost reprezentat de agentul
său, domnul Răzvan-Horațiu Radu, din cadrul Ministerului
Afacerilor Externe.
Reclamanta a susținut că desființarea unei hotărâri definitive
și irevocabile pronunțate în favoarea sa în urma promovării unei
căi extraordinare de atac i-a încălcat dreptul la un proces
echitabil și dreptul său de proprietate.
3. La data de 29 iunie 2007, Curtea a hotărât să comunice
Guvernului cererea. De asemenea, aceasta a hotărât să
analizeze în același timp atât admisibilitatea, cât și temeinicia
cauzei (art. 29 § 3).
ÎN FAPT

I. Circumstanțele cauzei
4. Reclamanta s-a născut în anul 1959 și locuiește în
Oradea.
A. Acțiunea în revendicare

5. La data de 14 mai 1999, reclamanta a depus la
Judecătoria Oradea o acțiune în revendicare a unei suprafețe
de teren pe care, deși potrivit cărții funciare aceasta figura ca
aparținând Consiliului Local Oradea, ea susținea că o moștenise
de la E.S., care o primise de la statul român în schimbul unui alt
lot de teren.
Cele 3 instanțe care au soluționat această cerere au dat
câștig de cauză reclamantei. Judecătoria Oradea a pronunțat
sentința la data de 4 iulie 2000. În urma apelului, respectiv a
recursului, formulate de Consiliul Local Oradea, Tribunalul Bihor,
respectiv Curtea de Apel Oradea au menținut sentința la data
de 16 februarie 2001 și, ulterior, la data de 21 mai 2001, această
din urmă decizie fiind definitivă și irevocabilă.
6. În fața tuturor instanțelor care s-au pronunțat asupra
cauzei, Consiliul Local Oradea a argumentat faptul că
Adeverința nr. 10.524 din 14 mai 1955, folosită de reclamantă
pentru a-și dovedi dreptul de proprietate, era falsă, deoarece
conținea o serie de neregularități.
7. Prima instanță și instanța de apel au respins argumentul pe
motivul că pârâtul, respectiv apelantul, nu adusese dovezi pentru
a-și dovedi susținerile. Mai mult, instanțele au observat că, așa
cum reieșea din informațiile pe care le aveau la dispoziție, nu
fusese începută nicio procedură penală în acest sens.
8. Instanța de recurs a respins cererea Consiliului Local
Oradea de suspendare a procedurii până la soluționarea cererii
de anulare a adeverinței (procedură descrisă în paragrafele 10—
12 de mai jos). Pe fondul cauzei, aceasta a reținut următoarele:

ăÎntr-adevăr, inadvertența sesizată de către recurent cu privire
la Adeverința nr. 10.524 din 14 mai 1955... pare a fi întemeiată,
dar, cu toate acestea, nu i se poate înlătura caracterul de început
de dovadă scrisă, condiție în care instanța de fond, în mod
corect, a procedat și la administrarea altor probe; declarațiile
martorilor au confirmat că între statul român și E.S. a operat un
transfer de terenuri, acesta din urmă exercitând posesia în mod
public, pașnic și netulburat... Această stare de fapt este
confirmată și prin dezmembrămintele topografice ce au fost
operate, faptul schimbului de terenuri fiind dovedit indubitabil prin
Adresa nr. 28.182 din 18 octombrie 1949, eliberată de Ministerul
Agriculturii..., probă ce nu poate fi contestată...”
De asemenea, instanța a observat că cercetarea penală a
pretinsei falsificări a adeverinței din 1955 se încheiase la data de
17 martie 2001, constatându-se prescripția răspunderii penale.
Totuși, Curtea de Apel Oradea a considerat că, în orice caz,
probele administrate, în special adresa din 18 octombrie 1949,
au făcut ca cercetarea să devină lipsită de relevanță.
9. La o dată neprecizată, titlul de proprietate al reclamantei
a fost înscris în cartea funciară.
B. Acțiunea în anulare a adeverinței din 1955

10. La data de 19 aprilie 2001, Consiliul Local Oradea a
depus la Judecătoria Oradea o acțiune împotriva reclamantei,
urmărind anularea adeverinței din 14 mai 1955 deoarece
cuprindea neregularități. Reclamanta a invocat excepția
autorității de lucru judecat, în măsura în care instanțele care au
statuat cu privire la acțiunea în revendicare soluționaseră deja
acest aspect.
11. Cauza a fost strămutată la Judecătoria Arad, care, la data
de 28 martie 2002, a admis acțiunea, a statuat că documentul
era fals și l-a anulat.
12. Apelul, respectiv recursul reclamantei au fost respinse
succesiv de Tribunalul Arad, la data de 10 iulie 2002, și de
Curtea de Apel Timișoara, prin Decizia irevocabilă din data de
3 decembrie 2002.
C. Recursul în anulare împotriva Deciziei din 21 mai 2001

13. În urma soluției date de Curtea de Apel Timișoara,
Consiliul Local Oradea a formulat cerere de revizuire împotriva
Deciziei din 21 mai 2001. De asemenea, acesta i-a cerut
procurorului general să formuleze un recurs în anulare în fața
Curții Supreme de Justiție, în vederea casării aceleiași decizii.
14. Prin Decizia irevocabilă din data de 19 februarie 2003,
Curtea Supremă de Justiție a admis cererea procurorului general,
a reținut că adeverința din anul 1955 fusese declarată falsă, a
casat toate hotărârile pronunțate în acțiunea în revendicare și,
statuând pe fondul cauzei, a respins acțiunea inițială pe motivul
că reclamanta nu își dovedise dreptul de proprietate.
Curtea Supremă de Justiție a reținut următoarele:
ăDeși, conform art. 129 (5) din Codul de procedură civilă,
judecătorii au îndatorirea să stăruie prin toate mijloacele legale
pentru a preveni orice greșeală privind aflarea adevărului în

MONITORUL OFICIAL AL ROMÂNIEI, PARTEA I, Nr. 614/31.VIII.2010
cauză, pe baza stabilirii faptelor și prin aplicarea corectă a legii,
instanța de recurs a respins cererea de suspendare a cauzei,
considerând că este neîntemeiată, cu toate că soluția ce urma
să se pronunțe în acțiunea în anulare era esențială pentru
pronunțarea unei hotărâri legale.”
15. La data de 20 martie 2003, la cererea Consiliului Local
Oradea, Judecătoria Oradea, față de decizia Curții Supreme de
Justiție, a luat act de renunțarea la cererea de revizuire
formulată.
II. Dreptul intern pertinent
16. Prevederile relevante ale Codului de procedură civilă
sunt următoarele:
Articolul 322
ăRevizuirea unei hotărâri rămase definitivă... se poate cere în
următoarele cazuri:
................................................................................................
4. ....dacă hotărârea s-a dat în temeiul unui înscris declarat
fals în cursul sau în urma judecății...”
Articolul 330
ăProcurorul general, din oficiu sau la cererea Ministrului
Justiției, poate ataca cu recurs în anulare, la Curtea Supremă de
Justiție, hotărârile judecătorești irevocabile pentru următoarele
motive: ...
2. când prin hotărârea atacată s-a produs o încălcare
esențială a legii, ce a determinat o soluționare greșită a cauzei
pe fond, ori această hotărâre este vădit netemeinică;”.
17. Art. 330 a fost abrogat prin art. I pct. 17 din Ordonanța de
urgență a Guvernului nr. 58/2003 privind modificarea și
completarea Codului de procedură civilă, aprobată cu modificări
și completări prin Legea nr. 195/2004
ÎN DREPT

I. Asupra pretinsei încălcări a art. 6 § 1 din Convenție și
art. 1 din Protocolul nr. 1 la Convenție
18. În temeiul art. 6 § 1 din Convenție și art. 1 din Protocolul
nr. 1, reclamanta s-a plâns de faptul că dreptul său la un proces
echitabil și dreptul său de proprietate au fost încălcate în măsura
în care Hotărârea irevocabilă din 21 mai 2001 a Curții de Apel
Oradea a fost casată și, în final, acțiunea sa a fost respinsă pe
fond într-o cale extraordinară de atac.
Art. 6 § 1 prevede următoarele, în partea sa relevantă:
ăOrice persoană are dreptul la judecarea în mod echitabil (...)
a cauzei sale, de către o instanță (...) care va hotărî (...) asupra
încălcării drepturilor și obligațiilor sale cu caracter civil (...).”
Art. 1 din Protocolul nr. 1 prevede următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de a
adopta legile pe care le consideră necesare pentru a reglementa
folosința bunurilor conform interesului general sau pentru a asigura
plata impozitelor ori a altor contribuții sau a amenzilor.”
A. Asupra admisibilității

19. Invocând Cauza Stoicescu împotriva României (revizuire,
nr. 31.551/96, 21 septembrie 2004), Guvernul a argumentat că
reclamanta nu a fost victima unei încălcări a prevederilor de mai
sus, în măsura în care nu a putut dovedi că a dobândit prin
moștenire un drept de proprietate.
20. Reclamanta a contestat această poziție și a reiterat că
probele aduse în procedura internă i-au confirmat drepturile
succesorale.
21. Curtea consideră că excepția de inadmisibilitate invocată
de Guvern ridică probleme care sunt strâns legate de fondul
cererii.
Prin urmare, unește excepția preliminară cu fondul cauzei.
22. Curtea constată că cererea nu este vădit neîntemeiată
în sensul art. 35 § 3 din Convenție. Pe de altă parte, aceasta
constată că ea nu este lovită de niciun alt motiv de
inadmisibilitate. Prin urmare, ea trebuie declarată admisibilă.

15

B. Asupra fondului

1. Argumentele părților
23. Guvernul a reiterat principiile Curții cu privire la căile
extraordinare de atac prin care au fost anulate hotărâri definitive
și irevocabile. Acesta a informat Curtea că procedura
extraordinară folosită în cauză a fost abrogată din Codul de
procedură civilă.
24. De asemenea, Guvernul a subliniat că, în măsura în care
reclamanta nu și-a dovedit dreptul de proprietate, aceasta nu
poate pretinde că avea un ăbun” în sensul art. 1 din Protocolul
nr. 1. Prin urmare, nu a avut loc nicio ingerință în dreptul său de
proprietate ca urmare a casării hotărârii definitive și irevocabile.
Totuși, în cazul în care Curtea va considera că reclamanta
avea un ăbun”, Guvernul arată că ingerința a fost prevăzută de
lege și a urmărit un scop legitim, cu care a fost proporțională. În
mod special, Guvernul a mai arătat că, întrucât adeverința
folosită de reclamantă fusese declarată falsă, Curtea Supremă
de Justiție a casat decizia irevocabilă tocmai pentru a corecta o
eroare judiciară comisă de instanțele ordinare.
25. Reclamanta se opune poziției Guvernului. Aceasta a arătat
că, admițând un recurs în anulare, Curtea Supremă de Justiție a
desființat toate hotărârile anterioare ce îi erau favorabile,
încălcându-i astfel dreptul la un proces echitabil și determinând-o
să își piardă titlul de proprietate asupra terenului în discuție.
2. Aprecierea Curții
a) Principii generale
26. Curtea reiterează că, potrivit jurisprudenței sale bine
stabilite, dreptul la un proces echitabil în fața unei instanțe, astfel
cum este el garantat de art. 6 § 1, trebuie interpretat în lumina
preambulului Convenției, care enunță, printre altele, supremația
dreptului ca element al patrimoniului comun al statelor
contractante. Unul dintre aspectele fundamentale ale
supremației dreptului este principiul securității raporturilor
juridice, care prevede, printre altele, ca soluția dată în mod
definitiv oricărui litigiu de către instanțe să nu mai fie readusă în
discuție (Cauza Brumărescu împotriva României [MC],
nr. 28.342/95, § 61, CEDO 1999-VII).
27. Curtea a avut de-a face în mai multe rânduri cu cauze ce
ridicau probleme similare cu cea din prezenta speță, în care a
constatat încălcarea art. 6 § 1 din Convenție, deoarece a
considerat că recursul în anulare analizat a încălcat principiul
securității raporturilor juridice, în măsura în care promovarea sa
nu se afla la dispoziția părților din proces, ci numai la dispoziția
procurorului general, și deoarece, prin admiterea cererii, Curtea
Supremă de Justiție a desființat o întreagă procedură judiciară
care s-a finalizat cu o hotărâre judecătorească ce avea
autoritate de lucru judecat și care, mai mult decât atât, fusese și
executată (vezi, printre multe altele, Brumărescu, menționată
mai sus, § 62; S.C. Mașinexportimport Industrial Group — S.A.
împotriva României, nr. 22.687/03, § 36, 1 decembrie 2005; și
Cornif împotriva României, nr. 42.872/02, §§ 29 și 30,
11 ianuarie 2007).
28. De asemenea, Curtea a considerat că o casare a unei
astfel de decizii după ce a rămas definitivă și a devenit irevocabilă
a constituit o privare de proprietate în sensul celei de-a doua fraze
a primului paragraf al art. 1 din Protocolul nr. 1, ce nu putea fi
justificată decât dacă se dovedea, printre altele, că s-a făcut
ăpentru cauză de utilitate publică” și ăîn condițiile prevăzute de
lege”. Mai mult, orice ingerință asupra dreptului de proprietate
trebuie să respecte și cerința proporționalității (vezi Brumărescu,
§§ 77 și 78; S.C. Mașinexportimport Industrial Group — S.A., §
44; și Cornif, §§ 39 și 40, hotărâri menționate mai sus).
29. Curtea reiterează că niciuna dintre părți nu are dreptul
să ceară revizuirea unei hotărâri irevocabile și obligatorii cu
unicul scop de a obține o reanalizare a fondului cauzei. Puterea
de revizuire a instanțelor superioare ar trebui exercitată pentru
a corecta erorile judiciare, nu pentru a realiza o nouă analiză a
fondului cauzei. Revizuirea nu trebuie să devină un apel
deghizat, iar simplul fapt că ar putea exista două puncte de
vedere diferite asupra chestiunii puse în discuție nu este un
motiv suficient de a rejudeca o cauză. O abatere de la acest

16

MONITORUL OFICIAL AL ROMÂNIEI, PARTEA I, Nr. 614/31.VIII.2010

principiu este justificată numai atunci când este dictată de
circumstanțe substanțiale și imperios necesare (vezi Ryabykh
împotriva Rusiei, nr. 52.854/99, § 52, CEDO 2003-IX).
30. Chiar dacă o astfel de revizuire ar fi justificată, anumite
circumstanțe speciale ale cauzei ar putea revela faptul că
modalitatea efectivă în care a fost folosită această cale a afectat
însăși esența unui proces echitabil. În mod special, Curtea trebuie
să evalueze dacă, într-o anumită speță, puterea de a promova și
de a derula un recurs extraordinar a fost exercitată de autorități
astfel încât să păstreze, în cea mai mare măsură posibilă, un just
echilibru între interesele în cauză (vezi, mutatis mutandis, Nikitin
împotriva Rusiei, nr. 50.178/99, § 57, CEDO 2004-VIII).
b) Aplicarea acestor principii în cauza de față
31. În cauza de față, instanțele au statuat în favoarea
reclamantei într-o acțiune în revendicare și au considerat
irelevant pentru cauză faptul că unul dintre documentele folosite
ca probă ar putea fi fals.
Așadar, Curtea consideră că intervenția Curții Supreme de
Justiție nu era necesară pentru a aborda această problemă,
deoarece instanțele comune au avut destule ocazii să
remedieze pretinsa eroare în interpretarea lor.
32. Presupunând chiar, așa cum argumentează Guvernul, că
judecătorii au greșit atunci când au refuzat să suspende procedura
de recurs, o astfel de omisiune nu îi poate fi imputată reclamantei,
care a informat instanțele despre existența celor două proceduri
paralele (vezi, în special, paragraful 10 de mai sus).
33. În acest sens, Curtea subliniază că statul ar trebui să
organizeze un sistem judiciar astfel încât să identifice procedurile
înrudite și, acolo unde este necesar, să le conexeze sau să
interzică instituirea unor noi proceduri cu privire la aceeași
chestiune, pentru a evita reexaminarea unor cauze irevocabil
soluționate pe calea unui apel deghizat, în sfera unor proceduri
paralele [vezi, mutatis mutandis, Roșca împotriva Moldovei,
nr. 6.267/02, § 25, 22 martie 2005; Gjonbocari și alții împotriva
Albaniei, nr. 10.508/02, § 59, 23 octombrie 2007; și Driza
împotriva Albaniei, nr. 33.771/02, § 69, CEDO 2007-... (extrase)].
34. Mai mult, Curtea observă că, în timp ce instanțele ordinare,
în special instanța de ultim rang, și-au bazat hotărârile pe mai
multe documente și depoziții ale martorilor, Curtea Supremă de
Justiție a respins acțiunea din unicul motiv al nulității actului fals,
fără a-și exprima o opinie cu privire la celelalte mijloace de probă
sau, cel puțin, fără a explica de ce le-a înlăturat.
35. Din același motiv, Curtea consideră că această cauză
este mult diferită de Cauza Stoicescu, menționată mai sus, în

care singurul act de proprietate al reclamantului asupra
proprietății în litigiu, și anume certificatul de moștenitor, a fost
ulterior anulat (vezi Stoicescu, menționată mai sus, §§ 57 și 58).
36. Curtea nu poate specula asupra modului în care s-ar fi
finalizat cauza în cazul în care Curtea Supremă de Justiție (sau
instanțele comune într-o nouă acțiune în revendicare) ar fi
reanalizat restul probelor din dosar. Totuși, aceasta observă că
situația creată nu îi poate fi imputată reclamantei și consideră că
formularea unei noi acțiuni în revendicare ar supune-o unei
sarcini disproporționate, ce nu poate fi justificată în
circumstanțele speciale ale cauzei.
37. Considerentele de mai sus îi sunt suficiente Curții pentru
a constata că o casare a Deciziei irevocabile din 21 mai 2001 nu
reprezintă decât un apel deghizat și, folosindu-l, autoritățile nu
au asigurat un just echilibru între interesele aflate în joc și astfel
au încălcat dreptul reclamantei la un proces echitabil.
38. De asemenea, deoarece prin Decizia irevocabilă din
21 mai 2001 reclamanta a fost recunoscută ca proprietar al
terenului în litigiu, reclamanta poate pretinde că are un ăbun” în
sensul art. 1 din Protocolul adițional la Convenție, iar casarea
deciziei respective după ce a rămas definitivă și a devenit
irevocabilă și după ce a fost executată va constitui o ingerință în
dreptul beneficiarului deciziei la o liniștită posesie a acelui bun
(vezi Brumărescu, menționată mai sus, § 74). Presupunând
chiar că o astfel de ingerință ar putea fi considerată că servește
unui interes public, Curtea constată că ea nu era justificată,
deoarece nu a fost păstrat un just echilibru, iar reclamanta a fost
obligată să suporte o sarcină individuală și excesivă
(Brumărescu, menționată mai sus, §§ 75—80).
39. Pentru toate aceste motive, Curtea respinge excepția
preliminară a Guvernului și constată că a avut loc o încălcare a
art. 6 § 1 din Convenție, precum și încălcarea art. 1 din
Protocolul nr. 1 la Convenție.
II. Asupra aplicării art. 41 din Convenție
40. Conform art. 41 din Convenție:
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
41. Reclamanta nu a formulat o cerere de reparație echitabilă.
Prin urmare, Curtea consideră că nu se impune să îi acorde vreo
sumă în acest sens (vezi, mutatis mutandis, Arsenovici împotriva
României, nr. 77.210/01, § 55, 7 februarie 2008).

PENTRU ACESTE MOTIVE,

În unanimitate,
CURTEA

1. unește cu fondul și respinge excepția preliminară a Guvernului;
2. declară cererea admisibilă;
3. hotărăște că a avut loc încălcarea art. 6 § 1 din Convenție;
4. hotărăște că a avut loc încălcarea art. 1 din Protocolul nr. 1 la Convenție.
Întocmită în limba engleză, apoi comunicată în scris la data de 23 septembrie 2008, în aplicarea art. 77 §§ 2 și 3 din Regulament.
Josep Casadevall,
președinte

Gabriel S. Popa

Santiago Quesada,
grefier

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 614/31.VIII.2010 conține 16 pagini.

Prețul: 3,20 lei

&JUYDGY|446007]
ISSN 1453—4495

