PARTEA I

Anul 178 (XXII) — Nr. 895

Joi, 30 decembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.389. — Hotărâre pentru aprobarea Contractului-cadru
privind condițiile acordării asistenței medicale în cadrul
sistemului de asigurări sociale de sănătate pentru anii
2011—2012 ................................................................

2–47

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.588/1.104. — Ordin al ministrului sănătății și al președintelui
Casei Naționale de Asigurări de Sănătate pentru
prelungirea aplicării prevederilor Ordinului ministrului
sănătății și al președintelui Casei Naționale de
Asigurări de Sănătate nr. 265/408/2010 pentru
aprobarea Normelor metodologice de aplicare a
Contractului-cadru privind condițiile acordării asistenței
medicale în cadrul sistemului de asigurări sociale de
sănătate pentru anul 2010..........................................

48

2

MONITORUL OFICIAL AL ROMÂNIEI, PARTEA I, Nr. 895/30.XII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anii 2011—2012
În temeiul art. 108 din Constituția României, republicată, și al art. 217 alin. (2) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Contractul-cadru privind condițiile
acordării asistenței medicale în cadrul sistemului de asigurări
sociale de sănătate pentru anii 2011 — 2012, prevăzut în anexa
care face parte integrantă din prezenta hotărâre, denumit în
continuare contract-cadru.
Art. 2. — (1) Casa Națională de Asigurări de Sănătate
elaborează, în temeiul art. 217 alin. (5) din Legea nr. 95/2006
privind reforma în domeniul sănătății, cu modificările și
completările ulterioare, norme metodologice de aplicare a
contractului-cadru, denumite în continuare norme, cu
consultarea Colegiului Medicilor din România, a Colegiului
Medicilor Dentiști din România, a Colegiului Farmaciștilor din
România și a Ordinului Asistenților Medicali Generaliști,
Moașelor și Asistenților Medicali din România, a Ordinului
Biochimiștilor, Biologilor și Chimiștilor, precum și a organizațiilor
patronale și sindicale reprezentative din domeniul medical,
norme care se aprobă prin ordin al ministrului sănătății și al
președintelui Casei Naționale de Asigurări de Sănătate.
(2) Casa Națională de Asigurări de Sănătate avizează
normele proprii de aplicare a contractului-cadru, adaptate la
specificul organizării asistenței medicale, elaborate în termen
de 30 de zile de la data intrării în vigoare a normelor prevăzute
la alin. (1) de Casa Asigurărilor de Sănătate a Apărării, Ordinii
Publice, Siguranței Naționale și Autorității Judecătorești și de
Casa Asigurărilor de Sănătate a Ministerului Transporturilor,
Construcțiilor și Turismului, care se aprobă prin ordin al
ministrului sănătății și al miniștrilor și conducătorilor instituțiilor
centrale cu rețele sanitare proprii.
Art. 3. — (1) Serviciile medicale, medicamentele cu și fără
contribuție personală și unele materiale sanitare în tratamentul
ambulatoriu, dispozitivele medicale destinate recuperării unor
deficiențe organice sau funcționale în ambulatoriu se acordă în
baza contractelor încheiate între furnizori și casele de asigurări
de sănătate județene, respectiv a municipiului București, Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești și Casa Asigurărilor de
Sănătate a Ministerului Transporturilor, Construcțiilor și
Turismului, precum și între furnizori și Casa Națională de
Asigurări de Sănătate. Furnizorii negociază contractele cu
casele de asigurări de sănătate conform și în limita prevederilor
legale în vigoare, cu respectarea modelelor de contracte
prevăzute în norme.
(2) Casa Națională de Asigurări de Sănătate calculează o
cotă de rezervă de 5% din prevederile aprobate anual prin
Legea bugetului de stat pe domenii de asistență medicală, pe
care o reține la dispoziția sa. Această sumă se repartizează
caselor de asigurări de sănătate și se utilizează în situații
justificate, pe parcursul execuției bugetare, în condițiile stabilite
prin norme.
Art. 4. — Criteriile privind calitatea serviciilor medicale
acordate asiguraților elaborate de Ministerul Sănătății și Casa
Națională de Asigurări de Sănătate și aprobate, în condițiile legii,
au caracter obligatoriu pentru toți furnizorii care au încheiat
contracte cu casele de asigurări de sănătate.

Art. 5. — Condițiile acordării asistenței medicale și criteriile
privind calitatea acestora se aplică în mod unitar atât furnizorilor
publici, cât și celor privați.
Art. 6. — (1) Raporturile dintre furnizorii de servicii medicale,
medicamente, dispozitive medicale și casele de asigurări de
sănătate, respectiv Casa Națională de Asigurări de Sănătate,
sunt raporturi juridice civile care vizează acțiuni multianuale și se
stabilesc și se desfășoară pe bază de contract. În situația în care
este necesară modificarea sau completarea clauzelor, acestea
sunt negociate și stipulate în acte adiționale. Angajamentele
legale din care rezultă obligații nu pot depăși creditele de
angajament și creditele bugetare aprobate.
(2) Creditele bugetare aferente acțiunilor multianuale
reprezintă limita superioară a cheltuielilor care urmează a fi
ordonanțate și plătite în cursul exercițiului bugetar. Plățile
respective sunt aferente angajamentelor efectuate în limita
creditelor de angajament aprobate în exercițiul bugetar curent
sau în exercițiile bugetare anterioare.
(3) Sumele nedecontate pentru serviciile medicale,
medicamentele cu și fără contribuție personală și unele
materiale sanitare în tratamentul ambulatoriu, dispozitivele
medicale destinate recuperării unor deficiențe organice sau
funcționale în ambulatoriu efectuate în luna decembrie a anului
precedent, pentru care documentele justificative nu au fost
înregistrate pe cheltuiala anului precedent, sunt considerate
angajamente legale ale anului în curs și se înregistrează atât la
plăți, cât și la cheltuieli în anul curent din creditele bugetare
aprobate.
(4) Totalul angajamentelor legale aferente serviciilor
medicale, medicamentelor cu și fără contribuție personală și
unor materiale sanitare în tratamentul ambulatoriu, dispozitivelor
medicale destinate recuperării unor deficiențe organice sau
funcționale în ambulatoriu, efectuate în luna decembrie a anului
precedent, la nivelul casei de asigurări de sănătate, nu poate
depăși media lunară a primelor 11 luni ale aceluiași an decât cu
maximum 5%.
Art. 7. — (1) Prezenta hotărâre intră în vigoare la data de
1 aprilie 2011.
(2) Până la data prevăzută la alin. (1) se prelungește
aplicarea prevederilor Hotărârii Guvernului nr. 262/2010 pentru
aprobarea Contractului-cadru privind condițiile acordării
asistenței medicale în cadrul sistemului de asigurări sociale de
sănătate pentru anul 2010, publicată în Monitorul Oficial al
României, Partea I, nr. 207 din 1 aprilie 2010, cu completările
ulterioare, cu excepția prevederilor referitoare la programele
naționale de sănătate care se abrogă.
(3) Începând cu data de 1 ianuarie 2011, programele
naționale de sănătate se realizează in conformitate cu
prevederile Hotărârii Guvernului nr. 1.388/2010 privind aprobarea
programelor naționale de sănătate pentru anii 2011—2012.
(4) Decontarea serviciilor medicale, medicamentelor,
materialelor sanitare și dispozitivelor medicale contractate în
cursul anului curent prin acte adiționale la contractele
încheiate în anul 2010 de casele de asigurări de sănătate cu

MONITORUL OFICIAL AL ROMÂNIEI, PARTEA I, Nr. 895/30.XII.2010
furnizorii acestora se face din sumele prevăzute pe domeniile
de asistență medicală corespunzătoare, prevăzute în bugetul

3

Fondului național unic de asigurări sociale de sănătate pe
anul curent.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Președintele Casei Naționale de Asigurări de Sănătate,
Nicolae-Lucian Duță
București, 28 decembrie 2010.
Nr. 1.389.
ANEXĂ

CONTRACT-CADRU
privind condițiile acordării asistenței medicale în cadrul sistemului de asigurări sociale de sănătate
pentru anii 2011—2012
CAPITOLUL I
Dispoziții generale
Art. 1. — (1) În înțelesul prezentei hotărâri, termenii și
noțiunile folosite au următoarele semnificații:
a) case de asigurări de sănătate — casele de asigurări de
sănătate județene, respectiv a municipiului București, Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești și Casa Asigurărilor de
Sănătate a Ministerului Transporturilor, Construcțiilor și
Turismului;
b) norme — normele metodologice de aplicare a contractuluicadru;
c) Fond — Fondul național unic de asigurări sociale de
sănătate;
d) serviciu medical — caz — totalitatea serviciilor acordate
unui asigurat pentru o cură de servicii de recuperare-reabilitare
a sănătății în ambulatoriu, respectiv totalitatea serviciilor pentru
o cură de servicii de acupunctură;
e) dispozitive medicale — dispozitivele medicale destinate
recuperării unor deficiențe organice sau funcționale în
ambulatoriu.
(2) Definițiile care pot exista în alte acte normative și care
sunt diferite de cele prevăzute la alin. (1) nu se aplică în cazul
prezentei hotărâri.
Art. 2. — (1) Furnizorii și casele de asigurări de sănătate
aflați în relație contractuală au obligația să respecte prevederile
prezentului contract-cadru și ale normelor.
(2) Nerespectarea obligațiilor contractuale de către părți
conduce la aplicarea măsurilor prevăzute în contractele
încheiate între furnizori și casele de asigurări de sănătate.
Art. 3. — (1) Modelele de contract pentru furnizarea de
servicii medicale, de medicamente și unele materiale sanitare
în tratamentul ambulatoriu și de dispozitive medicale în
ambulatoriu sunt prevăzute în norme.
(2) Utilizarea acestor modele de contract este obligatorie; în
cuprinsul contractelor pot fi prevăzute clauze suplimentare,
negociate între părțile contractante, conform și în limita
prevederilor legale în vigoare.

Art. 4. — (1) Casele de asigurări de sănătate, respectiv Casa
Națională de Asigurări de Sănătate comunică termenele de
depunere a cererilor însoțite de documentele prevăzute de
actele normative în vigoare, necesare încheierii și negocierii
contractelor de furnizare de servicii medicale, de medicamente
și unele materiale sanitare în tratamentul ambulatoriu, de
dispozitive medicale în ambulatoriu, inclusiv termenul-limită de
încheiere a contractelor, prin afișare la sediile instituțiilor,
publicare pe paginile web ale acestora și anunț în mass-media,
cu minimum 5 zile lucrătoare înainte de termenele stabilite
pentru fiecare dintre situațiile de mai sus.
(2) În cazul în care furnizorii de servicii medicale, furnizorii
de medicamente și unele materiale sanitare și de dispozitive
medicale depun cererile însoțite de documentele prevăzute de
actele normative în vigoare, necesare încheierii și negocierii
contractelor, la alte termene decât cele stabilite și comunicate de
către casele de asigurări de sănătate, respectiv de către Casa
Națională de Asigurări de Sănătate și nu participă la negocierea
și încheierea contractelor în termenele stabilite de către acestea,
furnizorii respectivi nu vor mai desfășura activitatea respectivă
în sistemul de asigurări sociale de sănătate până la termenul
următor de contractare, cu excepția situațiilor ce constituie
cazuri de forță majoră, confirmate de autoritatea publică
competentă, potrivit legii, și notificate de îndată casei de
asigurări de sănătate, respectiv Casei Naționale de Asigurări de
Sănătate.
(3) Casele de asigurări de sănătate, respectiv Casa
Națională de Asigurări de Sănătate pot stabili și alte termene de
contractare, în funcție de necesarul de servicii medicale, de
medicamente și unele materiale sanitare în tratamentul
ambulatoriu sau de dispozitive medicale în ambulatoriu, în limita
fondurilor aprobate fiecărui tip de asistență.
Art. 5. — (1) Casele de asigurări de sănătate decontează
contravaloarea serviciilor medicale, a medicamentelor și a unor
materiale sanitare în tratamentul ambulatoriu, precum și a
dispozitivelor medicale destinate recuperării unor deficiențe
organice sau funcționale în ambulatoriu, conform contractelor
încheiate cu furnizorii.

4

MONITORUL OFICIAL AL ROMÂNIEI, PARTEA I, Nr. 895/30.XII.2010

(2) Refuzul caselor de asigurări de sănătate de a încheia
contracte cu furnizorii, denunțarea unilaterală a contractului,
precum și răspunsurile la cererile și la sesizările furnizorilor se
vor face în scris și motivat, cu indicarea temeiului legal, în
termen de 30 de zile.
(3) Litigiile legate de încheierea, derularea și încetarea
contractelor dintre furnizori și casele de asigurări de
sănătate/Casa Națională de Asigurări de Sănătate se
soluționează de către Comisia de arbitraj care funcționează pe
lângă Casa Națională de Asigurări de Sănătate, organizată
conform reglementărilor legale în vigoare, sau de către
instanțele de judecată, după caz.
Art. 6. — (1) În cazul în care contractul dintre furnizori și
casele de asigurări de sănătate a încetat din motive imputabile
furnizorilor, casele de asigurări de sănătate nu vor mai intra în
relații contractuale cu furnizorii respectivi până la următorul
termen de contractare, dar nu mai puțin de 6 luni de la data
încetării contractului.
(2) În cazul în care contractul dintre furnizori și casele de
asigurări de sănătate se modifică prin excluderea din contract a
uneia sau mai multor persoane înregistrată/înregistrate în
contractul încheiat cu casa de asigurări de sănătate și care
desfășoară activitate sub incidența acestuia la furnizorii
respectivi, din motive imputabile acestora, casele de asigurări
de sănătate nu vor accepta înregistrarea în niciun alt contract a
persoanei/persoanelor respective până la următorul termen de
contractare, dar nu mai puțin de 6 luni de la data modificării
contractului.
(3) După reluarea relației contractuale, în cazul în care
contractul încetează/se modifică din nou, din motive imputabile
furnizorilor sau persoanelor prevăzute la alin. (2), casele de
asigurări de sănătate nu vor mai încheia contracte cu furnizorii
respectivi, respectiv nu vor mai accepta înregistrarea
persoanelor prevăzute la alin. (2) în contractele încheiate cu
acești furnizori sau cu alți furnizori pentru aceste persoane care
prin activitatea lor au condus la încetarea/modificarea
contractului.
(4) În cazul în care furnizorii intră în relații contractuale cu
aceeași casă de asigurări de sănătate pentru mai multe sedii
secundare/puncte de lucru, nominalizate în contract, prevederile
alin. (1), (2) și (3) se aplică în mod corespunzător pentru fiecare
dintre sediile secundare/punctele de lucru.
Art. 7. — (1) Organizarea și efectuarea controlului furnizării
serviciilor medicale, medicamentelor și a unor materiale sanitare
în tratamentul ambulatoriu și a dispozitivelor medicale acordate
asiguraților în ambulatoriu în cadrul sistemului de asigurări
sociale de sănătate se realizează de către Casa Națională de
Asigurări de Sănătate și casele de asigurări de sănătate. La
efectuarea controlului pot participa și reprezentanți ai Colegiului
Medicilor din România, Colegiului Medicilor Dentiști din
România, Colegiului Farmaciștilor din România și ai Ordinului
Asistenților Medicali Generaliști, Moașelor și Asistenților
Medicali din România.
(2) La efectuarea controlului de către reprezentanții Casei
Naționale de Asigurări de Sănătate, respectiv ai caselor de

asigurări de sănătate, aceștia solicită participarea
reprezentanților Colegiului Medicilor din România, Colegiului
Medicilor Dentiști din România, Colegiului Farmaciștilor din
România și ai Ordinului Asistenților Medicali Generaliști,
Moașelor și Asistenților Medicali din România, după caz, situație
în care aceștia participă la efectuarea controlului.
(3) Controlul calității serviciilor medicale acordate asiguraților
de către furnizori se organizează de către Casa Națională de
Asigurări de Sănătate și casele de asigurări de sănătate pe baza
criteriilor de calitate elaborate de Ministerul Sănătății și Casa
Națională de Asigurări de Sănătate, în condițiile legii.
(4) Controlul privind respectarea obligațiilor contractuale ale
furnizorilor se organizează și se efectuează de către casele de
asigurări de sănătate cu care aceștia se află în relații
contractuale și, după caz, de către Casa Națională de Asigurări
de Sănătate.
(5) În cazul în care controlul este efectuat de către Casa
Națională de Asigurări de Sănătate sau cu participarea acesteia,
notificarea privind măsurile dispuse se transmite furnizorului de
către casele de asigurări de sănătate în termen de maximum
10 zile calendaristice de la data primirii raportului de control de
la Casa Națională de Asigurări de Sănătate la casa de asigurări
de sănătate.
Art. 8. — (1) Furnizorii au obligația de a pune la dispoziția
organelor de control ale caselor de asigurări de sănătate toate
documentele justificative care atestă furnizarea serviciilor
efectuate și raportate în relația contractuală cu casele de
asigurări de sănătate, respectiv toate documentele justificative
privind sumele decontate din Fond.
(2) Refuzul furnizorilor de a pune la dispoziția organelor de
control toate documentele justificative care atestă furnizarea
serviciilor raportate în relația contractuală cu casele de asigurări
de sănătate, respectiv toate documentele justificative privind
sumele decontate din Fond, conform solicitării scrise a organelor
de control în ceea ce privește documentele și termenele de
punere la dispoziție a acestora, se sancționează conform legii și
poate conduce la rezilierea de plin drept a contractului de
furnizare de servicii.
Art. 9. — (1) Furnizorii de servicii medicale, cu excepția
unităților sanitare de medicina muncii — boli profesionale, cu
personalitate juridică, și a secțiilor de boli profesionale, precum
și a cabinetelor de medicina muncii aflate în structura spitalelor,
au obligația să întocmească evidențe distincte pentru cazurile
ce reprezintă accidente de muncă și boli profesionale și să le
comunice lunar caselor de asigurări de sănătate cu care sunt în
relație contractuală. Până la stabilirea caracterului ăde muncă”
al accidentului sau a caracterului ăprofesional” al bolii, conform
prevederilor legale în vigoare, contravaloarea serviciilor
medicale, precum și a medicamentelor și unor materiale
sanitare acordate persoanelor în cauză se suportă din bugetul
Fondului, urmând ca, ulterior, sumele decontate să se
recupereze de casele de asigurări de sănătate din contribuțiile
de asigurări pentru accidente de muncă și boli profesionale,
după caz. Sumele încasate de la casele de pensii pentru anul
curent reconstituie plățile. Sumele încasate de la casele de

MONITORUL OFICIAL AL ROMÂNIEI, PARTEA I, Nr. 895/30.XII.2010
pensii pentru perioadele anterioare anului curent se raportează
în conturile de execuție bugetară, partea de cheltuieli, cu semnul
minus și nu pot fi utilizate pentru efectuarea de plăți.
(2) Furnizorii de servicii medicale au obligația să
întocmească evidențe distincte ale cazurilor prezentate ca
urmare a situațiilor în care le-au fost aduse prejudicii sau daune
sănătății de către alte persoane și au obligația să comunice
lunar casei de asigurări de sănătate cu care se află în relație
contractuală aceste evidențe, în vederea decontării, precum și
cazurile pentru care furnizorii de servicii medicale au recuperat
cheltuielile efective, în vederea restituirii sumelor decontate de
casele de asigurări de sănătate pentru cazurile respective.
Sumele restituite către casele de asigurări de sănătate de către
furnizorii de servicii medicale pentru anul curent reconstituie
plățile. Sumele restituite către casele de asigurări de sănătate de
către furnizorii de servicii medicale, pentru perioadele anterioare
anului curent, se raportează în conturile de execuție bugetară,
partea de cheltuieli, cu semnul minus și nu pot fi utilizate pentru
efectuarea de plăți.
Art. 10. — (1) Furnizorii de servicii medicale, de
medicamente și unele materiale sanitare în tratamentul
ambulatoriu, precum și de dispozitive medicale destinate
recuperării unor deficiențe organice sau funcționale în
ambulatoriu, unitățile sanitare de medicina muncii — boli
profesionale, cu personalitate juridică, secțiile de boli
profesionale, precum și cabinetele de medicina muncii aflate în
structura spitalelor au obligația să întocmească evidențe
distincte pentru serviciile acordate și decontate din bugetul
Fondului pentru pacienții din statele membre ale Uniunii
Europene/Spațiului Economic European și din alte state cu care
România a încheiat acorduri, înțelegeri, convenții sau protocoale
internaționale cu prevederi în domeniul sănătății, care au dreptul
și beneficiază de servicii medicale acordate pe teritoriul
României, și au obligația să transmită lunar caselor de asigurări
de sănătate/Casei Naționale de Asigurări de Sănătate cu care
se află în relație contractuală documentele justificative care
atestă cheltuielile efectiv realizate, precum și documentele care
au deschis dreptul la servicii medicale.
(2) Furnizorii de servicii medicale, de medicamente și unele
materiale sanitare în tratamentul ambulatoriu, precum și de
dispozitive medicale în ambulatoriu, unitățile sanitare de
medicina muncii — boli profesionale, cu personalitate juridică,
secțiile de boli profesionale, precum și cabinetele de medicina
muncii aflate în structura spitalelor au obligația să întocmească
evidențe distincte pentru serviciile acordate și decontate din
bugetul Fondului pentru pacienții din statele membre ale Uniunii
Europene/Spațiului Economic European, titulari ai cardului
european de asigurări sociale de sănătate, respectiv beneficiari
ai formularelor europene emise în baza Regulamentului (CE)
nr. 883/2004 al Parlamentului European și al Consiliului din
29 aprilie 2004 privind coordonarea sistemelor de securitate
socială, precum și din alte state cu care România a încheiat
acorduri, înțelegeri, convenții sau protocoale internaționale cu
prevederi în domeniul sănătății, care beneficiază de servicii
medicale acordate pe teritoriul României, și au obligația să

5

raporteze lunar caselor de asigurări de sănătate/Casei Naționale
de Asigurări de Sănătate cu care se află în relații contractuale
documentele justificative care atestă serviciile medicale
acordate pentru această categorie de persoane.
Art. 11. — Atribuțiile ce revin potrivit prezentului contractcadru direcțiilor de sănătate publică județene și a municipiului
București sunt exercitate și de către direcțiile medicale sau de
structurile similare din ministerele și instituțiile centrale cu rețea
sanitară proprie, precum și de către autoritățile publice locale
care au preluat managementul asistenței medicale spitalicești
conform legii.
Art. 12. — (1) Toate documentele depuse în copie, necesare
încheierii contractelor, sunt certificate pentru conformitate prin
sintagma ăconform cu originalul” și semnătura reprezentantului
legal al furnizorului, pe fiecare pagină.
(2) Toate documentele necesare decontării serviciilor
medicale, a medicamentelor și a unor materiale sanitare în
tratamentul ambulatoriu, precum și a dispozitivelor medicale în
ambulatoriu se certifică pentru realitatea și exactitatea datelor
raportate prin semnătura reprezentanților legali ai furnizorilor.
CAPITOLUL II
Dispoziții generale și condiții specifice pentru furnizorii
de servicii medicale
SECȚIUNEA 1
Condiții de eligibilitate

Art. 13. — În vederea intrării în relații contractuale cu casele
de asigurări de sănătate, furnizorii de servicii medicale trebuie
să îndeplinească următoarele condiții:
a) să fie autorizați conform prevederilor legale în vigoare;
b) să fie evaluați potrivit dispozițiilor legale în vigoare;
c) să depună, în vederea încheierii contractului, toate
documentele necesare în termenele stabilite pentru contractare.
SECȚIUNEA a 2-a
Documentele necesare încheierii contractului de furnizare
de servicii medicale

Art. 14. — (1) Contractul de furnizare de servicii medicale
dintre furnizorul de servicii medicale și casa de asigurări de
sănătate se încheie de către reprezentantul legal, pe baza
următoarelor documente:
a) dovada de evaluare a furnizorului valabilă la data încheierii
contractului;
b) contul deschis la Trezoreria Statului sau la bancă;
c) codul de înregistrare fiscală — codul unic de înregistrare
sau codul numeric personal (copie buletin/carte de identitate),
după caz;
d) dovada asigurării de răspundere civilă în domeniul medical
pentru furnizor, valabilă la data încheierii contractului;
e) dovada asigurării de răspundere civilă în domeniul medical
pentru personalul care își desfășoară activitatea la furnizor într-o
formă prevăzută de lege și care urmează să fie înregistrat în

6

MONITORUL OFICIAL AL ROMÂNIEI, PARTEA I, Nr. 895/30.XII.2010

contract și să funcționeze sub incidența acestuia, valabilă la data
încheierii contractului;
f) dovada plății la zi a contribuției la Fond pentru asigurări
sociale de sănătate și a contribuției pentru concedii și
indemnizații, efectuată conform prevederilor legale în vigoare;
g) cererea/solicitarea pentru intrare în relație contractuală cu
casa de asigurări de sănătate.
(2) În vederea încheierii contractelor de servicii medicale,
casele de asigurări de sănătate solicită documentele prevăzute
în prezentul contract-cadru, precum și în norme.
SECȚIUNEA a 3-a
Obligațiile și drepturile generale ale furnizorilor de servicii
medicale, precum și obligațiile generale ale caselor
de asigurări de sănătate

Art. 15. — În relațiile contractuale cu casele de asigurări de
sănătate, furnizorii de servicii medicale au următoarele obligații:
a) să respecte criteriile de calitate a serviciilor medicale
furnizate, în conformitate cu prevederile legale în vigoare;
b) să informeze asigurații cu privire la obligațiile furnizorului
de servicii medicale și ale asiguratului referitoare la actul
medical;
c) să respecte confidențialitatea tuturor datelor și informațiilor
privitoare la asigurați, precum și intimitatea și demnitatea
acestora;
d) să factureze lunar, în vederea decontării de către casele
de asigurări de sănătate, activitatea realizată conform
contractelor de furnizare de servicii medicale; factura este
însoțită de documentele justificative privind activitățile realizate
în mod distinct, conform prevederilor prezentului contract-cadru
și ale normelor de aplicare a acestuia, atât pe suport hârtie, cât
și în format electronic, în formatul solicitat de Casa Națională de
Asigurări de Sănătate;
e) să raporteze caselor de asigurări de sănătate datele
necesare pentru urmărirea desfășurării activității în asistența
medicală, potrivit formularelor de raportare stabilite conform
reglementărilor legale în vigoare;
f) să asigure utilizarea formularelor cu regim special unice
pe țară — bilet de trimitere către alte specialități sau în vederea
internării, conform prevederilor actelor normative referitoare la
sistemul de asigurări sociale de sănătate;
g) să completeze corect și la zi formularele utilizate în
sistemul asigurărilor sociale de sănătate, respectiv cele privind
evidențele obligatorii, cele cu regim special și cele tipizate;
h) să respecte dreptul la libera alegere de către asigurat a
medicului și a furnizorului;
i) să respecte programul de lucru și să îl comunice caselor de
asigurări de sănătate, cu avizul conform al direcției de sănătate
publică județene sau a municipiului București, în baza unui
formular al cărui model este prevăzut în norme, program asumat
prin contractul încheiat cu casa de asigurări de sănătate; avizul
conform al direcției de sănătate publică se depune la casa de
asigurări de sănătate în termen de maximum 30 de zile de la
data semnării contractului;

j) să anunțe casa de asigurări de sănătate despre
modificarea oricăreia dintre condițiile care au stat la baza
încheierii contractului de furnizare de servicii medicale, în
maximum 5 zile calendaristice de la data producerii modificării,
și să îndeplinească în permanență aceste condiții pe durata
derulării contractelor;
k) să asigure respectarea prevederilor actelor normative
referitoare la sistemul asigurărilor sociale de sănătate;
l) să asigure utilizarea formularului de prescripție medicală
pentru medicamente cu și fără contribuție personală din sistemul
asigurărilor sociale de sănătate, care este formular cu regim
special, unic pe țară, să furnizeze tratamentul adecvat și să
prescrie medicamentele cu și fără contribuție personală de care
beneficiază asigurații, corespunzătoare denumirilor comune
internaționale aprobate prin hotărâre a Guvernului, informând în
prealabil asiguratul despre tipurile și efectele terapeutice ale
medicamentelor pe care urmează să i le prescrie;
m) să asigure utilizarea formularului de bilet de trimitere
pentru investigații paraclinice, care este formular cu regim
special unic pe țară, și să recomande investigațiile paraclinice în
concordanță cu diagnosticul;
n) să asigure acordarea asistenței medicale în caz de
urgență medico-chirurgicală, ori de câte ori se solicită în timpul
programului de lucru, la sediul furnizorului, în limita competenței
și a dotărilor existente;
o) să asigure acordarea serviciilor medicale asiguraților fără
nicio discriminare, folosind formele cele mai eficiente de
tratament;
p) să acorde cu prioritate asistență medicală femeii gravide
și sugarilor;
q) să afișeze într-un loc vizibil programul de lucru, numele
casei de asigurări de sănătate cu care se află în relație
contractuală, precum și datele de contact ale acesteia: adresă,
telefon, fax, e-mail, pagină web;
r) să asigure eliberarea actelor medicale, în condițiile stabilite
în norme;
s) să solicite documentele justificative care atestă calitatea
de asigurat, documente stabilite în conformitate cu prevederile
legale în vigoare, în condițiile prevăzute în prezentul contractcadru și în norme;
ș) să respecte protocoalele de practică pentru prescrierea,
monitorizarea și decontarea tratamentului în cazul unor
afecțiuni, elaborate de Casa Națională de Asigurări de Sănătate,
conform dispozițiilor legale;
t) să utilizeze sistemul de raportare în timp real, începând cu
data la care acesta va fi pus în funcțiune;
ț) să asigure acordarea de asistență medicală necesară
titularilor cardului european de asigurări sociale de sănătate
emis de unul dintre statele membre ale Uniunii
Europene/Spațiului Economic European, în perioada de
valabilitate a cardului, respectiv beneficiarilor formularelor
europene emise în baza Regulamentului (CE) nr. 883/2004, în
aceleași condiții ca și persoanelor asigurate în cadrul sistemului
de asigurări sociale de sănătate din România; să acorde
asistență medicală pacienților din alte state cu care România

MONITORUL OFICIAL AL ROMÂNIEI, PARTEA I, Nr. 895/30.XII.2010
a încheiat acorduri, înțelegeri, convenții sau protocoale
internaționale cu prevederi în domeniul sănătății, în condițiile
prevăzute de respectivele documente internaționale;
u) să utilizeze Sistemul informatic unic integrat. În situația în
care se utilizează un alt sistem informatic, acesta trebuie să fie
compatibil cu Sistemul informatic unic integrat, caz în care
furnizorii sunt obligați să asigure confidențialitatea în procesul
de transmitere a datelor;
v) să asigure acordarea serviciilor medicale prevăzute în
pachetele de servicii medicale;
w) să încaseze sumele reprezentând fie contribuția
personală pentru unele servicii medicale, fie coplata pentru alte
servicii medicale de care au beneficiat asigurații, cu respectarea
prevederilor legale în vigoare;
x) să completeze formularele cu regim special utilizate în
sistemul de asigurări sociale de sănătate — bilet de trimitere
către alte specialități sau în vederea internării, bilet de trimitere
pentru investigațiile paraclinice, prescripție medicală, cu toate
datele pe care acestea trebuie să le cuprindă conform
prevederilor legale în vigoare. În cazul nerespectării acestei
obligații, casele de asigurări de sănătate recuperează de la
aceștia contravaloarea serviciilor medicale recomandate/
medicamentelor cu și fără contribuție personală prescrise, ce au
fost efectuate/eliberate de alți furnizori în baza acestor formulare
și decontate de casele de asigurări de sănătate din Fond;
y) să recomande asiguraților tratamentul adecvat, cu
respectarea condițiilor privind modalitățile de prescriere a
medicamentelor, conform unui buget orientativ, al cărui
mecanism de aplicare se aprobă prin ordin al președintelui
Casei Naționale de Asigurări de Sănătate. Criteriile care stau la
baza mecanismului se stabilesc de către o comisie mixtă
formată din reprezentanți ai Casei Naționale de Asigurări de
Sănătate și reprezentanți ai medicilor;
z) să reînnoiască pe toată perioada de derulare a
contractului dovada de evaluare a furnizorului, dovada asigurării
de răspundere civilă în domeniul medical pentru furnizor, dovada
asigurării de răspundere civilă în domeniul medical pentru
personalul care își desfășoară activitatea la furnizor.
Art. 16. — În relațiile contractuale cu casele de asigurări de
sănătate, furnizorii de servicii medicale au următoarele drepturi:
a) să primească la termenele prevăzute în contract, pe baza
facturii însoțite de documente justificative prezentate atât pe
suport hârtie, cât și în format electronic, în formatul solicitat de
Casa Națională de Asigurări de Sănătate, contravaloarea
serviciilor medicale contractate, efectuate, raportate și validate
conform normelor, în limita valorii de contract;
b) să fie informați de către casele de asigurări de sănătate cu
privire la condițiile de contractare a serviciilor medicale suportate
din Fond și decontate de casele de asigurări de sănătate,
precum și la eventualele modificări ale acestora survenite ca
urmare a apariției unor noi acte normative, prin publicare pe
pagina web a caselor de asigurări de sănătate;
c) să încaseze contravaloarea serviciilor medicale care nu
se decontează de casele de asigurări de sănătate din Fond,
conform prevederilor legale în vigoare;

7

d) să negocieze, în calitate de parte contractantă, clauzele
suplimentare la contractele încheiate cu casele de asigurări de
sănătate, conform și în limita prevederilor legale în vigoare;
e) să încaseze sumele reprezentând fie contribuția personală
pentru unele servicii medicale, fie coplata pentru alte servicii
medicale de care au beneficiat asigurații, conform prevederilor
legale în vigoare;
f) să încaseze contravaloarea serviciilor medicale la cerere.
Art. 17. — În relațiile contractuale cu furnizorii de servicii
medicale, casele de asigurări de sănătate au următoarele
obligații:
a) să încheie contracte numai cu furnizorii de servicii
medicale autorizați și evaluați și să facă publice în termen de
maximum 10 zile lucrătoare de la data încheierii contractelor,
prin afișare pe pagina web și la sediul casei de asigurări de
sănătate, lista nominală a acestora, cuprinzând denumirea și
valoarea de contract a fiecăruia, în cazul contractelor care au
prevăzută o sumă ca valoare de contract, inclusiv punctajele
aferente tuturor criteriilor pe baza cărora s-a stabilit valoarea de
contract, și să actualizeze permanent această listă în funcție de
modificările apărute, în termen de maximum 5 zile lucrătoare de
la data operării acestora, conform legii;
b) să deconteze furnizorilor de servicii medicale, la termenele
prevăzute în contract, pe baza facturii însoțite de documente
justificative prezentate atât pe suport hârtie, cât și în format
electronic, în formatul solicitat de Casa Națională de Asigurări de
Sănătate, contravaloarea serviciilor medicale contractate,
efectuate, raportate și validate conform normelor, în limita valorii
de contract;
c) să informeze furnizorii de servicii medicale cu privire la
condițiile de contractare a serviciilor medicale suportate din
Fond și decontate de casele de asigurări de sănătate, precum
și la eventualele modificări ale acestora survenite ca urmare a
apariției unor noi acte normative, prin publicare pe pagina web
a caselor de asigurări de sănătate;
d) să informeze în prealabil într-un număr de zile similar celui
prevăzut la art. 4 alin. (1) furnizorii de servicii medicale cu privire
la condițiile de acordare a serviciilor medicale și cu privire la
orice intenție de schimbare în modul de acordare a acestora,
prin intermediul paginii web a casei de asigurări de sănătate,
precum și prin e-mail la adresele comunicate oficial de către
furnizori, cu excepția situațiilor impuse de actele normative;
e) să acorde furnizorilor de servicii medicale sume care să
țină seama și de condițiile de desfășurare a activității în zone
izolate, în condiții grele și foarte grele, pentru care sunt stabilite
drepturi suplimentare, potrivit prevederilor legale în vigoare;
f) să înmâneze la momentul finalizării controlului proceseleverbale de constatare furnizorilor de servicii medicale sau, după
caz, să le comunice acestora notele de constatare întocmite în
termen de maximum o zi lucrătoare de la data prezentării în
vederea efectuării controlului;

8

MONITORUL OFICIAL AL ROMÂNIEI, PARTEA I, Nr. 895/30.XII.2010

g) să recupereze de la furnizorii care au acordat servicii
medicale sumele reprezentând contravaloarea acestor servicii,
precum și contravaloarea unor servicii medicale, medicamente
cu și fără contribuție personală, materiale sanitare și dispozitive
medicale acordate de alți furnizori aflați în relație contractuală
cu casa de asigurări de sănătate, în baza biletelor de trimitere
eliberate de către aceștia, în situația în care nu au fost
îndeplinite condițiile pentru ca asigurații să beneficieze de
aceste servicii. Sumele astfel obținute se utilizează conform
prevederilor legale în vigoare;
h) să deducă spre soluționare organelor abilitate situațiile în
care constată neconformitatea documentelor depuse de către
furnizori, pentru a căror corectitudine furnizorii depun declarații
pe propria răspundere.
Art. 18. — (1) Serviciile care nu sunt decontate din Fond,
contravaloarea acestora fiind suportată de asigurat, de unitățile
care le solicită, de la bugetul de stat sau din alte surse, după
caz, sunt următoarele:
a) serviciile medicale acordate în caz de boli profesionale,
accidente de muncă și sportive, asistența medicală la locul de
muncă, asistența medicală a sportivilor;
b) unele servicii medicale de înaltă performanță, altele decât
cele prevăzute în norme;
c) unele servicii de asistență stomatologică, altele decât cele
prevăzute în norme;
d) serviciile hoteliere cu grad înalt de confort;
e) corecțiile estetice efectuate persoanelor cu vârsta peste
18 ani;
f) unele medicamente, materiale sanitare și tipuri de
transport, altele decât cele prevăzute în norme;
g) eliberarea actelor medicale solicitate de autoritățile care
prin activitatea lor au dreptul să cunoască starea de sănătate a
asiguraților și eliberarea de acte medicale la solicitarea
asiguraților, cu excepția celor prevăzute în norme;
h) fertilizarea in vitro;
i) transplantul de organe și țesuturi, cu excepția grefelor de
piele prevăzute în norme, a serviciilor medicale aferente stării
posttransplant;
j) asistența medicală la cerere, inclusiv pentru serviciile
solicitate în vederea expertizei capacității de muncă, a încadrării
și reevaluării gradului de handicap;
k) contravaloarea unor materiale necesare corectării văzului
și auzului: baterii pentru aparatele auditive, ochelari de vedere;
l) contribuția personală din prețul medicamentelor, al unor
servicii medicale și al dispozitivelor medicale;
m) serviciile medicale solicitate de asigurat;
n) unele proceduri de recuperare și de fizioterapie, altele
decât cele prevăzute în norme;
o) cheltuielile de personal aferente medicilor și asistenților
medicali, precum și cheltuielile cu medicamente și materiale
sanitare din unitățile medico-sociale;
p) serviciile acordate în cadrul secțiilor/clinicilor de boli
profesionale și cabinetelor de medicină a muncii;
q) serviciile hoteliere solicitate de pacienții ale căror afecțiuni
se tratează în spitalizare de zi;

r) cheltuielile de personal pentru medici, farmaciști și medici
dentiști pe perioada rezidențiatului;
s) serviciile de planificare familială acordate de medicul de
familie în cabinetele de planning familial din structura spitalului;
ș) cheltuielile de personal pentru medicii și personalul sanitar
din unitățile sau secțiile de spital cu profil de recuperare
distrofici, recuperare și reabilitare neuropsihomotorie sau pentru
copiii bolnavi de HIV/SIDA, reorganizate potrivit legii;
t) activitățile care prezintă un interes deosebit pentru
realizarea strategiei de sănătate publică: dispensare TBC,
laboratoare de sănătate mintală, respectiv centre de sănătate
mintală și staționar de zi psihiatrie;
ț) cheltuielile prevăzute la art. 93 alin. (5) și, după caz,
alin. (51) din Legea nr. 95/2006, cu modificările și completările
ulterioare, pentru unitățile de primire a urgențelor și
compartimentele de primire a urgențelor cuprinse în structura
organizatorică a spitalelor de urgență, aprobate în condițiile legii.
(2) Contribuția personală prevăzută la alin. (1) lit. l) se
stabilește prin norme.
SECȚIUNEA a 4-a
Condiții de reziliere, încetare și suspendare a contractelor
de furnizare de servicii medicale

Art. 19. — Contractul de furnizare de servicii medicale se
reziliază de plin drept printr-o notificare scrisă a casei de
asigurări de sănătate, în termen de maximum 5 zile
calendaristice de la data aprobării acestei măsuri, conform
prevederilor legale în vigoare, ca urmare a constatării
următoarelor situații:
a) dacă furnizorul de servicii medicale nu începe activitatea
în termen de cel mult 30 de zile calendaristice de la data
semnării contractului de furnizare de servicii medicale;
b) dacă din motive imputabile furnizorului acesta își întrerupe
activitatea pe o perioadă mai mare de 30 de zile calendaristice;
c) expirarea perioadei de 30 de zile calendaristice de la
revocarea de către organele în drept a autorizației de
funcționare/autorizației sanitare de funcționare sau a
documentului similar, respectiv de la încetarea valabilității
acestora;
d) expirarea perioadei de 30 de zile calendaristice de la
revocarea de către organele în drept a dovezii de evaluare a
furnizorului;
e) nerespectarea termenelor de depunere a facturilor însoțite
de documentele justificative privind activitățile realizate conform
contractului, în vederea decontării de către casele de asigurări
de sănătate a serviciilor realizate, pentru o perioadă de două
luni consecutive în cadrul unui trimestru, respectiv 3 luni într-un
an;
f) refuzul furnizorilor de a pune la dispoziția organelor de
control ale Casei Naționale de Asigurări de Sănătate și ale
caselor de asigurări de sănătate actele de evidență financiarcontabilă a serviciilor furnizate conform contractelor încheiate și
documentele justificative privind sumele decontate din Fond;
g) la a doua constatare a nerespectării oricăreia dintre
obligațiile contractuale prevăzute la art. 15 lit. a), c), j), l), m), n),

MONITORUL OFICIAL AL ROMÂNIEI, PARTEA I, Nr. 895/30.XII.2010
r), ș), ț), u) și v), precum și a faptului că serviciile raportate
conform contractului în vederea decontării acestora nu au fost
efectuate cu recuperarea contravalorii acestor servicii;
h) la a patra constatare a nerespectării oricăreia dintre
obligațiile prevăzute la art. 15 lit. b), e), f), g), h), i), k), o), p), q),
s) și t);
i) dacă se constată nerespectarea programului de lucru
prevăzut în contract prin lipsa nejustificată a medicului timp de
3 zile consecutive, în cazul cabinetelor medicale individuale; în
cazul celorlalte forme de organizare a cabinetelor medicale,
inclusiv ambulatoriul integrat, contractul se modifică în mod
corespunzător prin excluderea medicului/medicilor în cazul
cărora s-a constatat nerespectarea nejustificată a programului
de lucru timp de 3 zile consecutive.
Art. 20. — Contractul de furnizare de servicii medicale
încetează în următoarele situații:
a) de drept la data la care a intervenit una dintre următoarele
situații:
a1) furnizorul de servicii medicale își încetează activitatea în
raza administrativ-teritorială a casei de asigurări de sănătate cu
care se află în relație contractuală;
a2) încetarea prin faliment, dizolvare cu lichidare, lichidare,
desființare sau reprofilare a furnizorilor de servicii medicale,
după caz;
a3) încetarea definitivă a activității casei de asigurări de
sănătate;
b) din motive imputabile furnizorului, prin reziliere;
c) acordul de voință al părților;
d) denunțarea unilaterală a contractului de către
reprezentantul legal al furnizorului de servicii medicale sau al
casei de asigurări de sănătate, printr-o notificare scrisă, cu 30 de
zile calendaristice anterioare datei de la care se dorește
încetarea contractului, cu indicarea motivului și a temeiului legal;
e) denunțarea unilaterală a contractului de către
reprezentantul legal al casei de asigurări de sănătate printr-o
notificare scrisă privind expirarea termenului de suspendare a
contractului în condițiile art. 21 alin. (1) lit. a) — cu excepția
revocării dovezii de evaluare a furnizorului.
Art. 21. — (1) Contractul de furnizare de servicii medicale se
suspendă la data la care a intervenit una dintre următoarele
situații:
a) încetarea valabilității sau revocarea de către autoritățile
competente a oricăruia dintre documentele prevăzute la art. 14
alin. (1) lit. a)—c) și nerespectarea obligației prevăzute la art. 15
lit. z), cu condiția ca furnizorul să facă dovada demersurilor
întreprinse pentru actualizarea acestuia; suspendarea operează
pentru o perioadă de maximum 30 de zile calendaristice de la
data încetării valabilității/revocării acestuia;
b) în cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
c) la solicitarea furnizorului, pentru motive obiective, pe bază
de documente justificative prezentate casei de asigurări de
sănătate;

9

d) nerespectarea de către furnizorii de servicii medicale a
termenelor de plată a contribuției la Fond, constatată de către
casele de asigurări de sănătate din evidențele proprii sau ca
urmare a controalelor efectuate la furnizori, până la data la care
aceștia își achită obligațiile la zi sau până la data ajungerii la
termen a contractului; suspendarea se face după 30 de zile
calendaristice de la data la care casa de asigurări de sănătate
a efectuat ultima plată către furnizor.
(2) Decontarea serviciilor medicale contractate, efectuate,
raportate și validate conform contractelor încheiate se suspendă
de la data de înregistrare a documentului prin care se constată
nesoluționarea pe cale amiabilă a unor litigii între părțile
contractante doar până la data la care contravaloarea acestor
servicii medicale atinge valoarea concurentă sumei care a făcut
obiectul litigiului, în condițiile stabilite prin norme.
SECȚIUNEA a 5-a
Condiții speciale

Art. 22. — (1) Pentru categoriile de persoane prevăzute în
legi speciale, casele de asigurări de sănătate decontează
serviciile medicale, în condițiile prevăzute în norme, cu
respectarea prevederilor art. 213 alin. (1) lit. c) și d) din Legea
nr. 95/2006, cu modificările și completările ulterioare.
(2) Pentru asigurații prevăzuți la art. 218 alin. (3) din Legea
nr. 95/2006, cu modificările și completările ulterioare, din Fond
se suportă contravaloarea serviciilor medicale acordate
acestora ca oricărui alt asigurat, iar suma aferentă contribuției
personale prevăzute la unele servicii medicale, respectiv coplata
pentru alte servicii medicale de care au beneficiat asigurații,
stabilite conform prevederilor legale în vigoare, se suportă din
bugetele ministerelor și instituțiilor respective.
SECȚIUNEA a 6-a
Asistența medicală primară — condiții specifice

1. Condiții de eligibilitate a furnizorilor de servicii
medicale în asistența medicală primară
Art. 23. — (1) Asistența medicală primară se asigură de către
medicii care au dreptul să desfășoare activitate ca medici de
familie potrivit Legii nr. 95/2006, cu modificările și completările
ulterioare, în cabinete medicale organizate conform prevederilor
legale în vigoare, inclusiv cabinete medicale care funcționează
în structura sau în coordonarea unor unități sanitare aparținând
ministerelor și instituțiilor centrale cu rețea sanitară proprie, ca
furnizori de servicii medicale în asistența medicală primară,
autorizați și evaluați potrivit dispozițiilor legale în vigoare.
(2) La contractare, furnizorul prezintă lista cuprinzând
persoanele înscrise la medicul de familie titular, în cazul
cabinetelor medicale individuale, și listele cuprinzând
persoanele înscrise la fiecare medic de familie pentru care
reprezentantul legal încheie contract de furnizare de servicii
medicale, în cazul celorlalte forme de organizare a cabinetelor
medicale. Listele vor fi raportate pe suport hârtie și în format
electronic, în cazul contractelor încheiate de furnizori pentru
medicii nou-veniți, și numai în format electronic, pentru medicii

10

MONITORUL OFICIAL AL ROMÂNIEI, PARTEA I, Nr. 895/30.XII.2010

care au fost în relație contractuală cu casa de asigurări de
sănătate în anul precedent. Furnizorii care prezintă la
contractare lista/listele numai în format electronic au obligația
să depună și o declarație pe propria răspundere privind
corectitudinea datelor de identificare ale persoanelor înscrise pe
listă la momentul încetării termenului de valabilitate a
contractului anterior, din punctul de vedere al conformității și
valabilității acesteia/acestora. Modelul unic de declarație este
prevăzut în norme.
(3) Necesarul de medici de familie cu liste, atât pentru mediul
urban, cât și pentru mediul rural, precum și numărul minim de
persoane de pe listele medicilor de familie din mediul rural,
pentru care se încheie contractul de furnizare de servicii
medicale din asistența medicală primară, cu excepția situației
furnizorilor care funcționează în structura sau în coordonarea
unor unități sanitare aparținând ministerelor și instituțiilor
centrale cu rețea sanitară proprie, se stabilesc pe unități
administrativ-teritoriale/zonă de către o comisie formată din
reprezentanți ai caselor de asigurări de sănătate, direcțiilor de
sănătate publică, ai colegiilor teritoriale ale medicilor, ai
patronatului județean al medicilor de familie și ai asociației
profesionale județene a medicilor de familie, pe baza unor criterii
care se aprobă prin ordin al ministrului sănătății și al
președintelui Casei Naționale de Asigurări de Sănătate. Criteriile
aprobate în condițiile legii se publică pe pagina web a Casei
Naționale de Asigurări de Sănătate și a caselor de asigurări de
sănătate. La lucrările comisiei poate participa, cu rol consultativ,
și un reprezentant al administrației publice locale, după caz.
(4) Comisia pentru stabilirea necesarului de medici și a
numărului minim de persoane înscrise pe lista medicului de
familie, prevăzută la alin. (3), se constituie prin act administrativ
al președintelui-director general al casei de asigurări de
sănătate ca urmare a desemnării reprezentanților instituțiilor
menționate la alin. (3) de către conducătorii acestora și
funcționează în baza unui regulament-cadru de organizare și
funcționare unitar la nivel național, aprobat prin ordin al
ministrului sănătății și al președintelui Casei Naționale de
Asigurări de Sănătate. Regulamentul-cadru aprobat în condițiile
legii se publică pe pagina web a Casei Naționale de Asigurări de
Sănătate și a caselor de asigurări de sănătate.
(5) În localitățile urbane numărul minim de persoane înscrise
pe listele medicilor de familie, pentru care se încheie contractul
de furnizare de servicii medicale, este de 1.000, cu excepția
zonelor neacoperite din punctul de vedere al numărului necesar
de medici de familie, zone stabilite de comisia prevăzută la alin.
(3).
(6) Pentru medicii de familie al căror număr de persoane
înscrise pe listele proprii se menține timp de 6 luni consecutive
la un nivel mai mic cu 20% din numărul minim de persoane
înscrise pe listă, stabilit pentru unitatea administrativteritorială/zona respectivă de către comisia constituită conform
alin. (3), în situația cabinetelor medicale individuale, contractul
poate înceta, în condițiile legii, prin denunțare unilaterală de
către reprezentantul legal al casei de asigurări de sănătate.
Pentru celelalte forme de organizare a cabinetelor medicale,

medicii de familie respectivi pot fi excluși din contract prin
modificarea acestuia. Persoanele înscrise pe listele acestora pot
opta pentru alți medici de familie aflați în relație contractuală cu
o casă de asigurări de sănătate.
(7) Numărul minim de persoane de pe listele medicilor de
familie care își desfășoară activitatea în cabinete medicale care
funcționează în structura sau în coordonarea unor unități
sanitare aparținând ministerelor și instituțiilor centrale cu rețea
sanitară proprie se stabilește prin normele proprii de aplicare a
prezentului contract-cadru, adaptate la specificul organizării
asistenței medicale.
(8) Furnizorii de servicii medicale din asistența medicală
primară depun la contractare, pe lângă documentele prevăzute
la art. 14, și următoarele documente, după cum urmează:
a) lista privind evidența bolnavilor cu afecțiunile cronice
prevăzute în norme;
b) declarație pe propria răspundere privind corectitudinea
datelor de identificare ale persoanelor înscrise pe listă la
momentul încetării termenului de valabilitate a contractului
anterior, din punctul de vedere al conformității și valabilității
acesteia, pentru medicii care au fost în relație contractuală cu
casa de asigurări de sănătate în anul precedent.
(9) Pentru asigurarea calității asistenței medicale, numărul
maxim de persoane înscrise pe lista medicului de familie este de
2.200. Condițiile acordării și decontării serviciilor medicale se
stabilesc prin norme.
Art. 24. — (1) Furnizorul, prin reprezentantul său legal,
indiferent de forma sa de organizare, încheie pentru medicii de
familie pe care îi reprezintă contract cu casa de asigurări de
sănătate în a cărei rază administrativ-teritorială își are sediul
cabinetul medical sau cu o casă de asigurări de sănătate
limitrofă, respectiv cu Casa Asigurărilor de Sănătate a Apărării,
Ordinii Publice, Siguranței Naționale și Autorității Judecătorești
sau Casa Asigurărilor de Sănătate a Ministerului Transporturilor,
Construcțiilor și Turismului, după caz.
(2) Un medic de familie figurează într-un singur contract al
unui furnizor de servicii medicale din asistența medicală primară
și se poate regăsi în contract cu o singură casă de asigurări de
sănătate.
(3) În cadrul relației contractuale cu o casă de asigurări de
sănătate, conform alin. (2), furnizorul încheie un singur contract.
Art. 25. — Pentru realizarea unor servicii adiționale care
necesită dotări speciale, medicii de familie pot încheia contracte
cu furnizori de servicii medicale organizați conform prevederilor
legale în vigoare, în condițiile prevăzute în norme.
Art. 26. — (1) Asigurații în vârstă de peste 18 ani au dreptul
de a efectua un control medical pentru prevenirea bolilor cu
consecințe majore în ceea ce privește morbiditatea și
mortalitatea, în condițiile prevăzute în norme.
(2) Ca urmare a controlului medical, medicul de familie va
încadra asiguratul într-o grupă de risc și va consemna acest
lucru în fișa medicală.
Art. 27. — Cabinetele medicale vor funcționa cu minimum un
asistent medical, indiferent de numărul de asigurați înscriși pe
listă.

MONITORUL OFICIAL AL ROMÂNIEI, PARTEA I, Nr. 895/30.XII.2010
2. Programul de lucru al furnizorilor de servicii medicale
din asistența medicală primară
Art. 28. — Furnizorii de servicii medicale din asistența
medicală primară acordă servicii medicale în cadrul programului
de lucru stabilit de către aceștia, cu respectarea prevederilor
legale în vigoare.
Art. 29. — Programul de activitate săptămânal al cabinetului
medical individual, precum și al fiecărui medic de familie cu listă
proprie care își desfășoară activitatea în alte forme de
organizare a cabinetelor medicale, organizat în funcție de
condițiile specifice din zonă, trebuie să asigure 35 de ore pe
săptămână, repartizarea acestuia pe zile și ore fiind stabilită în
funcție de condițiile specifice din zonă. În cabinetele medicale
și/sau în localitățile unde își desfășoară activitatea cel puțin
2 medici de familie cu listă proprie, acordarea asistenței
medicale se va asigura atât dimineața, cât și după-amiaza.
Art. 30. — Pentru perioadele de absență a medicilor de
familie se organizează preluarea activității medicale de către un
alt medic de familie. Condițiile de înlocuire se stabilesc prin
norme.
3. Medicii de familie nou-veniți într-o localitate
Art. 31. — (1) Medicul de familie nou-venit într-o localitate
beneficiază lunar, în baza unei convenții de furnizare de servicii
medicale, similară contractului de furnizare de servicii medicale,
încheiată între reprezentantul legal al cabinetului medical și casa
de asigurări de sănătate, pentru o perioadă de maximum 3 luni,
perioadă considerată necesară pentru întocmirea listei, de un
venit care este format din:
a) o sumă echivalentă cu media dintre salariul maxim și cel
minim prevăzute în sistemul sanitar bugetar pentru gradul
profesional obținut, la care se aplică ajustările prevăzute în
norme;
b) o sumă necesară pentru cheltuielile de administrare și
funcționare a cabinetului medical, inclusiv pentru cheltuieli de
personal aferente personalului angajat, cheltuieli cu
medicamentele și materialele sanitare pentru trusa de urgență,
egală cu venitul medicului respectiv, stabilită potrivit lit. a),
înmulțit cu 1,5.
(2) Dacă la sfârșitul celor 3 luni medicul de familie nou-venit
nu a înscris numărul minim de persoane pe listă stabilit conform
art. 23 alin. (3) și (5), casa de asigurări de sănătate încheie
contract de furnizare de servicii medicale cu acesta pentru lista
pe care și-a constituit-o până la data încheierii contractului, cu
obligația din partea medicului de familie nou-venit ca în termen
de maximum 3 luni de la data încheierii contractului să înscrie
numărul minim de persoane beneficiare ale pachetelor de
servicii medicale stabilit conform art. 23 alin. (3) și (5). În caz
contrar, contractul încheiat între medicul de familie nou-venit și
casa de asigurări de sănătate poate înceta la expirarea celor
3 luni, în condițiile art. 23 alin. (6).
Art. 32. — (1) Medicul de familie care preia un praxis de
medicină de familie existent, în condițiile legii, preia drepturile și
obligațiile contractuale în aceleași condiții ca și deținătorul
anterior de praxis, la data preluării acestuia.

11

(2) Medicul de familie care preia un praxis de medicină de
familie, pentru respectarea dreptului asiguraților cu privire la
alegerea medicului de familie, are obligația să anunțe asigurații
despre dreptul acestora de a opta să rămână sau nu pe lista sa,
în primele 6 luni de la data încheierii contractului cu casa de
asigurări de sănătate. Analiza cazurilor de preluare a unui praxis
în ceea ce privește respectarea obligației prevăzute mai sus se
face de către comisia constituită conform art. 23 alin. (3).
(3) Modificările ce pot interveni în activitatea unui cabinet
medical, indiferent de forma de organizare a furnizorului, ca
urmare a înființării unui punct de lucru rezultat prin preluarea
unui praxis pot face obiectul contractului încheiat cu casa de
asigurări de sănătate, în condițiile prezentului contract-cadru, la
solicitarea reprezentantului legal al acestuia, în condițiile
prevăzute în norme.
4. Obligațiile furnizorilor de servicii medicale din
asistența medicală primară și ale caselor de asigurări de
sănătate
Art. 33. — În relațiile contractuale cu casele de asigurări de
sănătate, pe lângă obligațiile generale prevăzute la art. 15,
furnizorii de servicii medicale în asistența medicală primară au
următoarele obligații:
a) să acorde servicii medicale de profilaxie, prevenție,
curative, de urgență și de suport în limita competenței
profesionale;
b) să actualizeze lista proprie cuprinzând persoane înscrise
ori de câte ori apar modificări în cuprinsul acesteia, în funcție de
mișcarea lunară, și să comunice aceste modificări caselor de
asigurări de sănătate; să actualizeze lista proprie în funcție de
comunicările transmise de casele de asigurări de sănătate; să
comunice caselor de asigurări de sănătate datele de identificare
a persoanelor cărora li s-au acordat serviciile medicale;
c) să înscrie din oficiu copiii care nu au fost înscriși pe lista
unui medic de familie, odată cu prima consultație a copilului
bolnav în localitatea de domiciliu sau, după caz, de reședință a
acestuia. Nou-născutul va fi înscris pe lista medicului de familie
care a îngrijit gravida, imediat după nașterea copilului, dacă
părinții nu au altă opțiune exprimată în scris;
d) să înscrie pe lista proprie gravidele și lehuzele neînscrise
pe lista unui medic de familie, la prima consultație în localitatea
de domiciliu sau, după caz, de reședință a acestora;
e) să nu refuze înscrierea pe listă a copiilor, la solicitarea
părinților sau a aparținătorilor legali;
f) să respecte dreptul asiguratului de a-și schimba medicul de
familie după expirarea a cel puțin 6 luni de la data înscrierii pe
lista acestuia; în situația în care nu se respectă această
obligație, la sesizarea asiguratului, casa de asigurări de
sănătate cu care furnizorul a încheiat contract de furnizare de
servicii medicale va efectua actualizarea listei medicului de
familie de la care asiguratul dorește să plece, prin eliminarea
asiguratului de pe listă. Schimbarea medicului de familie se face
pe baza cererii de transfer, conform modelului și condițiilor
prevăzute în norme;
g) să prescrie medicamente cu sau fără contribuție personală
și, după caz, unele materiale sanitare, precum și investigații

12

MONITORUL OFICIAL AL ROMÂNIEI, PARTEA I, Nr. 895/30.XII.2010

paraclinice numai ca o consecință a actului medical propriu.
Excepție fac situațiile în care pacientul urmează o schemă de
tratament stabilită pentru o perioadă mai mare de 30 de zile
calendaristice, inițiată de către medicul de specialitate aflat în
relație contractuală cu casa de asigurări de sănătate, prin
prescrierea primei rețete pentru medicamente cu sau fără
contribuție personală și, după caz, pentru unele materiale
sanitare, precum și situațiile în care medicul de familie prescrie
medicamente la recomandarea medicului de medicină a muncii.
Pentru aceste cazuri, medicul de specialitate din ambulatoriu,
precum și medicul de medicină a muncii sunt obligați să
comunice recomandările formulate, folosind exclusiv formularul
tipizat de scrisoare medicală, iar la externarea din spital
recomandările vor fi comunicate utilizându-se formularul tipizat
de scrisoare medicală sau biletul de ieșire din spital, cu obligația
ca acesta să conțină explicit toate elementele prevăzute în
scrisoarea medicală. Modelul formularului tipizat de scrisoare
medicală este stabilit prin norme. Pentru persoanele care se
încadrează în Programul pentru compensarea în procent de
90% a prețului de referință al medicamentelor acordate
pensionarilor cu venituri realizate numai din pensii de până la
700 lei/lună, medicul de familie prescrie medicamentele
recomandate de către alți medici aflați în relație contractuală cu
casele de asigurări de sănătate numai dacă acestea au fost
comunicate pe baza scrisorii medicale; în situația în care
medicul de familie prescrie medicamente cu și fără contribuție
personală la recomandarea altor medici, conform celor de mai
sus,
responsabilitatea
prescrierii
revine
exclusiv
medicului/medicilor care a/au indicat tratamentul;
h) să recomande dispozitive medicale de protezare stomii și
incontinență urinară numai ca urmare a scrisorii medicale
comunicate de către medicul de specialitate aflat în relație
contractuală cu casa de asigurări de sănătate;
i) să întocmească bilet de trimitere către societăți de turism
balnear și de recuperare și să consemneze în acest bilet sau să
atașeze, în copie, rezultatele investigațiilor efectuate în regim
ambulatoriu, precum și data la care au fost efectuate, pentru
completarea tabloului clinic al pacientului pentru care face
trimiterea; în situația atașării la biletul de trimitere a rezultatelor
investigațiilor, medicul va menționa pe biletul de trimitere că a
anexat rezultatele investigațiilor și va informa asiguratul asupra
obligativității de a le prezenta medicului căruia urmează să i se
adreseze;
j) să organizeze la nivelul cabinetului evidența bolnavilor cu
afecțiunile cronice prevăzute în norme și să raporteze această
evidență casei de asigurări de sănătate, atât la contractare —
lista, cât și modificările ulterioare privind mișcarea lunară a
bolnavilor cronici. Condițiile desfășurării acestei activități și lista
afecțiunilor cronice se stabilesc prin norme;
k) în cazul încetării/rezilierii contractului/convenției, respectiv
al excluderii medicului/medicilor din contractul/convenția
încheiat/încheiată cu casa de asigurări de sănătate, furnizorii de
servicii medicale din asistența medicală primară sunt obligați să
anunțe casele de asigurări de sănătate referitor la predarea
documentelor medicale, conform prevederilor legale în vigoare,

către medicii de familie pentru care au optat persoanele care au
fost înscrise pe listele medicului/medicilor și care nu se mai află
în relație contractuală cu casa de asigurări de sănătate;
l) să întocmească liste de prioritate pentru serviciile medicale
programabile, dacă este cazul;
m) să informeze persoanele asigurate în vârstă de peste
18 ani înscrise pe lista sa cu privire la dreptul acestora de a
efectua un control medical pentru prevenirea bolilor cu
consecințe majore în morbiditate și mortalitate, în condițiile legii;
n) să efectueze și să raporteze vaccinările obligatorii
prevăzute în cadrul Programului național de imunizare al
Ministerului Sănătății;
o) să informeze părinții asupra vaccinărilor și tipurilor de
vaccinuri acordate în cadrul Programului național de imunizare
al Ministerului Sănătății; în cazul în care medicul recomandă
părintelui efectuarea unui alt tip de vaccin decât cel asigurat în
cadrul Programului național de imunizări, acesta are obligația
de a solicita consimțământul informat al părintelui pentru
utilizarea, respectiv administrarea vaccinului recomandat, în
conformitate cu prevederile legale în vigoare;
p) să asigure realizarea altor vaccinări recomandate și
reglementate de Ministerul Sănătății ca acțiuni prioritare de
sănătate publică.
Art. 34. — În relațiile contractuale cu furnizorii de servicii
medicale din asistența medicală primară, pe lângă obligațiile
generale prevăzute la art. 17, casele de asigurări de sănătate au
următoarele obligații:
a) să confirme sub semnătură, la începutul contractului
anual, lista persoanelor înscrise pe listă, iar lunar, în vederea
actualizării listelor proprii, să comunice în scris și sub semnătură
lista cu persoanele care nu mai îndeplinesc condițiile de asigurat
și persoanele nou-asigurate intrate pe listă, în condițiile legii;
b) să facă publică valoarea definitivă a punctului pe serviciu,
rezultată în urma regularizării trimestriale, valorile fondurilor
aprobate în trimestrul respectiv pentru plata punctelor per capita
și per serviciu, prin afișare atât la sediul caselor de asigurări de
sănătate, cât și pe pagina electronică a acestora, începând cu
ziua următoare transmiterii acesteia de către Casa Națională de
Asigurări de Sănătate, precum și numărul total național de
puncte realizate, atât per capita, cât și pe serviciu, afișat pe
pagina web a Casei Naționale de Asigurări de Sănătate;
c) să țină evidența distinctă a persoanelor de pe listele
medicilor de familie cu care au încheiate contracte de furnizare
de servicii medicale, în funcție de casele de asigurări de
sănătate la care aceștia se află în evidență. Pentru asigurații
care se află în evidența Casei Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și a Casei Asigurărilor de Sănătate a Ministerului
Transporturilor, Construcțiilor și Turismului și care sunt înscriși
pe listele medicilor de familie care au contracte cu casele de
asigurări de sănătate județene sau a municipiului București,
confirmarea calității de asigurat se face de Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești și de Casa Asigurărilor de Sănătate a
Ministerului Transporturilor, Construcțiilor și Turismului, pe bază

MONITORUL OFICIAL AL ROMÂNIEI, PARTEA I, Nr. 895/30.XII.2010
de tabel centralizator transmis lunar, atât pe suport hârtie, cât și
în format electronic. Pentru persoanele beneficiare ale
pachetelor de servicii medicale care se află în evidența caselor
de asigurări de sănătate județene sau a municipiului București
și care sunt înscrise pe listele medicilor de familie aflați în relație
contractuală cu Casa Asigurărilor de Sănătate a Apărării, Ordinii
Publice, Siguranței Naționale și Autorității Judecătorești,
respectiv cu Casa Asigurărilor de Sănătate a Ministerului
Transporturilor, Construcțiilor și Turismului, confirmarea
dreptului de asigurare se face de către casele de asigurări de
sănătate județene sau a municipiului București, pe bază de tabel
centralizator transmis lunar, atât pe suport hârtie, cât și în format
electronic;
d) să informeze asigurații cu privire la dreptul acestora de a
efectua controlul medical, prin toate mijloacele de care dispun;
e) să contracteze, respectiv să deconteze contravaloarea
investigațiilor medicale paraclinice numai dacă medicii de familie
au competența legală necesară și au în dotarea cabinetului
aparatura medicală corespunzătoare pentru realizarea acestora
în condițiile prevăzute în norme;
f) să contracteze servicii medicale, respectiv să deconteze
serviciile medicale efectuate, raportate și validate, prevăzute în
lista serviciilor medicale pentru care plata se efectuează prin
tarif pe serviciu medical, în condițiile stabilite prin norme;
g) să monitorizeze perioadele de absență a medicilor de
familie pentru care înlocuirea se asigură pe bază de
reciprocitate pentru perioada cumulată de maximum 60 de zile
calendaristice pe an;
h) să aducă la cunoștința furnizorilor de servicii medicale cu
care se află în relație contractuală numele și codul de parafă ale
medicilor care nu mai sunt în relație contractuală cu casa de
asigurări de sănătate.
5. Decontarea serviciilor medicale din asistența medicală
primară
Art. 35. — Modalitățile de plată a furnizorilor de servicii
medicale în asistența medicală primară sunt:
a) tarif pe persoană asigurată — per capita;
b) tarif pe serviciu medical.
Art. 36. — (1) Decontarea serviciilor medicale în asistența
medicală primară se face prin:
a) plata prin tarif pe persoană asigurată; suma cuvenită se
stabilește în raport cu numărul de puncte, calculat în funcție de
numărul persoanelor înscrise pe lista proprie, conform structurii
pe grupe de vârstă, ajustat în condițiile prevăzute prin norme,
numărul de puncte aferent fiecărei grupe de vârstă, ajustat în
funcție de gradul profesional și de condițiile în care se
desfășoară activitatea și cu valoarea unui punct per capita,
stabilite prin norme. Criteriile de încadrare a cabinetelor
medicale în funcție de condițiile în care se desfășoară activitatea
se aprobă prin ordin al ministrului sănătății și al președintelui
Casei Naționale de Asigurări de Sănătate. Numărul de puncte
acordat pe durata unui an pentru fiecare persoană corespunde
asigurării de către furnizorul de servicii medicale a unor servicii
medicale profilactice, curative, de urgență și a unor activități de
suport. Serviciile medicale care se asigură prin plata per capita

13

și condițiile în care acestea se acordă se stabilesc prin norme.
Numărul de puncte acordat pe durata unui an în funcție de
numărul de persoane înscrise pe lista proprie se ajustează
gradual, cu excepția zonelor defavorizate, în condițiile prevăzute
în norme. Valoarea punctului per capita este unică pe țară, se
calculează de Casa Națională de Asigurări de Sănătate, este
prevăzută în norme și este asigurată pe durata valabilității
contractului de furnizare de servicii medicale încheiat;
b) plata prin tarif pe serviciu medical, stabilit în funcție de
numărul de servicii medicale și de valoarea minimă garantată a
unui punct per serviciu. Numărul de puncte aferent serviciului
medical, ajustat în funcție de gradul profesional, modalitatea de
calcul al valorii definitive pentru un punct per serviciu și nivelul
valorii minime garantate pentru un punct per serviciu se
stabilesc prin norme. Valoarea definitivă a unui punct per
serviciu este unică pe țară și se calculează de Casa Națională
de Asigurări de Sănătate prin regularizare trimestrială, conform
normelor, până la data de 25 a lunii următoare încheierii fiecărui
trimestru. Această valoare nu poate fi mai mică decât valoarea
minimă garantată pentru un punct, prevăzută în norme și
asigurată pe durata valabilității contractului de furnizare de
servicii medicale încheiat.
(2) Pentru stabilirea valorii unui punct per capita și a valorii
minime garantate pentru un punct per serviciu, fondul aferent
asistenței medicale primare la nivel național pentru anii 2011—
2012 are următoarea structură:
a) sumele necesare pentru plata medicilor nou-veniți într-o
localitate care desfășoară activitate în cabinete medicale în
condițiile stabilite prin norme;
b) 50% pentru plata per capita și 50% pentru plata pe
serviciu, după reținerea sumelor prevăzute la lit. a).
(3) Pentru stabilirea valorii definitive a unui punct per serviciu,
fondul anual aferent asistenței medicale primare se defalchează
trimestrial.
(4) Valoarea definitivă a unui punct per serviciu medical se
stabilește trimestrial până la data de 25 a lunii următoare
încheierii fiecărui trimestru, ca raport între fondul aferent pentru
trimestrul respectiv pentru plata per serviciu a medicilor de
familie și numărul de puncte per serviciu medical efectiv
realizate, și reprezintă valoarea definitivă a unui punct pe
serviciu medical unică pe țară pentru trimestrul respectiv.
(5) Fondul trimestrial luat în calcul la stabilirea valorii
definitive a unui punct per serviciu medical se determină astfel:
din fondul aferent asistenței medicale primare pentru trimestrul
respectiv se scade suma pentru plata per capita, precum și
venitul cabinetelor medicale în care își desfășoară activitatea
medicii de familie nou-veniți într-o localitate, pentru o perioadă
de maximum 3 luni, perioadă pentru care medicul de familie are
încheiată o convenție de furnizare de servicii medicale cu casa
de asigurări de sănătate.
Art. 37. — (1) Casele de asigurări de sănătate au obligația să
deconteze în termen de maximum 20 de zile calendaristice de
la încheierea fiecărei luni contravaloarea serviciilor medicale
furnizate potrivit contractelor încheiate între furnizorii de servicii
medicale din asistența medicală primară și casele de asigurări

14

MONITORUL OFICIAL AL ROMÂNIEI, PARTEA I, Nr. 895/30.XII.2010

de sănătate, la valoarea pentru un punct per capita, respectiv la
valoarea minimă garantată pentru un punct per serviciu, iar
regularizarea trimestrială se face la valoarea definitivă pentru
un punct per serviciu, până la data de 30 a lunii următoare
încheierii trimestrului.
(2) Furnizorii vor depune lunar, până la termenul prevăzut în
contractul de furnizare de servicii medicale încheiat cu casa de
asigurări de sănătate, documentele necesare decontării
serviciilor medicale furnizate în luna anterioară, potrivit normelor.
Art. 38. — Raportarea eronată a unor servicii medicale se
regularizează conform normelor, la regularizare avându-se în
vedere și serviciile medicale omise la raportare în perioadele în
care au fost realizate.
6. Sancțiuni, condiții de reziliere, suspendare și încetare
a contractelor
Art. 39. — (1) În cazul în care în derularea contractului se
constată nerespectarea programului de lucru prevăzut în
contract, precum și prescrieri de medicamente cu și fără
contribuție personală din partea asiguratului și ale unor
materiale sanitare și/sau recomandări de investigații paraclinice,
care nu sunt în conformitate cu reglementările legale în vigoare
aplicabile în domeniul sănătății, inclusiv prescriere de
medicamente cu și fără contribuție personală din partea
asiguratului fără aprobarea comisiilor de la nivelul caselor de
asigurări de sănătate/Casei Naționale de Asigurări de Sănătate,
acolo unde este cazul, precum și transcrierea de prescripții
medicale pentru medicamente cu sau fără contribuție personală
a asiguratului și pentru unele materiale sanitare, precum și de
investigații paraclinice care sunt consecințe ale unor acte
medicale prestate de alți medici, în alte condiții decât cele
prevăzute la art. 33 lit. g), se diminuează valoarea punctului per
capita, respectiv suma stabilită conform art. 31 în cazul medicilor
nou-veniți într-o localitate, pentru luna în care s-au produs
aceste situații, pentru medicii de familie la care acestea au fost
înregistrate, după cum urmează:
a) la prima constatare, cu 10%;
b) la a doua constatare, cu 20%;
c) la a treia constatare, cu 30%.
(2) În cazul în care în derularea contractului se constată
nerespectarea obligațiilor prevăzute la art. 15 lit. b), e)—h), k),
o)—q), s) și t) și la art. 33 lit. a)—e), j) și l), se diminuează
valoarea punctului per capita, respectiv suma stabilită conform
art. 31 în cazul medicilor nou-veniți într-o localitate, pentru luna
în care s-au produs aceste situații, pentru medicii de familie la
care se înregistrează aceste situații, după cum urmează:
a) la prima constatare, cu 10%;
b) la a doua constatare, cu 20%;
c) la a treia constatare, cu 30%.
(3) În cazul în care în derularea contractului se constată
nerespectarea obligațiilor prevăzute la 15 lit. a), c), j), l), m), n),
r), ș) și ț)—v) și la art. 33 lit. n), o) și p), precum și că în urma
controlului efectuat de către serviciile specializate ale caselor
de asigurări de sănătate serviciile raportate conform contractului
în vederea decontării acestora nu au fost efectuate, cu
recuperarea contravalorii acestor servicii, se diminuează cu 30%

valoarea punctului per capita, respectiv suma stabilită conform
art. 31 în cazul medicilor nou-veniți într-o localitate, pentru luna
în care s-au produs aceste situații, pentru medicii de familie la
care se înregistrează aceste situații.
(4) Reținerea sumei conform prevederilor alin. (1)—(3) se
face din prima plată care urmează a fi efectuată, pentru furnizorii
care sunt în relație contractuală cu casele de asigurări de
sănătate.
(5) Recuperarea sumei conform prevederilor alin. (1)—(3) se
face prin plată directă sau executare silită pentru furnizorii care
nu mai sunt în relație contractuală cu casa de asigurări de
sănătate.
(6) Sumele încasate la nivelul caselor de asigurări de
sănătate în condițiile alin. (1)—(3) se utilizează conform
prevederilor legale în vigoare.
(7) Pentru cazurile prevăzute la alin. (1)—(3), casele de
asigurări de sănătate țin evidența distinct pe fiecare medic de
familie.
Art. 40. — Contractul de furnizare de servicii medicale se
reziliază de plin drept printr-o notificare scrisă a casei de
asigurări de sănătate, în termen de maximum 5 zile
calendaristice de la data aprobării acestei măsuri, ca urmare a
constatării situațiilor prevăzute la art. 19, precum și în
următoarele situații:
a) odată cu prima constatare după aplicarea de 3 ori în cursul
unui an a măsurilor prevăzute la art. 39 alin. (1) și (2) pentru
fiecare situație, precum și odată cu prima constatare după
aplicarea măsurii prevăzute la art. 39 alin. (3);
b) în cazul nerespectării obligațiilor prevăzute la art. 33 lit. f)
și h).
Art. 41. — Contractul de furnizare de servicii medicale
încetează la data la care a intervenit una dintre situațiile
prevăzute la art. 20, precum și în următoarele situații:
a) de drept, la data la care a intervenit una dintre următoarele
situații:
a1) a survenit decesul titularului cabinetului medical
individual, iar cabinetul nu poate continua activitatea în condițiile
legii;
a2) medicul titular al cabinetului medical individual renunță
sau pierde calitatea de membru al Colegiului Medicilor din
România;
b) denunțarea unilaterală a contractului de către
reprezentantul casei de asigurări de sănătate, printr-o notificare
scrisă privind următoarea situație: în cazul în care numărul
persoanelor înscrise la un medic de familie se menține timp de
6 luni consecutiv la un nivel mai mic cu 20% din numărul minim
stabilit pe unitate administativ-teritorială/zonă de către comisia
constituită conform art. 23 alin. (3), pentru situațiile în care se
justifică această decizie.
Art. 42. — Contractul de furnizare de servicii medicale se
suspendă la data la care a intervenit una dintre situațiile
prevăzute la art. 21 alin. (1), precum și de la data la care casa
de asigurări de sănătate este înștiințată de decizia colegiului
teritorial al medicilor de suspendare din calitatea de membru
sau suspendare din exercițiul profesiei a medicul titular al

MONITORUL OFICIAL AL ROMÂNIEI, PARTEA I, Nr. 895/30.XII.2010
cabinetului medical individual; pentru celelalte forme de
organizare a cabinetelor medicale, suspendarea se aplică
corespunzător numai medicului aflat în contract cu casa de
asigurări de sănătate care se află în această situație.
SECȚIUNEA a 7-a
Asistența medicală ambulatorie de specialitate
pentru specialitățile clinice, paraclinice, asistența medicală
dentară și asistența medicală ambulatorie de recuperarereabilitare a sănătății — condiții specifice

1. Condiții de eligibilitate a furnizorilor de servicii
medicale în asistența medicală ambulatorie de specialitate
Art. 43. — Asistența medicală ambulatorie de specialitate se
asigură de medici de specialitate, medici dentiști și dentiști,
împreună cu alt personal de specialitate medico-sanitar și alte
categorii de personal, precum și cu personalul autorizat pentru
efectuarea serviciilor conexe actului medical, și se acordă prin:
a) cabinete medicale organizate conform Ordonanței
Guvernului nr. 124/1998 privind organizarea și funcționarea
cabinetelor medicale, republicată, cu modificările și completările
ulterioare, autorizate și evaluate potrivit dispozițiilor legale în
vigoare;
b) unități sanitare ambulatorii de specialitate, cu sau fără
personalitate juridică, autorizate și evaluate potrivit dispozițiilor
legale în vigoare, inclusiv cele aparținând ministerelor și
instituțiilor centrale cu rețea sanitară proprie;
c) societăți de turism balnear și de recuperare, constituite
conform Legii nr. 31/1990 privind societățile comerciale,
republicată, cu modificările și completările ulterioare, care
îndeplinesc condițiile prevăzute de Ordonanța de urgență a
Guvernului nr. 152/2002 privind organizarea și funcționarea
societăților comerciale de turism balnear și de recuperare,
aprobată cu modificări și completări prin Legea nr. 143/2003,
autorizate și evaluate potrivit dispozițiilor legale în vigoare;
d) laboratoare medicale de radiologie și imagistică medicală,
de analize medicale, explorări funcționale, autorizate și evaluate
potrivit dispozițiilor legale în vigoare;
e) centre de diagnostic și tratament și centre medicale —
unități medicale cu personalitate juridică, autorizate și evaluate
potrivit dispozițiilor legale în vigoare.
Art. 44. — (1) Furnizorii de servicii medicale de specialitate
încheie contracte cu casele de asigurări de sănătate pentru
medicii cu specialități clinice confirmate prin ordin al ministrului
sănătății. În situația în care un medic are mai multe specialități
clinice confirmate prin ordin al ministrului sănătății, acesta își
poate desfășura activitatea în baza unui singur contract încheiat
cu casa de asigurări de sănătate, putând acorda și raporta
servicii medicale aferente specialităților respective, în condițiile
în care cabinetul medical este înregistrat în registrul unic al
cabinetelor pentru aceste specialități și autorizat sanitar pentru
acestea, cu respectarea unui program de lucru corespunzător,
stabilit prin contractul încheiat.
(2) Cabinetele de planificare familială, altele decât cele din
structura spitalelor, precum și cabinetele medicale în care își
desfășoară
activitatea
medicii
care
au
obținut

15

competență/atestat de studii complementare de acupunctură,
fitoterapie, homeopatie, certificați de Ministerul Sănătății, care
lucrează exclusiv în aceste activități, încheie contract cu casele
de asigurări de sănătate în baza competențelor/atestatelor de
studii complementare de mai sus. Cabinetele medicale de
planificare familială care se află în structura spitalului ca unități
fără personalitate juridică în care își desfășoară activitatea
medici cu specialitatea obstetrică-ginecologie încheie contract
cu casele de asigurări de sănătate pentru furnizare de servicii de
planificare familială.
(3) Furnizorii de servicii de medicină dentară încheie un
singur contract pentru furnizarea de servicii de medicină dentară
cu casa de asigurări de sănătate în a cărei rază administrativteritorială își are sediul cabinetul medical sau cu o casă de
asigurări de sănătate limitrofă ori cu Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești sau cu Casa Asigurărilor de Sănătate a
Ministerului Transporturilor, Construcțiilor și Turismului, după
caz, în condițiile stabilite prin norme.
(4) Numărul necesar de medici de specialitate și numărul de
norme necesare pentru fiecare specialitate clinică și pentru
medicina dentară, pe județe, pentru care se încheie contractul
se stabilește de către comisia formată din reprezentanți ai
caselor de asigurări de sănătate, direcțiilor de sănătate publică,
respectiv ai direcțiilor medicale ori ai structurilor similare din
ministerele și instituțiile centrale cu rețea sanitară proprie, ai
colegiilor teritoriale ale medicilor, ai colegiilor teritoriale ale
medicilor dentiști, ai organizațiilor patronale și sindicale și
societăților profesionale ale medicilor de specialitate din
asistența medicală ambulatorie pentru specialitățile clinice,
reprezentative la nivel județean, respectiv pentru medicina
dentară, după caz, pe baza unor criterii care se aprobă prin ordin
al ministrului sănătății și al președintelui Casei Naționale de
Asigurări de Sănătate. Criteriile aprobate în condițiile legii se
publică pe pagina web a Casei Naționale de Asigurări de
Sănătate și a caselor de asigurări de sănătate. Comisia
stabilește numărul necesar de medici și numărul necesar de
norme. Pentru specialitățile clinice, prin normă se înțelege un
program de lucru de 7 ore în medie pe zi și, respectiv, de 35 de
ore pe săptămână. Pentru asistența medicală dentară, prin
normă se înțelege un program de lucru de 7 ore în medie pe zi,
din care 5 ore în medie pe zi la cabinet și două ore în medie pe
zi la laboratorul de tehnică dentară, și, respectiv, de 35 de ore pe
săptămână. Pentru un program de lucru mai mare sau mai mic
de 7 ore în medie pe zi, programul de lucru la cabinet atât pentru
specialitățile clinice, cât și pentru medicina dentară inclusiv
pentru laboratorul de tehnică dentară se ajustează în mod
corespunzător.
(5) Numărul necesar de investigații medicale paraclinice pe
total județ se stabilește de către comisia constituită din
reprezentanți ai casei de asigurări de sănătate, direcțiilor de
sănătate publică, ai colegiilor teritoriale ale medicilor, ai
organizațiilor patronale și societăților profesionale ale medicilor
de specialitate din asistența medicală ambulatorie pentru
specialitățile paraclinice, reprezentative la nivel județean, pe

16

MONITORUL OFICIAL AL ROMÂNIEI, PARTEA I, Nr. 895/30.XII.2010

baza unor criterii care se aprobă prin ordin al ministrului sănătății
și al președintelui Casei Naționale de Asigurări de Sănătate.
Criteriile aprobate în condițiile legii se publică pe pagina web a
Casei Naționale de Asigurări de Sănătate și a caselor de
asigurări de sănătate.
(6) Comisiile prevăzute la alin. (4) și (5) se constituie prin act
administrativ al președintelui-director general al casei de
asigurări de sănătate, ca urmare a desemnării reprezentanților
instituțiilor menționate la alin. (4) și (5), după caz, de către
conducătorii acestora, și funcționează în baza unui regulamentcadru de organizare și funcționare unitar, la nivel național,
aprobat prin ordin al ministrului sănătății și al președintelui Casei
Naționale de Asigurări de Sănătate. Regulamentul-cadru
aprobat în condițiile legii se publică pe pagina web a Casei
Naționale de Asigurări de Sănătate și a caselor de asigurări de
sănătate.
(7) Numărul de puncte estimat pentru serviciile medicale ce
pot fi efectuate de medici pentru specialitățile clinice, stabilit în
condițiile alin. (4), se are în vedere la calculul valorii minime
garantate pentru un punct în asistența medicală ambulatorie de
specialitate pentru specialitățile clinice.
(8) Serviciile publice conexe actului medical, furnizate în
cabinetele de liberă practică organizate conform Ordonanței de
urgență a Guvernului nr. 83/2000 privind organizarea și
funcționarea cabinetelor de liberă practică pentru servicii publice
conexe actului medical, aprobată cu modificări prin Legea
nr. 598/2001, și, după caz, conform Legii nr. 213/2004 privind
exercitarea profesiei de psiholog cu drept de liberă practică,
înființarea, organizarea și funcționarea Colegiului Psihologilor
din România, se contractează de titularii acestor cabinete cu
furnizorii de servicii medicale ambulatorii de specialitate.
(9) Furnizorii de servicii medicale paraclinice încheie
contracte cu casele de asigurări de sănătate pentru medicii pe
care îi reprezintă, în baza specialității obținute de către aceștia
și confirmate prin ordin al ministrului sănătății. În situația în care
un medic are mai multe specialități paraclinice confirmate prin
ordin al ministrului sănătății, acesta își poate desfășura
activitatea în baza contractului încheiat cu casa de asigurări de
sănătate, putând acorda și raporta servicii medicale aferente
specialităților respective, în condițiile în care furnizorul este
înregistrat în registrul unic al cabinetelor pentru aceste
specialități și autorizat sanitar pentru acestea, cu respectarea
unui program de lucru corespunzător.
(10) Furnizorii de servicii de medicină dentară care au
autorizațiile necesare efectuării serviciilor medicale paraclinice
de radiologie eliberate de Ministerul Sănătății, Comisia Națională
pentru Controlul Activităților Nucleare și Colegiul Medicilor
Dentiști din România pot contracta cu casa de asigurări de
sănătate servicii medicale paraclinice de radiologie — radiografii
dentare retroalveolare și panoramice din fondul alocat serviciilor
medicale paraclinice, încheind în acest sens un act adițional la
contractul de furnizare de servicii de medicină dentară, în
condițiile stabilite prin norme.
(11) Casele de asigurări de sănătate încheie cu furnizorii de
servicii medicale paraclinice, pentru laboratoarele/punctele de

lucru ale acestora, organizate ca urmare a procedurii de
externalizare, contracte de furnizare de servicii — investigații
medicale paraclinice în ambulatoriu, utilizând sume din fondurile
aferente asistenței medicale spitalicești. Valoarea de contract
pentru acești furnizori de servicii medicale paraclinice se
stabilește în aceleași condiții ca și pentru ceilalți furnizori de
servicii medicale paraclinice, utilizându-se metodologia
prevăzută în norme.
(12) Pentru a intra în relație contractuală cu casa de asigurări
de sănătate, toți furnizorii de servicii medicale paraclinice trebuie
să îndeplinească criteriul de calitate prevăzut în norme.
Art. 45. — (1) Contractul de furnizare de servicii medicale
dintre furnizorii de servicii medicale de specialitate prevăzuți la
art. 43 și casa de asigurări de sănătate se încheie în baza
documentelor prevăzute la art. 14, precum și a următoarelor
documente:
a) în cazul furnizorilor de servicii medicale pentru
specialitățile clinice:
a1) lista privind evidența bolnavilor cu afecțiunile cronice
prevăzute în norme;
a2) actul doveditor privind relația contractuală dintre
furnizorul de servicii medicale clinice și furnizorul de servicii
conexe actului medical, din care să reiasă și calitatea de
prestator de servicii în cabinetul de practică organizat conform
Ordonanței de urgență a Guvernului nr. 83/2000, aprobată cu
modificări prin Legea nr. 598/2001, și, după caz, conform Legii
nr. 213/2004;
a3) actele doveditoare care să conțină: datele de identitate
ale persoanelor care prestează servicii conexe actului medical,
avizul de liberă practică sau atestat de liberă practică eliberat
de Colegiul Psihologilor din România, după caz, programul de
lucru și tipul serviciilor conform prevederilor din norme;
b) în cazul furnizorilor de servicii medicale paraclinice, la
contract se atașează și documentele necesare pentru
încadrarea acestora în criteriile de selecție conform condițiilor
stabilite prin norme, precum și avizul de utilizare sau buletinul de
verificare periodică, emise conform prevederilor legale în
vigoare, pentru aparatura din dotare, după caz;
c) în cazul furnizorilor de servicii medicale de recuperarereabilitare a sănătății, la contract se atașează și lista cu tipul și
numărul de aparate aflate în dotare, personalul de specialitate
și programul de lucru al acestuia.
(2) Reprezentantul legal al furnizorului de servicii medicale
clinice încheie un singur contract cu casa de asigurări de
sănătate în a cărei rază administrativ-teritorială își are
sediul/punctul de lucru înregistrat și autorizat furnizorul de
servicii medicale sau cu Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești sau cu Casa Asigurărilor de Sănătate a
Ministerului Transporturilor, Construcțiilor și Turismului.
Reprezentantul legal al furnizorului de servicii medicale de
recuperare-reabilitare încheie un singur contract cu casa de
asigurări de sănătate în a cărei rază administrativ-teritorială își
are sediul, filiale sau puncte de lucru înregistrate și autorizate
furnizorul de servicii medicale și/sau cu Casa Asigurărilor de

MONITORUL OFICIAL AL ROMÂNIEI, PARTEA I, Nr. 895/30.XII.2010
Sănătate a Apărării, Ordinii Publice, Siguranței Naționale și
Autorității Judecătorești și/sau cu Casa Asigurărilor de Sănătate
a Ministerului Transporturilor, Construcțiilor și Turismului.
Reprezentantul legal al furnizorului de servicii medicale
paraclinice încheie un singur contract cu casa de asigurări de
sănătate în a cărei rază administrativ-teritorială își are sediul,
filiale sau puncte de lucru înregistrate și autorizate furnizorul de
servicii medicale paraclinice și cu Casa Asigurărilor de Sănătate
a Apărării, Ordinii Publice, Siguranței Naționale și Autorității
Judecătorești și cu Casa Asigurărilor de Sănătate a Ministerului
Transporturilor, Construcțiilor și Turismului. Furnizorii de servicii
medicale paraclinice pot încheia contracte și cu alte case de
asigurări de sănătate, în condițiile prevăzute la alin. (4), cu
obligația de a întocmi evidențe distincte și de a raporta distinct
serviciile realizate conform contractelor încheiate. Prin punct de
lucru nu se înțelege punct extern de recoltare, prin urmare
casele de asigurări de sănătate nu încheie contracte distincte
cu punctele externe de recoltare ale furnizorilor de servicii
medicale paraclinice.
(3) Casele de asigurări de sănătate cu care furnizorii de
servicii medicale în asistența medicală ambulatorie de
specialitate pentru specialitățile clinice și, respectiv, furnizorii de
servicii de medicină dentară au încheiat contracte de furnizare
de servicii medicale decontează contravaloarea serviciilor
acordate asiguraților, indiferent de casa de asigurări de sănătate
la care este luat în evidență asiguratul. Casele de asigurări de
sănătate decontează furnizorilor de servicii medicale paraclinice
cu care au încheiat contracte contravaloarea serviciilor medicale
acordate asiguraților, indiferent de casa de asigurări de sănătate
la care este luat în evidență asiguratul, în condițiile respectării
prevederilor art. 49 alin. (2) lit. a) și numai în condițiile în care
furnizorul respectiv nu are contract încheiat și cu Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești și/sau cu Casa Asigurărilor
de Sănătate a Ministerului Transporturilor, Construcțiilor și
Turismului. Casele de asigurări de sănătate decontează
furnizorilor de servicii de recuperare-reabilitare cu care au
încheiat contracte contravaloarea serviciilor medicale acordate
asiguraților astfel:
a) dacă furnizorul are încheiat contract atât cu casa de
asigurări de sănătate în a cărei rază administrativ-teritorială își
desfășoară activitatea, cât și cu Casa Asigurărilor de Sănătate
a Apărării, Ordinii Publice, Siguranței Naționale și Autorității
Judecătorești și cu Casa Asigurărilor de Sănătate a Ministerului
Transporturilor, Construcțiilor și Turismului, fiecare casă de
asigurări de sănătate decontează contravaloarea serviciilor
medicale acordate asiguraților aflați în evidențele proprii. Pentru
asigurații aflați în evidența altor case de asigurări de sănătate
decontarea serviciilor medicale se face de către casa în a cărei
rază administrativ-teritorială își desfășoară activitatea furnizorul;
b) dacă furnizorul are încheiat contract numai cu casa de
asigurări de sănătate în a cărei rază administrativ-teritorială își
desfășoară activitatea și cu Casa Asigurărilor de Sănătate a
Apărării, Ordinii Publice, Siguranței Naționale și Autorității

17

Judecătorești sau cu Casa Asigurărilor de Sănătate a
Ministerului Transporturilor, Construcțiilor și Turismului acestea
decontează contravaloarea serviciilor medicale acordate
asiguraților aflați în evidentele proprii, iar pentru asigurații aflați
în evidența caselor de asigurări de sănătate cu care furnizorul
nu are contract încheiat contravaloarea serviciilor medicale se
decontează de casa de asigurări de sănătate în a cărei rază
administrativ-teritorială își desfășoară activitatea furnizorul;
c) dacă furnizorul are încheiat contract numai cu o casă de
asigurări de sănătate dintre cele prevăzute la lit. a) aceasta
decontează contravaloarea serviciilor medicale acordate
asiguraților, indiferent de casa de asigurări de sănătate la care
este luat în evidență asiguratul. În acest sens, furnizorii de
servicii medicale paraclinice și furnizorii de servicii de
recuperare-reabilitare au obligația de a depune la casa de
asigurări de sănătate cu care încheie contract o declarație pe
propria răspundere cu privire la contractele încheiate cu casele
de asigurări de sănătate.
(4) În situația în care în raza administrativ-teritorială a unei
case de asigurări de sănătate nu există furnizori care să
efectueze unele servicii medicale paraclinice decontate de
casele de asigurări de sănătate, casa de asigurări de sănătate
poate încheia contract cu furnizori din alte județe, respectiv din
municipiul București. În acest sens, fiecare casă de asigurări de
sănătate prezintă spre avizare la Casa Națională de Asigurări
de Sănătate o listă a acestor servicii. Contractele încheiate de
casele de asigurări de sănătate cu furnizori din alte județe,
respectiv din municipiul București încetează sau se modifică în
mod corespunzător pentru acele servicii medicale paraclinice
din lista avizată, pentru care casele de asigurări de sănătate
încheie ulterior contracte cu furnizori din raza lor administrativteritorială.
(5) Fiecare medic de specialitate din specialitățile clinice, de
medicină dentară, paraclinice și de recuperare-reabilitare a
sănătății, care acordă servicii medicale de specialitate într-o
unitate sanitară din ambulatoriul de specialitate dintre cele
prevăzute la art. 43, își desfășoară activitatea în baza unui
singur contract încheiat cu casa de asigurări de sănătate, cu
posibilitatea de a-și majora programul de activitate în condițiile
prevăzute la art. 48 alin. (3). Excepție fac situațiile în care același
furnizor are contract încheiat și cu Casa Asigurărilor de Sănătate
a Apărării, Ordinii Publice, Siguranței Naționale și Autorității
Judecătorești și/sau cu Casa Asigurărilor de Sănătate a
Ministerului Transporturilor, Construcțiilor și Turismului,
avându-se în vedere și prevederile art. 317 alin. (2) din Legea
nr. 95/2006, cu modificările și completările ulterioare, după caz,
precum și medicii de specialitate cu integrare clinică într-un
spital aflat în relație contractuală cu o casă de asigurări de
sănătate, care pot desfășura activitate în afara programului de
lucru din spital, inclusiv ambulatoriul integrat al spitalului, într-un
cabinet organizat conform prevederilor Ordonanței Guvernului
nr. 124/1998, republicată, cu modificările și completările
ulterioare, astfel încât întreaga activitate desfășurată în relație cu

18

MONITORUL OFICIAL AL ROMÂNIEI, PARTEA I, Nr. 895/30.XII.2010

casa de asigurări de sănătate să nu depășească 70 de ore pe
săptămână, cu respectarea legislației muncii.
Art. 46. — În cadrul asistenței medicale ambulatorii de
specialitate se acordă servicii medicale de specialitate, în
condițiile prevăzute în norme.
Art. 47. — Reprezentantul legal al cabinetului medical
organizat conform Ordonanței Guvernului nr. 124/1998,
republicată, cu modificările și completările ulterioare, poate
angaja medici, medici dentiști, dentiști, personal de specialitate
medico-sanitar și alte categorii de personal, în condițiile
prevăzute de aceeași ordonanță, achitând lunar toate obligațiile
prevăzute de lege pentru personalul angajat. În situația în care
volumul de activitate al cabinetului medical conduce la un
program de lucru săptămânal de minimum 35 de ore al
medicului/medicilor de specialitate, încadrarea personalului
mediu sanitar este obligatorie.
2. Programul de lucru al furnizorilor de servicii medicale
în asistența medicală ambulatorie de specialitate
Art. 48. — (1) Cabinetele medicale de specialitate din
specialitățile clinice, inclusiv de recuperare-reabilitare a
sănătății, indiferent de forma de organizare, își stabilesc
programul de activitate zilnic, astfel încât să asigure accesul
asiguraților pe o durată de minimum 35 de ore pe săptămână,
repartizarea acestuia pe zile fiind stabilită prin negociere cu
casele de asigurări de sănătate, cu excepția:
a) cabinetelor medicale de specialitate din specialitățile
clinice organizate în ambulatoriile integrate ale spitalelor;
b) zonelor/unităților administrativ-teritoriale deficitare din
punctul de vedere al existenței medicilor de o anume
specialitate, numai pentru:
b1) cabinetele medicale ambulatorii de specialitate
organizate conform Ordonanței Guvernului nr. 124/1998,
republicată, cu modificările și completările ulterioare, în care își
desfășoară activitatea medicul de specialitate cu normă întreagă
sau, după caz, cu integrare clinică într-o secție a unui spital aflat
în relație contractuală cu o casă de asigurări de sănătate, în
cadrul unui program de activitate stabilit în afara celui din spital
și care să nu depășească maximum 17,5 ore pe săptămână, cu
obligația ca întregul program de activitate, în care medicul își
desfășoară activitatea cu sau fără contract cu o casă de
asigurări de sănătate, să fie în conformitate cu prevederile
legislației muncii;
b2) cabinetele medicale ambulatorii de specialitate
organizate conform Ordonanței Guvernului nr. 124/1998,
republicată, cu modificările și completările ulterioare, în care își
desfășoară activitatea medicul de specialitate care are contract
cu timp parțial în spital, situație în care acesta poate acorda
servicii medicale ambulatorii de specialitate în cadrul unui
program de activitate stabilit în afara celui din spital și care poate
fi de până la 35 de ore pe săptămână, cu obligația ca întregul
program de activitate, în care medicul își desfășoară activitatea
cu sau fără contract cu o casă de asigurări de sănătate, să fie
în conformitate cu prevederile legislației muncii.
(2) În situațiile care se încadrează la lit. b), casele de
asigurări de sănătate nu contractează și nu decontează servicii

medicale efectuate de acești medici în cadrul ambulatoriului
integrat al spitalului.
(3) În situația în care necesarul de servicii medicale de o
anumită specialitate presupune prelungirea programului de
lucru, medicii pot acorda servicii medicale în cadrul unui
program majorat cu maximum 17,5 ore pe săptămână pentru
fiecare medic, cu obligația ca întreaga activitate desfășurată de
către medic, cu sau fără contract cu o casă de asigurări de
sănătate, să nu depășească 70 de ore pe săptămână, cu
respectarea legislației muncii. În situația în care programul nu
acoperă volumul de servicii medicale necesare, se întocmesc
liste de prioritate pentru serviciile programabile.
(4) Cabinetele medicale de specialitate din specialitățile
clinice, de medicină dentară și de recuperare-reabilitare
organizate în ambulatoriile integrate ale spitalelor intră în relație
contractuală cu casa de asigurări de sănătate astfel:
a) pentru cabinetele de specialitate care asigură un program
de minimum 35 de ore pe săptămână în specialitatea respectivă,
reprezentantul legal încheie contract distinct pentru servicii
medicale din specialitatea respectivă, acordate în ambulatoriu,
care sunt decontate din fondul alocat asistenței medicale
ambulatorii de specialitate, respectiv asistența medicală dentară
și asistența medicală de recuperare-reabilitare în ambulatoriu.
Condițiile decontării serviciilor medicale sunt stabilite prin norme;
b) pentru cabinetele de specialitate care asigură un program
sub 35 de ore pe săptămână în specialitatea respectivă,
reprezentantul legal încheie act adițional la contractul de
furnizare de servicii medicale spitalicești, care sunt decontate
din fondul alocat asistenței medicale spitalicești. Condițiile
decontării serviciilor medicale sunt stabilite prin norme.
(5) Cabinetele de medicină dentară și laboratoarele medicale
își vor stabili programul de activitate în funcție de volumul
serviciilor de medicină dentară și al serviciilor medicale
paraclinice contractate.
(6) Serviciile medicale din specialitățile clinice, inclusiv
recuperare-reabilitare și paraclinice, se acordă numai în baza
biletului de trimitere, formular cu regim special, și conform
programărilor pentru serviciile programabile.
3. Drepturile și obligațiile furnizorilor, precum și
obligațiile caselor de asigurări de sănătate
Art. 49. — (1) În relațiile contractuale cu casele de asigurări
de sănătate, pe lângă obligațiile generale prevăzute la art. 15,
furnizorii de servicii medicale în asistența medicală ambulatorie
de specialitate sunt obligați:
a) să acorde servicii de asistență medicală ambulatorie de
specialitate asiguraților numai pe baza biletului de trimitere, care
este formular cu regim special utilizat în sistemul de asigurări
sociale de sănătate, cu excepția: urgențelor, afecțiunilor cronice
prevăzute în norme, pentru care se organizează evidența
distinctă la nivelul medicului de familie și al medicului de
specialitate din ambulatoriu, afecțiunilor confirmate care permit
prezentarea direct la medicul de specialitate și pentru care
asiguratul are stabilit un plan de monitorizare și tratament pentru
minimum 6 luni, serviciilor de medicină dentară, precum și a
serviciilor de acupunctură, fitoterapie, homeopatie și planificare

MONITORUL OFICIAL AL ROMÂNIEI, PARTEA I, Nr. 895/30.XII.2010
familială. Lista cuprinzând afecțiunile confirmate care permit
prezentarea direct la medicul de specialitate din unitățile
ambulatorii care acordă asistență medicală de specialitate
pentru specialitățile clinice se stabilește prin norme. Pentru
pacienții din statele membre ale Uniunii Europene/din Spațiul
Economic European, titulari ai cardului european de asigurări
sociale de sănătate, respectiv beneficiari ai formularelor
europene emise în baza Regulamentului (CE) nr. 883/2004,
furnizorii de servicii medicale în asistența medicală ambulatorie
de specialitate nu solicită bilet de trimitere pentru acordarea de
servicii medicale în ambulatoriu, cu excepția serviciilor medicale
de recuperare-reabilitare și a investigațiilor medicale paraclinice;
b) să informeze medicul de familie, prin scrisoare medicală
expediată direct sau prin intermediul asiguratului, cu privire la
diagnosticul și tratamentele efectuate și recomandate; să
finalizeze actul medical efectuat, inclusiv prin eliberarea
prescripției medicale pentru medicamente cu sau fără
contribuție personală, după caz, a biletului de trimitere pentru
investigații paraclinice, a certificatului de concediu medical
pentru incapacitate temporară de muncă, după caz, atunci când
concluziile examenului medical impun acest lucru; scrisoarea
medicală este un document tipizat, care se întocmește în două
exemplare, din care un exemplar rămâne la medicul de
specialitate, iar un exemplar este transmis medicului de familie,
direct sau prin intermediul asiguratului; scrisoarea medicală
conține obligatoriu numărul contractului încheiat cu casa de
asigurări de sănătate pentru furnizare de servicii medicale și se
utilizează numai de către medicii care desfășoară activitate în
baza acestui contract; modelul scrisorii medicale este prevăzut
în norme;
c) să transmită rezultatul investigațiilor paraclinice medicului
de familie care a făcut recomandarea și la care este înscris
asiguratul sau medicului de specialitate din ambulatoriu care a
făcut recomandarea investigațiilor medicale paraclinice, acesta
având obligația de a transmite rezultatele investigațiilor medicale
paraclinice, prin scrisoare medicală, medicului de familie pe lista
căruia este înscris asiguratul; transmiterea rezultatelor se poate
face și prin intermediul asiguratului;
d) să întocmească liste de prioritate pentru serviciile
medicale programabile, dacă este cazul;
e) să utilizeze pentru prescrierea medicamentelor cu sau fără
contribuție personală și, după caz, a unor materiale sanitare în
tratamentul ambulatoriu și a recomandărilor pentru investigații
medicale paraclinice numai formularele cu regim special
aprobate, conform reglementărilor legale în vigoare, pentru
cazurile pentru care s-au efectuat servicii medicale conform
contractului încheiat;
f) să raporteze, în vederea contractării la casa de asigurări de
sănătate, lista cu bolnavii cu afecțiuni cronice aflați în evidența
proprie și, lunar, mișcarea acestora;
g) să verifice biletele de trimitere cu privire la datele
obligatorii pe care acestea trebuie să le cuprindă potrivit
prevederilor legale în vigoare;

19

h) să întocmească evidențe distincte și să raporteze distinct
serviciile realizate, conform contractelor încheiate cu fiecare
casă de asigurări de sănătate, după caz.
(2) În relațiile contractuale cu casele de asigurări de
sănătate, furnizorii de servicii medicale paraclinice, pe lângă
obligațiile generale prevăzute la art. 15 și cele de la alin. (1)
lit. c), d) și h), sunt obligați:
a) să efectueze investigațiile medicale paraclinice numai în
baza biletului de trimitere, care este formular cu regim special
utilizat în sistemul de asigurări sociale de sănătate, cu condiția
ca medicul care a eliberat biletul de trimitere să se afle în relație
contractuală cu aceeași casă de asigurări de sănătate cu care
se află în relație contractuală furnizorul de servicii medicale
paraclinice;
b) să verifice biletele de trimitere în ceea ce privește datele
obligatorii pe care acestea trebuie să le cuprindă potrivit
prevederilor legale în vigoare;
c) să utilizeze numai reactivi care au declarații de
conformitate CE emise de producători și să practice o evidență
de gestiune cantitativ-valorică corectă și la zi pentru reactivi în
cazul furnizorilor de investigații medicale paraclinice — analize
medicale de laborator;
d) să facă mentenanță și întreținerea aparatelor din
laboratoarele de investigații medicale paraclinice — analize
medicale de laborator conform specificațiilor tehnice, iar
controlul intern și înregistrarea acestuia să se facă conform
standardului de calitate SR EN ISO 15189 și SR EN ISO 17025;
e) să facă dovada îndeplinirii criteriului de calitate ca parte
componentă a criteriilor de selecție, în condițiile prevăzute în
norme, pe toată perioada de derulare a contractului; pentru
furnizorii de servicii medicale paraclinice — analize medicale de
laborator, lista de analize medicale care însoțește certificatul de
acreditare reprezintă cel puțin 50% din analizele medicale de
laborator prevăzute în pachetul de servicii medicale paraclinice
de bază;
f) să pună la dispoziția organelor de control ale caselor de
asigurări de sănătate documentele justificative — facturi,
certificate de conformitate UE, fișe tehnice — cu privire la tipul
și cantitatea reactivilor achiziționați și care au fost utilizați pentru
toate investigațiile medicale paraclinice efectuate în perioada
pentru care se efectuează controlul —, investigații medicale
paraclinice de laborator raportate conform contractului încheiat
cu casa de asigurări de sănătate, precum și pentru orice alte
investigații efectuate în perioada pentru care se efectuează
controlul; refuzul furnizorului de a pune la dispoziția organelor de
control ale casei de asigurări de sănătate documentele
justificative anterior menționate se sancționează conform legii
și conduce la rezilierea de plin drept a contractului de furnizare
de servicii medicale. În situația în care casa de asigurări de
sănătate sesizează neconcordanțe între investigațiile medicale
efectuate în perioada verificată și cantitatea de reactivi
achiziționați conform facturilor și utilizați în efectuarea
investigațiilor, aceasta procedează la suspendarea contractului
de furnizare de servicii medicale paraclinice și sesizează mai

20

MONITORUL OFICIAL AL ROMÂNIEI, PARTEA I, Nr. 895/30.XII.2010

departe instituțiile abilitate de lege să efectueze controlul unității
respective;
g) să asigure prezența unui medic cu specialitatea medicină
de laborator sau biolog, chimist, biochimist cu grad de specialist
în fiecare laborator de analize medicale/punct de lucru, respectiv
a unui medic de radiologie și imagistică medicală în fiecare
laborator de radiologie și imagistică medicală/punct de lucru din
structura furnizorului, pe toată durata programului de lucru
declarat și prevăzut în contractul încheiat cu casa de asigurări
de sănătate pentru respectivul laborator/punct de lucru;
h) să prezinte la contractare, respectiv pe parcursul derulării
contractului de furnizare de servicii medicale: avizul de utilizare
sau buletinul de verificare periodică, emis conform prevederilor
legale în vigoare, pentru aparatura din dotare, după caz.
Această prevedere reprezintă condiție de eligibilitate pentru
aparatul/aparatele respectiv(e), în vederea atribuirii punctajului
conform metodologiei prevăzute în norme;
i) să consemneze în buletinele care cuprind rezultatele
investigațiilor medicale paraclinice — analizelor medicale de
laborator efectuate și limitele de normalitate ale acestora;
j) să stocheze în arhiva proprie imaginile rezultate ca urmare
a investigațiilor medicale paraclinice de radiologie și imagistică
medicală, în conformitate cu specificațiile tehnice ale aparatului
și în condițiile prevăzute în norme, pentru asigurații cărora le-au
furnizat aceste servicii;
k) să nu încheie contracte cu alți furnizori de servicii medicale
paraclinice pentru efectuarea investigațiilor medicale paraclinice
contractate cu casele de asigurări de sănătate, cu excepția
furnizorilor de servicii conexe actului medical, organizați conform
Ordonanței de urgență a Guvernului nr. 83/2000, aprobată cu
modificări prin Legea nr. 598/2001;
l) să transmită lunar, odată cu raportarea, în vederea
decontării serviciilor medicale paraclinice efectuate conform
contractului, un borderou centralizator cuprinzând evidența
biletelor de trimitere aferente serviciilor paraclinice raportate;
borderoul centralizator este document justificativ care însoțește
factura.
Art. 50. — În relațiile contractuale cu casele de asigurări de
sănătate, furnizorii de servicii medicale în asistența medicală
ambulatorie de specialitate încasează de la asigurați:
a) contravaloarea serviciilor medicale la cerere, inclusiv
pentru situațiile programabile, dacă asiguratul solicită efectuarea
serviciilor respective înaintea datei programate; în aceste situații
furnizorii de servicii medicale nu au dreptul de a elibera bilete de
trimitere sau prescripții medicale utilizate în sistemul de asigurări
sociale de sănătate și decontate de casele de asigurări de
sănătate;
b) suma corespunzătoare coplății pentru unele servicii
medicale, conform prevederilor legale în vigoare;
c) contribuția personală a asiguraților pentru unele servicii
medicale, în condițiile prevăzute în norme;
d) contravaloarea serviciilor medicale care nu sunt decontate
din bugetul Fondului, conform prevederilor legale în vigoare.
Art. 51. — (1) În relațiile cu furnizorii de servicii medicale în
asistența medicală ambulatorie de specialitate, pe lângă

obligațiile generale prevăzute la art. 17, casele de asigurări de
sănătate sunt obligate:
a) să facă publică valoarea definitivă a punctului, rezultată în
urma regularizării trimestriale, prin afișare atât la sediul caselor
de asigurări de sănătate, cât și pe pagina electronică a acestora,
începând cu ziua următoare transmiterii acesteia de către Casa
Națională de Asigurări de Sănătate, precum și numărul total
național de puncte realizat, prin afișare pe pagina web a Casei
Naționale de Asigurări de Sănătate;
b) să aducă la cunoștința furnizorilor de servicii medicale cu
care se află în relație contractuală numele și codul de parafă ale
medicilor care nu mai sunt în relație contractuală cu casa de
asigurări de sănătate;
c) să deconteze contravaloarea serviciilor medicale
paraclinice acordate în baza biletelor de trimitere utilizate în
sistemul asigurărilor sociale de sănătate;
d) să deconteze contravaloarea serviciilor medicale și
contravaloarea investigațiilor medicale paraclinice numai dacă
medicii au competența legală necesară și au în dotarea
cabinetului aparatura medicală corespunzătoare pentru
realizarea acestora, în condițiile prevăzute în norme;
e) să contracteze servicii medicale, respectiv să deconteze
serviciile medicale efectuate, raportate și validate, prevăzute în
lista serviciilor medicale pentru care plata se efectuează prin
tarif pe serviciu medical/serviciu medical-caz, în condițiile
stabilite prin norme.
(2) Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești și Casa
Asigurărilor de Sănătate a Ministerului Transporturilor,
Construcțiilor și Turismului sunt obligate să încheie contracte cu
cel puțin un furnizor de servicii medicale paraclinice în
localitățile/zonele în care acestea au contracte încheiate cu
furnizori de servicii medicale, astfel încât să se asigure accesul
asiguraților la servicii medicale paraclinice.
4. Decontarea serviciilor medicale în asistența medicală
ambulatorie de specialitate
Art. 52. — Modalitatea de plată a furnizorilor de servicii
medicale în asistența medicală ambulatorie de specialitate este
tariful pe serviciu medical/serviciu medical-caz, exprimat în
puncte sau lei.
Art. 53. — (1) Decontarea serviciilor medicale în asistența
medicală ambulatorie de specialitate se face prin:
a) plata prin tarif pe serviciu medical:
a1) exprimat în puncte, pentru specialitățile clinice, stabilită
în funcție de numărul de puncte aferent fiecărui serviciu medical,
ajustat în funcție de condițiile în care se desfășoară activitatea,
de gradul profesional al medicilor și de valoarea unui punct,
stabilită în condițiile prevăzute în norme. Numărul de puncte
aferent fiecărui serviciu medical și condițiile de acordare a
serviciilor medicale se stabilesc în norme. Criteriile de încadrare
a cabinetelor medicale în funcție de condițiile în care se
desfășoară activitatea se aprobă prin ordin al ministrului
sănătății și al președintelui Casei Naționale de Asigurări de
Sănătate. Valoarea definitivă a punctului este unică pe țară, se
calculează de Casa Națională de Asigurări de Sănătate prin

MONITORUL OFICIAL AL ROMÂNIEI, PARTEA I, Nr. 895/30.XII.2010
regularizare trimestrială, conform normelor, până la data de 25
a lunii următoare încheierii fiecărui trimestru și nu poate fi mai
mică decât valoarea minimă garantată pentru un punct stabilită
în norme;
a2) exprimat în puncte, pentru serviciile conexe actului
medical, contractate și raportate de furnizorii de servicii
medicale clinice, stabilită în funcție de numărul de puncte aferent
fiecărui serviciu medical și de valoarea unui punct, în condițiile
prevăzute în norme. Contravaloarea acestor servicii se suportă
din fondul alocat asistenței medicale ambulatorii pentru
specialitățile clinice. Numărul de puncte aferente fiecărui serviciu
conex actului medical și condițiile acordării acestora sunt
prevăzute în norme;
b) plata prin tarif pe serviciu medical, exprimat în lei, pentru:
b1) serviciile medicale acordate în specialitățile paraclinice.
Suma cuvenită se stabilește în funcție de numărul de servicii
medicale și de tarifele aferente acestora. Condițiile acordării
serviciilor medicale și tarifele aferente acestora sunt prevăzute
în norme. Suma contractată de furnizorii de servicii medicale
paraclinice pe an se defalchează pe luni și se regularizează
lunar, conform normelor. Casele de asigurări de sănătate
contractează și decontează servicii medicale paraclinice, la
tarife negociate, care nu pot fi mai mari decât tarifele maximale
prevăzute în norme. Tariful minim negociat devine tariful la care
se contractează serviciile medicale paraclinice cu toți furnizorii,
în condițiile stabilite prin norme;
b2) serviciile medicale de medicină dentară. Suma cuvenită
se stabilește în funcție de numărul de servicii medicale și de
tarifele aferente acestora. Condițiile acordării serviciilor medicale
și tarifele aferente acestora sunt prevăzute în norme. Suma
contractată de medicii dentiști pe an se defalchează pe luni și se
regularizează trimestrial, conform normelor;
c) plata prin tarif pe serviciu medical — consultație/caz,
exprimat în lei, stabilit prin norme, pentru serviciile medicale de
recuperare-reabilitare și pentru serviciile de acupunctură.
Contravaloarea acestor servicii se suportă din fondul aferent
asistenței medicale de recuperare. Serviciile medicale de
recuperare acordate în unitățile ambulatorii în care își
desfășoară activitatea medici angajați într-o unitate sanitară și în
cabinetele medicale de specialitate din structura unităților
sanitare aparținând ministerelor și instituțiilor din sistemul de
apărare, ordine publică, siguranță națională și al autorității
judecătorești, pentru care cheltuielile materiale se suportă de
către unitățile în structura cărora funcționează, se decontează
de casele de asigurări de sănătate la tarife diminuate, potrivit
condițiilor stabilite prin norme.
(2) Casele de asigurări de sănătate decontează serviciile
medicale ambulatorii de specialitate, pe baza biletelor de
trimitere, eliberate în condițiile stabilite prin norme de către:
a) medicii de familie aflați în relație contractuală cu o casă
de asigurări de sănătate; medicii de specialitate din unitățile
ambulatorii prevăzute la art. 43, cu respectarea condițiilor de la
alin. (7);

21

b) medicii din cabinetele medicale școlare/studențești, numai
pentru elevii/studenții cu domiciliul în altă localitate decât cea în
care se află unitatea de învățământ respectivă;
c) medicii din cabinetele medicale de unitate aparținând
ministerelor și instituțiilor cu rețea sanitară proprie din domeniul
apărării, ordinii publice, siguranței naționale;
d) medicii care acordă asistență medicală din instituțiile aflate
în coordonarea Autorității Naționale pentru Persoanele cu
Handicap, numai pentru persoanele instituționalizate și numai
în condițiile în care acestea nu sunt înscrise pe lista unui medic
de familie;
e) medicii care acordă asistență medicală din serviciile
publice specializate sau organisme private autorizate, numai
pentru copiii încredințați ori dați în plasament și numai în
condițiile în care aceștia nu sunt înscriși pe lista unui medic de
familie;
f) medicii care acordă asistență medicală din alte instituții de
ocrotire socială, numai pentru persoanele instituționalizate și
numai în condițiile în care acestea nu sunt înscrise pe lista unui
medic de familie;
g) medicii dentiști și dentiștii din cabinetele stomatologice
școlare și studențești, numai pentru elevi, respectiv studenți;
h) medicii care își desfășoară activitatea în dispensare TBC,
laboratoare de sănătate mintală, respectiv centre de sănătate
mintală și staționar de zi psihiatrie, cabinete de planificare
familială, cabinete de medicină dentară care nu se află în relație
contractuală cu casa de asigurări de sănătate, care se află în
structura spitalului ca unități fără personalitate juridică.
(3) Fac excepție de la prevederile alin. (2) urgențele și
afecțiunile confirmate care permit prezentarea direct la medicul
de specialitate din ambulatoriu pentru specialitățile clinice,
precum și afecțiunile cronice pentru care se organizează
evidența distinctă la nivelul medicului de familie și al medicului
de specialitate din ambulatoriu, prevăzute în norme, serviciile
de medicină dentară, precum și serviciile de acupunctură,
homeopatie, fitoterapie și planificare familială. Pentru afecțiunile
confirmate care permit prezentarea direct la medicul de
specialitate din ambulatoriu pentru specialitățile clinice, precum
și afecțiunile cronice pentru care se organizează evidența
distinctă la nivelul medicului de familie și al medicului de
specialitate din ambulatoriu, serviciile de medicină dentară,
precum și serviciile de acupunctură, homeopatie, fitoterapie și
planificare familială, medicii de specialitate au obligația de a
solicita persoanelor respective documentele justificative care
atestă calitatea de asigurat, pe care le atașează la fișa medicală.
În cazul urgențelor se vor solicita documentele justificative care
atestă calitatea de asigurat numai în situația în care sunt
acordate servicii din pachetul de servicii de bază.
(4) Pentru situațiile prevăzute la alin. (2) lit. b), d), e) și f),
casele de asigurări de sănătate încheie convenții cu medicii
respectivi, în vederea recunoașterii biletelor de trimitere
eliberate de către aceștia pentru serviciile medicale clinice.
Pentru situația prevăzută la alin. (2) lit. g), casele de asigurări de
sănătate încheie convenții cu medicii respectivi, în vederea
recunoașterii biletelor de trimitere eliberate de către aceștia

22

MONITORUL OFICIAL AL ROMÂNIEI, PARTEA I, Nr. 895/30.XII.2010

pentru investigații medicale de radiologie dentară și pentru
specialitățile clinice, dacă este necesară rezolvarea cazului din
punct de vedere orodentar. Pentru situația prevăzută la alin. (2)
lit. h), casele de asigurări de sănătate încheie convenții cu
medicii respectivi, în vederea recunoașterii biletelor de trimitere
eliberate de către aceștia, atât pentru serviciile medicale clinice,
cât și pentru serviciile medicale paraclinice. Medicii prevăzuți la
alin. (2) lit. b), d), e), f), g) și h) încheie, direct sau prin
reprezentant legal, după caz, convenție cu o singură casă de
asigurări de sănătate, respectiv cu cea în a cărei rază
administrativ-teritorială se află cabinetul/unitatea în care aceștia
își desfășoară activitatea.
(5) Casele de asigurări de sănătate decontează serviciile
medicale de recuperare-reabilitare, în condițiile stabilite prin
norme, numai pe baza biletelor de trimitere, care sunt formulare
cu regim special utilizate în sistemul de asigurări sociale de
sănătate, eliberate de medicii de familie, medicii de specialitate
din ambulatoriu sau medicii de specialitate din spital, aflați în
relație contractuală cu casele de asigurări de sănătate.
(6) Biletele de trimitere pentru tratament de recuperare în
stațiunile balneoclimatice se eliberează de către medicii de
familie, de către medicii de specialitate din ambulatoriu și medicii
din spital, aflați în relații contractuale cu casele de asigurări de
sănătate, pentru perioade și potrivit unui ritm stabilite de medicul
de recuperare-reabilitare.
(7) Trimiterea asiguratului de către un medic de specialitate
aflat în relații contractuale cu casa de asigurări de sănătate către
un alt medic de specialitate din ambulatoriu aflat în relații
contractuale cu casa de asigurări de sănătate se face pe baza
biletului de trimitere, care este formular cu regim special utilizat
în sistemul de asigurări sociale de sănătate, numai în situația în
care asiguratul a beneficiat de serviciile medicale de specialitate
din partea medicului care eliberează biletul de trimitere
respectiv.
Art. 54. — Casele de asigurări de sănătate au obligația să
deconteze lunar, în termen de maximum 20 de zile
calendaristice de la încheierea fiecărei luni, contravaloarea
serviciilor medicale furnizate în luna anterioară, potrivit
contractelor încheiate între furnizorii de servicii medicale
ambulatorii și casele de asigurări de sănătate, pe baza
documentelor prezentate de furnizori până la termenul prevăzut
în contractul de furnizare de servicii medicale. Pentru serviciile
medicale clinice decontarea lunară se face la valoarea minimă
garantată pentru un punct, unică pe țară și prevăzută în norme,
iar regularizarea trimestrială, la valoarea definitivă, până la data
de 30 a lunii următoare încheierii trimestrului, pe baza
documentelor prezentate de furnizori în luna următoare
trimestrului pentru care se face plata, potrivit normelor, până la
termenul prevăzut în contractul de furnizare de servicii medicale.
Valoarea definitivă a unui punct nu poate fi mai mică decât
valoarea minimă garantată pentru un punct, prevăzută în norme
și asigurată pe durata valabilității contractului de furnizare de
servicii medicale încheiat.
Art. 55. — Raportarea eronată a unor servicii medicale
clinice pentru care plata se face prin tarif pe serviciu medical

exprimat în puncte se regularizează conform normelor. La
regularizare se au în vedere și serviciile medicale omise la
raportare în perioadele în care au fost realizate.
5. Sancțiuni, condiții de reziliere, suspendare și încetare
a contractului de furnizare de servicii medicale în asistența
medicală ambulatorie de specialitate
Art. 56. — (1) În cazul în care se constată nerespectarea
programului de lucru stabilit, se diminuează valoarea minimă
garantată a punctului pentru luna în care s-au produs aceste
situații pentru medicii din ambulatoriu pentru specialitățile clinice
la care se înregistrează aceste situații sau, după caz, se
diminuează contravaloarea serviciilor de medicină dentară,
paraclinice ori de recuperare-reabilitare aferente lunii în care
s-au produs aceste situații, după cum urmează:
a) la prima constatare, cu 10%;
b) la a doua constatare, cu 20%;
c) la a treia constatare, cu 30%.
În cazul în care persoanele împuternicite de casele de asigurări
de sănătate constată prescrieri de medicamente cu sau fără
contribuție personală din partea asiguratului și de unele
materiale sanitare și/sau recomandări de investigații paraclinice,
care nu sunt în conformitate cu reglementările legale în vigoare
aplicabile în domeniul sănătății, inclusiv prescrieri de
medicamente fără aprobarea comisiilor de la nivelul caselor de
asigurări de sănătate/Casei Naționale de Asigurări de Sănătate,
acolo unde este cazul, completarea scrisorii medicale prin
utilizarea unui alt formular decât cel prevăzut în norme sau
neeliberarea acesteia, precum și neeliberarea prescripției
medicale ca urmare a actului medical propriu, pentru primele 30
de zile din perioada cuprinsă în scrisoarea medicală, se
diminuează valoarea minimă garantată a punctului pentru luna
în care s-au produs aceste situații pentru medicii la care se
constată acestea sau, după caz, se diminuează contravaloarea
serviciilor de medicină dentară ori a celor de recuperarereabilitare aferente lunii în care s-au produs aceste situații,
conform prevederilor lit. a), b) și c), pentru fiecare dintre aceste
situații.
(2) În cazul în care se constată nerespectarea obligațiilor
prevăzute la art. 15 lit. b), e), f), g), h), k), o), p), q), s) și t) și la
art. 49 alin. (1) lit. d), se va diminua valoarea minimă garantată
a punctului pentru luna în care s-au înregistrat aceste situații
pentru medicii din ambulatoriu pentru specialitățile clinice la care
se înregistrează aceste situații sau, după caz, se va diminua
contravaloarea serviciilor de medicină dentară, paraclinice ori
de recuperare-reabilitare aferente lunii în care s-au înregistrat
aceste situații, după cum urmează:
a) la prima constatare, cu 10%;
b) la a doua constatare, cu 20%;
c) la a treia constatare, cu 30%.
(3) În cazul în care în derularea contractului se constată
nerespectarea obligațiilor prevăzute la art. 15 lit. a), c), j), l), m),
n), r), ș), ț), u) și v), precum și că în urma controlului efectuat de
către serviciile specializate ale caselor de asigurări de sănătate
serviciile raportate conform contractului în vederea decontării
acestora nu au fost efectuate — cu recuperarea contravalorii

MONITORUL OFICIAL AL ROMÂNIEI, PARTEA I, Nr. 895/30.XII.2010
acestor servicii, se diminuează cu 30% valoarea punctului
pentru luna în care s-au înregistrat aceste situații pentru medicii
din ambulatoriu pentru specialitățile clinice la care se
înregistrează aceste situații sau, după caz, se va diminua
contravaloarea serviciilor de medicină dentară, paraclinice ori
de recuperare-reabilitare aferente lunii în care s-au înregistrat
aceste situații.
(4) Reținerea sumelor conform prevederilor alin. (1)—(3) se
face din prima plată care urmează a fi efectuată pentru furnizorii
care sunt în relație contractuală cu casele de asigurări de
sănătate.
(5) Pentru cazurile prevăzute la alin. (1)—(3), casele de
asigurări de sănătate țin evidența distinct pe fiecare
medic/furnizor, după caz.
(6) Recuperarea sumei conform prevederilor alin. (1)—(3) se
face prin plată directă sau executare silită pentru furnizorii care
nu mai sunt în relație contractuală cu casa de asigurări de
sănătate.
(7) Sumele încasate la nivelul caselor de asigurări de
sănătate în condițiile alin. (1)—(3) se utilizează conform
prevederilor legale în vigoare.
(8) În cazul în care se constată nerespectarea obligației
prevăzute la art. 49 alin. (1) lit. f), consultațiile, respectiv serviciile
raportate pentru asigurații cu afecțiuni confirmate care permit
prezentarea direct la medicul de specialitate nu se decontează
de casa de asigurări de sănătate.
Art. 57. — Contractul de furnizare de servicii medicale în
asistența medicală ambulatorie de specialitate se reziliază de
plin drept printr-o notificare scrisă a caselor de asigurări de
sănătate, în termen de maximum 5 zile calendaristice de la data
aprobării acestei măsuri ca urmare a constatării situațiilor
prevăzute la art. 19, precum și:
a) în cazul nerespectării obligațiilor prevăzute la art. 45
alin. (5) și la art. 49 alin. (1) lit. a), b), c) și h) și alin. (2) lit. c), d),
e), i), j) și k);
b) odată cu prima constatare după aplicarea de 3 ori a
măsurilor prevăzute la art. 56 alin. (1) și (2), pentru fiecare
situație pentru obligația prevăzută la art. 49 alin. (1) lit. e),
precum și la prima constatare după aplicarea măsurii prevăzute
la art. 56 alin. (3); pentru furnizorii de servicii medicale
paraclinice cu mai multe filiale, puncte de lucru (prin punct de
lucru nu se înțelege punct extern de recoltare) în raza
administrativ-teritorială a unei case de asigurări de sănătate,
pentru care au încheiat contract cu aceasta, odată cu prima
constatare după aplicarea la nivelul furnizorului a măsurilor
prevăzute la art. 56 alin. (1) de câte 3 ori pe an pentru
nerespectarea programului de lucru de către fiecare filială,
respectiv punct de lucru din structura furnizorului; dacă la nivelul
furnizorului de servicii medicale paraclinice se aplică de 3 ori în
cursul unui an măsurile prevăzute la art. 56 alin. (1) pentru
nerespectarea programului de lucru de către aceeași filială sau
de către același punct de lucru din structura sa, la a patra
constatare rezilierea contractului operează numai pentru filiala,
respectiv numai pentru punctul de lucru la care se înregistrează
aceste situații și se modifică corespunzător contractul;

23

c) în cazul nerespectării obligației prevăzute la art. 49 alin. (2)
lit. g); pentru furnizorii de servicii medicale paraclinice cu mai
multe laboratoare, puncte de lucru (prin punct de lucru nu se
înțelege punct extern de recoltare) în raza administrativteritorială a unei case de asigurări de sănătate, pentru care au
încheiat contract cu aceasta, rezilierea contractului operează
numai pentru laboratorul, respectiv numai pentru punctul de
lucru la care se înregistrează această situație și se modifică
corespunzător contractul.
Art. 58. — Contractul de furnizare de servicii medicale
încetează la data la care a intervenit una dintre situațiile
prevăzute la art. 20, precum și în următoarele situații:
a) a survenit decesul titularului cabinetului medical individual;
b) medicul titular al cabinetului medical individual renunță ori
pierde calitatea de membru al Colegiului Medicilor din România
sau, după caz, al Colegiului Medicilor Dentiști din România.
Art. 59. — Contractul de furnizare de servicii medicale se
suspendă la data la care a intervenit una dintre situațiile
prevăzute la art. 21 alin. (1) și la art. 49 alin. (2) lit. f), precum și
de la data la care casa de asigurări de sănătate este înștiințată
de decizia colegiului teritorial al medicilor/colegiului teritorial al
medicilor dentiști de suspendare din calitatea de membru sau
suspendare din exercițiul profesiei a medicului titular al
cabinetului medical individual; pentru celelalte forme de
organizare a cabinetelor medicale, precum și pentru unitățile
sanitare ambulatorii, centrele de diagnostic și tratament, centrele
medicale și pentru laboratoarele aflate în relații contractuale cu
casele de asigurări de sănătate, suspendarea se aplică
corespunzător numai medicului aflat în contract cu casa de
asigurări de sănătate și care se află în această situație.
Art. 60. — (1) Alte situații ce determină rezilierea,
suspendarea sau încetarea contractului numai pentru
filiala/punctul de lucru, respectiv filialele/punctele de lucru ale
furnizorilor de servicii medicale paraclinice la care se
înregistrează aceste situații, prin excluderea/suspendarea lor
din contract și modificarea corespunzătoare a contractului, sunt
prevăzute în norme.
(2) În situația în care prin filialele/punctele de lucru excluse
din contractele încheiate între furnizorii de servicii medicale
paraclinice și casele de asigurări de sănătate continuă să se
acorde servicii medicale paraclinice în sistemul asigurărilor
sociale de sănătate, casele de asigurări de sănătate vor rezilia
contractele încheiate cu furnizorii respectivi pentru toate
filialele/punctele de lucru cuprinse în aceste contracte.
SECȚIUNEA a 8-a
Servicii medicale în unități sanitare cu paturi

1. Condiții de eligibilitate în asistența medicală
spitalicească
Art. 61. — (1) Asistența medicală spitalicească se acordă în
unități sanitare cu paturi, autorizate și evaluate conform legii.
(2) Casele de asigurări de sănătate încheie contracte cu
spitalele numai pentru secțiile/compartimentele care îndeplinesc
condițiile de desfășurare a activității în conformitate cu actele
normative în vigoare elaborate de Ministerul Sănătății cu privire

24

MONITORUL OFICIAL AL ROMÂNIEI, PARTEA I, Nr. 895/30.XII.2010

la personalul de specialitate, corespunzător specialității
secției/compartimentului, și cu privire la dotările necesare pentru
funcționare. Pentru spitalele în care în secții/compartimente
personalul care desfășoară activitatea nu are normă de bază,
casele de asigurări de sănătate vor raporta Casei Naționale de
Asigurări de Sănătate situația nominală a acestora, forma în
care își desfășoară activitatea și locul normei de bază.
(3) Asistența medicală spitalicească se acordă în regim de:
a) spitalizare continuă;
b) spitalizare de zi.
(4) Asistența medicală spitalicească se asigură cu
respectarea următoarelor criterii de internare:
a) naștere;
b) urgențe medico-chirurgicale și situațiile în care este pusă
în pericol viața pacientului sau care au acest potențial, ce
necesită supraveghere medicală continuă;
c) boli cu potențial endemo-epidemic care necesită izolare;
d) tratamentul bolnavilor psihic prevăzuți la art. 105, 113 și
114 din Codul penal și în cazurile dispuse prin ordonanță a
procurorului pe timpul judecării sau urmăririi penale, care
necesită izolare ori internare obligatorie;
e) diagnosticul și tratamentul nu pot fi monitorizate în
ambulatoriu.
(5) Contractele de furnizare de servicii medicale dintre
unitățile sanitare cu paturi și casele de asigurări de sănătate se
încheie în baza documentelor prevăzute la art. 14, precum și a:
a) listei afecțiunilor care nu pot fi monitorizate în ambulatoriu
și impun internarea conform prevederilor alin. (4);
b) listei materialelor sanitare și a medicamentelor— denumiri
comune internaționale (DCI) și formă farmaceutică utilizate pe
perioada spitalizării, menționându-se care DCI-uri pot fi
recomandate, cu aprobarea medicului șef de secție sau cu
aprobarea consiliului medical. Lista materialelor sanitare și a
DCI-urilor prezentată de spitale la încheierea contractului
cuprinde lista cu DCI-urile medicamentelor de uz uman de care
beneficiază asigurații în tratamentul spitalicesc, care se va
aproba prin hotărâre a Guvernului, precum și DCI-urile din lista
prevăzută la art. 97 alin. (1) pentru asigurarea continuității
tratamentului în ambulatoriu și are ca scop asigurarea
tratamentului pacienților internați și monitorizarea consumului
de medicamente pentru întocmirea decontului de cheltuieli ce
se eliberează pacientului;
c) structurii organizatorice aprobate sau avizate, după caz,
de Ministerul Sănătății, în vigoare la data încheierii contractului
de furnizare de servicii medicale cu casa de asigurări de
sănătate;
d) documentelor necesare pentru fundamentarea tarifului
mediu pe caz rezolvat, a tarifului pe zi de spitalizare, a tarifului
pe caz pentru serviciile acordate în regim de spitalizare de zi,
documente care se stabilesc prin norme;
e) indicatorilor specifici stabiliți prin norme, precum și a
nivelului indicatorilor de performanță ai managementului
spitalului public asumați prin contractul de management, cu
excepția spitalelor care au manageri interimari;

f) declarației pe propria răspundere a managerului spitalului
că folosește protocoalele terapeutice proprii elaborate și validate
conform prevederilor legale în vigoare.
(6) Casele de asigurări de sănătate nu încheie contracte de
furnizare de servicii medicale cu unitățile sanitare cu paturi dacă
acestea nu prezintă structura organizatorică aprobată sau
avizată, după caz, de Ministerul Sănătății, în condițiile legii.
(7) Spitalele care la data intrării în vigoare a prevederilor
prezentei hotărâri nu asigură continuitatea asistenței medicale
cu cel puțin o linie de gardă organizată și aprobată în
conformitate cu prevederile legale în vigoare nu pot încheia
contracte de furnizare de servicii medicale spitalicești cu casa de
asigurări de sănătate, în condițiile prezentului contract-cadru, cu
excepția spitalelor de specialitate și a spitalelor pentru bolnavi cu
afecțiuni cronice.
Art. 62. — (1) Reprezentantul legal încheie contract de
furnizare de servicii medicale spitalicești cu casa de asigurări
de sănătate în a cărei rază administrativ-teritorială își are sediul
sau cu Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești ori cu Casa
Asigurărilor de Sănătate a Ministerului Transporturilor,
Construcțiilor și Turismului. Spitalele din rețeaua apărării, ordinii
publice, siguranței naționale și autorității judecătorești, respectiv
din rețeaua Ministerului Transporturilor și Infrastructurii încheie
contracte de furnizare de servicii medicale spitalicești numai cu
Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești, respectiv cu
Casa Asigurărilor de Sănătate a Ministerului Transporturilor,
Construcțiilor și Turismului, avându-se în vedere la contractare
și decontare activitatea medicală acordată asiguraților, indiferent
de casa de asigurări de sănătate la care sunt luați în evidență.
(2) Fiecare medic de specialitate care acordă servicii
medicale de specialitate într-un spital își desfășoară activitatea
în baza unui singur contract de furnizare de servicii medicale
spitalicești încheiat cu casa de asigurări de sănătate, cu
excepția zonelor/localităților deficitare din punctul de vedere al
existenței medicilor de o anumită specialitate, situație în care un
medic poate acorda servicii medicale spitalicești în cadrul a
două spitale, cu respectarea legislației muncii.
(3) Stabilirea zonelor/localităților deficitare din punctul de
vedere al existenței medicilor de o anumită specialitate se face
de către o comisie formată din reprezentanți ai caselor de
asigurări de sănătate, direcțiilor de sănătate publică, ai colegiilor
teritoriale ale medicilor și ai administrației publice locale pe baza
unor criterii care se aprobă prin ordin al ministrului sănătății și al
președintelui Casei Naționale de Asigurări de Sănătate. Criteriile
aprobate în condițiile legii se publică pe pagina web a caselor de
asigurări de sănătate și a Casei Naționale de Asigurări de
Sănătate.
(4) Comisia prevăzută la alin. (3) se constituie prin act
administrativ al președintelui — director general al casei de
asigurări de sănătate ca urmare a desemnării reprezentanților
instituțiilor menționate la alin. (3) de către conducătorii acestora
și funcționează în baza unui regulament-cadru de organizare și
funcționare unitar la nivel național, aprobat prin ordin al

MONITORUL OFICIAL AL ROMÂNIEI, PARTEA I, Nr. 895/30.XII.2010
ministrului sănătății și al președintelui Casei Naționale de
Asigurări de Sănătate. Regulamentul-cadru aprobat în condițiile
legii se publică pe pagina web a Casei Naționale de Asigurări de
Sănătate și a caselor de asigurări de sănătate.
Art. 63. — (1) Serviciile medicale spitalicești sunt preventive,
curative, de recuperare și paliative și cuprind: consultații,
investigații, stabilirea diagnosticului, tratamente medicale și/sau
chirurgicale, îngrijire, recuperare, medicamente, materiale
sanitare, dispozitive medicale, cazare și masă.
(2) În unitățile sanitare autorizate de Ministerul Sănătății se
pot acorda servicii medicale de tip spitalicesc — spitalizare de
zi pentru asigurații care nu necesită internare continuă,
suportate din fondurile aferente asistenței medicale spitalicești,
prin tarif pe serviciu medical și/sau tarif pe caz rezolvat, stabilit
prin norme și în condițiile prevăzute în norme.
Art. 64. — (1) Serviciile medicale spitalicești se acordă
asiguraților pe baza biletului de internare eliberat de medicul de
familie, medicul de specialitate din unitățile sanitare ambulatorii,
indiferent de forma de organizare, medicii din unitățile de
asistență medico-socială, medicii din centrele de dializă private
aflate în relație contractuală cu Casa Națională de Asigurări de
Sănătate, medicii care își desfășoară activitatea în dispensare
TBC, laboratoare de sănătate mintală, respectiv centre de
sănătate mintală și staționar de zi psihiatrie, cabinete de
medicină dentară care nu se află în relație contractuală cu
casele de asigurări de sănătate, care se află în structura
spitalelor ca unități fără personalitate juridică, precum și de
medicii de medicina muncii. Casele de asigurări de sănătate
încheie convenții cu unitățile medico-sociale, cu spitalele pentru
dispensare TBC, laboratoare de sănătate mintală, respectiv
centre de sănătate mintală și staționar de zi psihiatrie, cabinete
de medicină dentară care nu se află în relație contractuală cu
casele de asigurări de sănătate, care se află în structura
spitalelor ca unități fără personalitate juridică, precum și cu
cabinetele de medicina muncii organizate conform prevederilor
legale în vigoare, în vederea recunoașterii biletelor de internare
eliberate de către medicii care își desfășoară activitatea în
aceste unități.
(2) Fac excepție de la prevederile alin. (1) urgențele medicochirurgicale și bolile cu potențial endemo-epidemic, care
necesită izolare și tratament, și internările obligatorii pentru
bolnavii psihic prevăzuți la art. 105, 113 și 114 din Codul penal,
cele dispuse prin ordonanță a procurorului pe timpul judecării
sau al urmăririi penale, precum și cazurile care au recomandare
de internare într-un spital de la medicii din ambulatoriul integrat
al spitalului, respectiv aflați în relație contractuală cu casele de
asigurări de sănătate.
Art. 65. — (1) Modalitățile de contractare de către casele de
asigurări de sănătate a serviciilor medicale se stabilesc prin
norme.
(2) Valoarea totală contractată de casele de asigurări de
sănătate cu spitalele se constituie din următoarele sume, după
caz:
a) suma aferentă serviciilor medicale spitalicești a căror plată
se face pe bază de tarif pe caz rezolvat — sistem DRG sau tarif

25

mediu pe caz rezolvat pe specialități, finanțată din fondul alocat
pentru asistența medicală spitalicească. Tariful mediu pe caz
rezolvat pe specialități se stabilește prin negociere între furnizori
și casele de asigurări de sănătate în condițiile prevăzute în
norme și nu poate fi mai mare decât tariful maximal prevăzut în
norme;
b) suma aferentă serviciilor medicale spitalicești a căror plată
se face pe bază de tarif/zi de spitalizare pentru spitalele/secțiile
care nu se încadrează în prevederile lit. a), finanțată din fondul
alocat pentru asistența medicală spitalicească. Tariful pe zi de
spitalizare se stabilește prin negociere între furnizori și casele de
asigurări de sănătate și nu poate fi mai mare decât tariful
maximal prevăzut în norme;
c) suma aferentă Programului național cu scop curativ pentru
medicamente și materiale sanitare specifice, finanțată din fondul
alocat pentru programele naționale cu scop curativ, care face
obiectul unui contract distinct, al cărui model se stabilește prin
normele tehnice de realizare a programelor naționale de
sănătate, aprobate prin ordin al ministrului sănătății și al
președintelui Casei Naționale de Asigurări de Sănătate;
d) suma pentru serviciile de supleere renală, inclusiv
medicamente și materiale sanitare specifice, transportul
nemedicalizat al pacienților hemodializați de la și la domiciliul
pacienților, transportul lunar al medicamentelor și al materialelor
sanitare specifice dializei peritoneale la domiciliul pacienților,
acordate în cadrul Programului național de supleere a funcției
renale la bolnavii cu insuficiență renală cronică din cadrul
Programului național cu scop curativ, care face obiectul unui
contract distinct, al cărui model se stabilește prin normele
tehnice de realizare a programelor naționale de sănătate,
aprobate prin ordin al ministrului sănătății și al președintelui
Casei Naționale de Asigurări de Sănătate;
e) sume pentru serviciile medicale efectuate în cabinete
medicale de specialitate în oncologie medicală, diabet zaharat,
nutriție și boli metabolice, în cabinetele de planificare familială în
care își desfășoară activitatea medici cu specialitatea obstetricăginecologie și în cabinetele de boli infecțioase care se află în
structura spitalului ca unități fără personalitate juridică, precum
și în cabinetele de specialitate din ambulatoriul integrat al
spitalului, finanțate din fondul alocat asistenței medicale
ambulatorii de specialitate, pentru specialitățile clinice, respectiv
din fondul alocat asistenței medicale spitalicești pentru
cabinetele prevăzute la art. 48 alin. (4) lit. b);
f) sume pentru investigații paraclinice efectuate în regim
ambulatoriu, în condițiile stabilite prin norme, finanțate din fondul
alocat asistenței medicale spitalicești;
g) sume pentru serviciile medicale de tip spitalicesc,
efectuate în regim de spitalizare de zi, finanțate din fondul alocat
pentru asistența medicală spitalicească, în condițiile prevăzute
prin norme, a căror plată se face prin tarif pe serviciu medical,
respectiv prin tarif pe caz rezolvat;
h) sume pentru serviciile medicale paliative efectuate în
regim de spitalizare continuă, dacă acestea nu pot fi efectuate
în condițiile asistenței medicale la domiciliu, finanțate din fondul
alocat pentru asistența medicală spitalicească, în condițiile

26

MONITORUL OFICIAL AL ROMÂNIEI, PARTEA I, Nr. 895/30.XII.2010

prevăzute prin norme, a căror plată se face prin tarif pe zi de
spitalizare. Tariful pe zi de spitalizare se stabilește prin negociere
între furnizori și casele de asigurări de sănătate și nu poate fi
mai mare decât tariful maximal prevăzut în norme.
(3) Cheltuielile ocazionate de activitățile desfășurate în
camerele de gardă și în structurile de urgență din cadrul
spitalelor, altele decât spitalele de urgență, pentru cazurile care
sunt internate prin spitalizare continuă sunt cuprinse în structura
tarifului pe caz rezolvat. Cazurile pentru care se acordă servicii
medicale în aceste structuri din cadrul spitalelor sunt
considerate cazuri rezolvate în regim de spitalizare de zi numai
pentru cazurile neinternate prin spitalizare continuă și sunt
contractate distinct și decontate prin tarif/caz rezolvat. Sumele
contractate pentru cazurile rezolvate în regim de spitalizare de
zi în cadrul acestor structuri se evidențiază distinct în contractul
de furnizare de servicii medicale spitalicești încheiat cu casa de
asigurări de sănătate.
(4) Numărul de cazuri și tariful aferent serviciilor de
spitalizare de zi se negociază cu casele de asigurări de
sănătate, fiind suportate din fondul aferent asistenței medicale
spitalicești, în condițiile prevăzute în norme.
Art. 66. — (1) La contractarea serviciilor medicale spitalicești,
casele de asigurări de sănătate vor avea în vedere 94% din
fondurile aprobate cu această destinație la nivelul casei de
asigurări de sănătate după ce s-a dedus suma aferentă
serviciilor medicale paraclinice ce se pot efectua în ambulatoriu
de unitățile sanitare cu paturi și de către furnizorii de servicii
medicale — investigații paraclinice în laboratoarele/punctele de
lucru din structura acestora organizate ca urmare a procedurii
de externalizare.
(2) Diferența de 6% din fondul cu destinație servicii medicale
spitalicești ce nu a fost contractată inițial se utilizează astfel:
a) 5% pentru decontarea serviciilor prevăzute la art. 48
alin. (4) lit. b), pentru decontarea cazurilor externate prevăzute
la art. 75, precum și pentru decontarea sumelor reprezentând
depășirea valorii trimestriale de contract cu maximum 5% din
valoarea acesteia pentru spitalele de urgență, precum și pentru
alte situații justificate ce pot apărea în derularea contractelor
încheiate cu furnizorii de servicii medicale spitalicești, după caz;
b) 1% pentru complexitate suplimentară a cazurilor în ceea
ce privește comorbiditatea și numărul de zile de îngrijiri acordate
în cadrul secțiilor/compartimentelor de terapie intensivă, în
condițiile stabilite prin norme.
2. Obligațiile și drepturile spitalelor, precum și obligațiile
caselor de asigurări de sănătate
Art. 67. — (1) În relațiile contractuale cu casele de asigurări
de sănătate, pe lângă obligațiile generale prevăzute la art. 15,
unitățile sanitare cu paturi sunt obligate:
a) să informeze medicul de familie al asiguratului ori, după
caz, medicul de specialitate din ambulatoriu, prin scrisoare
medicală sau bilet de ieșire din spital, cu obligația ca acesta să
conțină explicit toate elementele prevăzute în scrisoarea
medicală, transmise direct sau prin intermediul asiguratului, cu
privire la diagnosticul stabilit, controalele, investigațiile,
tratamentele efectuate și cu privire la alte informații referitoare la

starea de sănătate a asiguratului; scrisoarea medicală sau
biletul de ieșire din spital sunt documente tipizate care se
întocmesc în două exemplare, dintre care un exemplar rămâne
la furnizor, iar un exemplar este transmis medicului de
familie/medicului de specialitate din ambulatoriul de specialitate,
direct ori prin intermediul asiguratului; să finalizeze actul medical
efectuat, inclusiv prin eliberarea la externare a prescripției
medicale pentru medicamente cu sau fără contribuție personală
și, după caz, pentru unele materiale sanitare, recomandare
dispozitive medicale, respectiv eliberarea de concedii medicale
pentru incapacitate temporară de muncă, atunci când concluziile
examenului medical impun acest lucru;
b) să întocmească liste de prioritate pentru serviciile
medicale programabile, pentru eficientizarea serviciilor
medicale, după caz;
c) să prezinte casei de asigurări de sănătate, în vederea
contractării, indicatorii specifici stabiliți prin norme, precum și
nivelul indicatorilor de performanță ai managementului spitalului
public asumați prin contractul de management, cu excepția
spitalelor care au manageri interimari, numiți prin ordin al
ministrului sănătății, în cazul spitalelor publice din rețeaua
Ministerului Sănătății sau, în cazul ministerelor și instituțiilor cu
rețea sanitară proprie, prin act administrativ al instituțiilor
respective;
d) să transmită instituțiilor abilitate datele clinice la nivel de
pacient, codificate conform reglementărilor în vigoare;
e) să afișeze pe pagina web a Ministerului Sănătății, în
primele 5 zile lucrătoare ale lunii curente, cheltuielile efectuate
în luna precedentă, conform machetei prevăzute în norme;
f) să verifice biletele de internare în ceea ce privește datele
obligatorii pe care acestea trebuie să le cuprindă potrivit
prevederilor legale în vigoare;
g) să raporteze lunar casei de asigurări de sănătate numărul
cazurilor prezentate la structurile de primiri urgențe, cu
evidențierea numărului cazurilor internate, în condițiile stabilite
prin norme.
(2) În situația în care pacientul nu poate dovedi calitatea de
asigurat, spitalul acordă serviciile medicale de urgență
necesare, având obligația să evalueze situația medicală a
pacientului și să externeze pacientul dacă starea de sănătate a
acestuia nu mai reprezintă urgență. La solicitarea pacientului
care nu are calitatea de asigurat, se poate continua internarea,
cu suportarea cheltuielilor aferente serviciilor medicale de către
acesta. Spitalul are obligația de a anunța casa de asigurări de
sănătate cu care a încheiat contract de furnizare de servicii
medicale despre internarea acestor pacienți, lunar, printr-un
centralizator separat, cu justificarea medicală a internării de
urgență. În această situație, casele de asigurări de sănătate
decontează spitalului contravaloarea serviciilor medicale în
condițiile stabilite prin norme.
(3) Cazurile care fac obiectul internării prin spitalizare de zi
și au fost rezolvate prin spitalizare continuă la solicitarea
asiguratului se raportează distinct la casele de asigurări de
sănătate și se decontează de către acestea la tariful pe serviciu

MONITORUL OFICIAL AL ROMÂNIEI, PARTEA I, Nr. 895/30.XII.2010
medical/caz rezolvat aferent spitalizării de zi, diferența fiind
suportată de asigurat.
Art. 68. — În relațiile contractuale cu casele de asigurări de
sănătate unitățile sanitare cu paturi au dreptul să primească
contravaloarea serviciilor medicale realizate și validate de
Școala Națională de Sănătate Publică, Management și
Perfecționare în Domeniul Sanitar București, în limita valorii de
contract stabilite, precum și în conformitate cu actele normative
elaborate de Ministerul Sănătății, în condițiile prevăzute în
norme.
Art. 69. — În relațiile contractuale cu unitățile sanitare cu
paturi, pe lângă obligațiile generale prevăzute la art. 17, casele
de asigurări de sănătate au următoarele obligații:
a) să deconteze, în primele 10 zile ale lunii următoare celei
pentru care se face plata, contravaloarea serviciilor medicale
acordate asiguraților în luna precedentă, pe baza facturii și a
documentelor însoțitoare depuse până la data prevăzută în
contractul de furnizare de servicii medicale spitalicești, cu
încadrarea în sumele contractate. Pentru fiecare lună, casele
de asigurări de sănătate pot efectua până la data de 20
decontarea lunii curente pentru perioada 1—15 a lunii, în baza
indicatorilor specifici realizați și în limita sumelor contractate, pe
baza facturii și a documentelor însoțitoare depuse până la data
prevăzută în contractul de furnizare de servicii medicale
spitalicești; trimestrial se fac regularizări, în condițiile prevăzute
în norme;
b) să țină evidența externărilor pe asigurat, în funcție de casa
de asigurări de sănătate la care este luat în evidență asiguratul;
c) să deconteze contravaloarea serviciilor medicale
spitalicești; în cazul serviciilor medicale spitalicești acordate în
baza biletelor de internare, acestea se decontează dacă biletele
de internare sunt cele utilizate în sistemul asigurărilor sociale de
sănătate;
d) să monitorizeze activitatea desfășurată de spitale în baza
contractului încheiat, astfel încât decontarea cazurilor externate
și raportate să se încadreze în sumele contractate, în funcție de
realizarea indicatorilor negociați conform normelor.
3. Decontarea serviciilor medicale spitalicești
Art. 70. — (1) Modalitățile de plată a serviciilor medicale
spitalicești contractate cu casele de asigurări de sănătate se
stabilesc prin norme și pot fi, după caz:
a) tarif pe caz rezolvat: sistem DRG sau tarif mediu pe caz
rezolvat pe specialități stabilit în condițiile prevăzute la art. 65
alin. (2) lit. a);
b) tarif pe zi de spitalizare pe bază de indicatori specifici,
stabiliți prin norme, pentru spitalele/secțiile la care nu se aplică
prevederile lit. a), inclusiv pentru secțiile/compartimentele de
îngrijiri paliative. Tariful pe zi de spitalizare este cel stabilit în
condițiile prevăzute la art. 65 alin. (2) lit. b), respectiv lit. h);
c) tarif pe caz rezolvat/tarif pe serviciu medical pentru
serviciile medicale de tip spitalicesc acordate în regim de
spitalizare de zi, prevăzute în actele normative în vigoare.
(2) Spitalele beneficiază, de asemenea, și de:
a) sume aferente Programului național cu scop curativ pentru
medicamente și materiale sanitare specifice, pe baza unor

27

contracte distincte încheiate cu casele de asigurări de sănătate,
ale căror modele se stabilesc prin normele tehnice de realizare
a programelor naționale de sănătate, aprobate prin ordin al
ministrului sănătății și al președintelui Casei Naționale de
Asigurări de Sănătate;
b) sume pentru serviciile de supleere renală, inclusiv
medicamente și materiale sanitare specifice, transportul
nemedicalizat al pacienților hemodializați de la și la domiciliul
pacienților, transportul lunar al medicamentelor și al materialelor
sanitare specifice dializei peritoneale la domiciliul pacienților,
acordate în cadrul Programului național de supleere a funcției
renale la bolnavii cu insuficiență renală cronică din cadrul
Programului național cu scop curativ, pe baza unor contracte
distincte încheiate cu casele de asigurări de sănătate, ale căror
modele se stabilesc prin normele tehnice de realizare a
programelor naționale de sănătate, aprobate prin ordin al
ministrului sănătății și al președintelui Casei Naționale de
Asigurări de Sănătate;
c) sume pentru serviciile medicale efectuate în cabinete
medicale de specialitate în oncologie medicală, diabet zaharat,
nutriție și boli metabolice, boli infecțioase și în cabinetele de
planificare familială în care își desfășoară activitatea medici cu
specialitatea obstetrică-ginecologie care se află în structura
spitalului ca unități fără personalitate juridică, precum și în
cabinetele de specialitate integrate ale spitalului, finanțate din
fondul alocat asistenței medicale ambulatorii de specialitate,
pentru specialitățile clinice, în condițiile stabilite prin norme,
respectiv din fondul alocat asistenței medicale spitalicești pentru
cabinetele prevăzute la art. 48 alin. (4) lit. b);
d) sume pentru investigații paraclinice efectuate în regim
ambulatoriu, finanțate din fondul alocat asistenței medicale
spitalicești, în condițiile stabilite prin norme.
(3) Sumele prevăzute la alin. (2) lit. c) și d) se alocă prin
încheierea de acte adiționale la contractele de furnizare de
servicii medicale spitalicești, încheiate de spitale cu casele de
asigurări de sănătate.
Art. 71. — (1) Casele de asigurări de sănătate decontează
serviciile medicale contractate cu furnizorii de servicii medicale
spitalicești, cu încadrarea în sumele contractate, în funcție de
realizarea indicatorilor negociați conform normelor, în
următoarele condiții:
a) pentru spitalele în care serviciile medicale furnizate se
decontează pe bază de tarif pe caz rezolvat (DRG) sau de tarif
mediu pe caz rezolvat pe specialități, decontarea se face în
funcție de numărul de cazuri externate, raportate și validate de
Școala Națională de Sănătate Publică, Management și
Perfecționare în Domeniul Sanitar București, conform regulilor
de validare stabilite prin ordin al președintelui Casei Naționale
de Asigurări de Sănătate, în limita valorii de contract stabilite și
în conformitate cu actele normative elaborate de Ministerul
Sănătății, în condițiile prevăzute în norme. Tariful mediu pe caz
rezolvat pe specialități este cel stabilit în condițiile prevăzute la
art. 65 alin. (2) lit. a);
b) pentru spitalele/secțiile în care serviciile medicale furnizate
se decontează prin tarif pe zi de spitalizare pe baza indicatorilor

28

MONITORUL OFICIAL AL ROMÂNIEI, PARTEA I, Nr. 895/30.XII.2010

specifici, care sunt aceiași cu cei avuți în vedere la contractare,
cu condiția respectării criteriilor de internare și în condițiile
stabilite prin norme, în limita valorii de contract stabilite și în
conformitate cu actele normative elaborate de Ministerul
Sănătății; numărul de cazuri externate se raportează și se
validează de Școala Națională de Sănătate Publică,
Management și Perfecționare în Domeniul Sanitar București,
conform regulilor de validare specifice, stabilite prin ordin al
președintelui Casei Naționale de Asigurări de Sănătate. Tariful
pe zi de spitalizare este cel stabilit în condițiile prevăzute la
art. 65 alin. (2) lit. b);
c) suma aferentă Programului național cu scop curativ pentru
medicamente și materiale sanitare specifice se decontează la
nivelul realizărilor, în limita sumei prevăzute prin program pentru
medicamente și materiale sanitare specifice;
d) suma pentru serviciile de supleere renală, inclusiv
medicamente și materiale sanitare specifice, transportul
nemedicalizat al pacienților hemodializați de la și la domiciliul
pacienților, transportul lunar al medicamentelor și al materialelor
sanitare specifice dializei peritoneale la domiciliul pacienților,
acordate în cadrul Programului național de supleere a funcției
renale la bolnavii cu insuficiență renală cronică din cadrul
Programului național cu scop curativ, se decontează la nivelul
realizărilor, în limita sumei contractate cu această destinație;
e) sumele pentru serviciile medicale efectuate în cabinete
medicale de specialitate în oncologie medicală, diabet zaharat,
nutriție și boli metabolice, boli infecțioase și în cabinetele de
planificare familială în care își desfășoară activitatea medici cu
specialitatea obstetrică-ginecologie, efectuate în regim
ambulatoriu, precum și în cabinetele de specialitate integrate
ale spitalului se decontează în condițiile specifice ambulatoriului
de specialitate;
f) suma pentru investigații paraclinice efectuate în regim
ambulatoriu se decontează în condițiile prevederilor specifice
ambulatoriului pentru specialități paraclinice, în limita sumei
contractate;
g) suma pentru serviciile medicale de tip spitalicesc,
efectuate în regim de spitalizare de zi, finanțate din fondul alocat
pentru asistența medicală spitalicească, în condițiile prevăzute
prin norme, se decontează în limita sumei contractate;
h) suma pentru serviciile medicale paliative efectuate în
regim de spitalizare continuă, dacă acestea nu pot fi efectuate
în condițiile asistenței medicale la domiciliu, finanțate din fondul
alocat pentru asistența medicală spitalicească, în condițiile
prevăzute prin norme, în limita sumei contractate. Tariful pe zi de
spitalizare este cel stabilit în condițiile prevăzute la art. 65
alin. (2) lit. h).
(2) Cazurile internate în regim de spitalizare continuă care
nu au îndeplinit criteriile de internare nu se decontează de
casele de asigurări de sănătate. Cazurile care fac obiectul
internării prin spitalizare de zi și au fost rezolvate prin spitalizare
continuă la solicitarea asiguratului se decontează de casele de
asigurări de sănătate la tariful pe serviciu medical/caz rezolvat
aferent spitalizării de zi, diferența fiind suportată de asigurat.

(3) Decontarea cazurilor externate care se reinternează în
aceeași unitate sanitară sau într-o altă unitate sanitară, pentru
patologie de același tip, într-un interval de 48 de ore de la
externare, se realizează în procent de 50% din tariful pe caz
rezolvat (DRG), din tariful mediu pe caz rezolvat, în condițiile
stabilite prin norme.
(4) Decontarea cazurilor transferate într-o altă unitate
sanitară, pentru patologie de același tip într-un interval de 48 de
ore de la internare, se realizează în procent de 50% din tariful
pe caz rezolvat (DRG), din tariful mediu pe caz rezolvat, în
condițiile stabilite prin norme.
Art. 72. — Spitalele au obligația să asigure din sumele
obținute conform prevederilor art. 71, cu excepția sumelor
pentru medicamente și materiale sanitare specifice, acoperite
prin Programul național cu scop curativ și pentru servicii de
hemodializă și dializă peritoneală, toate cheltuielile, potrivit legii,
inclusiv pentru:
a) investigațiile paraclinice pentru bolnavii internați, efectuate
în alte unități spitalicești sau în unități ambulatorii de specialitate,
în situațiile în care spitalul respectiv nu deține dotarea necesară
ori aparatura existentă în dotarea acestuia nu este funcțională,
în condițiile stabilite prin norme; pentru investigațiile paraclinice
efectuate în alte unități sanitare, spitalele întocmesc evidența
distinctă și raportează lunar către casele de asigurări de
sănătate cu care au încheiat contracte aceste investigații,
precum și unitatea sanitară unde au fost efectuate, utilizând în
acest scop formularul prevăzut în norme;
b) consultații interdisciplinare pentru pacienții internați,
efectuate în ambulatoriul/ambulatoriul integrat al spitalului
respectiv sau al altei unități sanitare cu paturi, pe baza relațiilor
contractuale stabilite între unitățile sanitare respective. Pentru
consultațiile efectuate în alte unități sanitare, spitalele întocmesc
evidența distinctă și raportează lunar către casele de asigurări
de sănătate cu care au încheiat contracte aceste consultații,
precum și unitatea sanitară unde au fost efectuate, utilizând în
acest scop formularul prevăzut în norme;
c) transport interspitalicesc pentru asigurații internați care
necesită condiții suplimentare de stabilire a diagnosticului din
punctul de vedere al consultațiilor și investigațiilor paraclinice,
cu excepția transportului efectuat de serviciile publice de
ambulanță pentru pacienții care nu se află în stare critică și care
se află în unitățile sau compartimentele de primiri urgențe și care
necesită transport la o altă unitate sanitară ori la o altă clădire
aparținând unității sanitare respective, în vederea internării,
investigării sau efectuării unui consult de specialitate, acesta
fiind decontat de către casa de asigurări de sănătate din fondul
alocat asistenței medicale de urgență și transport sanitar. Pentru
transportul interspitalicesc al asiguraților internați care necesită
condiții suplimentare de stabilire a diagnosticului din punctul de
vedere al consultațiilor și investigațiilor paraclinice, spitalele
întocmesc evidența distinctă și raportează lunar către casele de
asigurări de sănătate cu care au încheiat contracte aceste
servicii, precum și unitatea autorizată care a efectuat aceste
servicii, utilizând în acest scop formularul prevăzut în norme;

MONITORUL OFICIAL AL ROMÂNIEI, PARTEA I, Nr. 895/30.XII.2010
d) servicii hoteliere standard (cazare și masă) pentru
însoțitorii copiilor bolnavi în vârstă de până la 3 ani, precum și
pentru însoțitorii persoanelor cu handicap grav, în condițiile
stabilite prin norme.
Art. 73. — (1) Spitalele sunt obligate să suporte pentru
asigurații internați în regim de spitalizare continuă și în regim de
spitalizare de zi toate cheltuielile necesare pentru rezolvarea
cazurilor respective, inclusiv pentru medicamente, materiale
sanitare și investigații paraclinice, precum și pentru situațiile
prevăzute la art. 72 lit. a), b) și c).
(2) În situația în care asigurații, pe perioada internării în
spital, în baza unor documente medicale întocmite de medicul
curant din secția în care aceștia sunt internați și avizate de șeful
de secție și managerul spitalului, suportă cheltuieli cu
medicamente, materiale sanitare și investigații paraclinice la
care ar fi fost îndreptățiți fără contribuție personală, în condițiile
prezentului
contract-cadru,
spitalele
rambursează
contravaloarea acestor cheltuieli la cererea asiguraților.
(3) Rambursarea cheltuielilor prevăzute la alin. (2) reprezintă
o obligație exclusivă a spitalelor și se realizează numai din
veniturile acestora, pe baza unei metodologii proprii.
Art. 74. — Spitalele încasează de la asigurați suma
corespunzătoare coplății, conform prevederilor legale în vigoare.
Art. 75. — Casele de asigurări de sănătate decontează
cazurile externate din unitățile sanitare cu personalitate juridică
de medicina muncii — boli profesionale și din secțiile de boli
profesionale aflate în structura spitalelor, pentru care nu s-a
confirmat caracterul de boală profesională, în condițiile
respectării criteriilor de internare prevăzute la art. 61 alin. (4) și
în condițiile în care cazurile externate sunt persoane asigurate
în sistemul asigurărilor sociale de sănătate. Casele de asigurări
de sănătate nu decontează mai mult de 40% din cazurile
externate din unitățile sanitare cu personalitate juridică de
medicina muncii — boli profesionale și din secțiile de boli
profesionale aflate în structura spitalelor.
4. Sancțiuni și condiții de suspendare și modificare a
contractelor de furnizare de servicii medicale spitalicești
Art. 76. — (1) Nerespectarea oricăreia dintre obligațiile
unităților sanitare cu paturi prevăzute în contractul încheiat cu
casa de asigurări de sănătate atrage aplicarea unor sancțiuni
pentru luna în care s-au înregistrat aceste situații, după cum
urmează:
a) la prima constatare, reținerea unei sume calculate prin
aplicarea unui procent de 1% la valoarea de contract aferentă
lunii respective;
b) la a doua constatare, reținerea unei sume calculate prin
aplicarea unui procent de 3% la valoarea de contract lunară;
c) la a treia constatare și la următoarele constatări după
aceasta, reținerea unei sume calculate prin aplicarea unui
procent de 9% la valoarea de contract lunară.
(2) Reținerea sumei conform alin. (1) se face din prima plată
care urmează a fi efectuată, pentru furnizorii care sunt în relație
contractuală cu casele de asigurări de sănătate.
(3) Recuperarea sumei conform prevederilor alin. (1) se face
prin plata directă sau prin executare silită pentru furnizorii care

29

nu mai sunt în relație contractuală cu casa de asigurări de
sănătate.
(4) Sumele încasate la nivelul caselor de asigurări de
sănătate în condițiile alin. (1) se utilizează conform prevederilor
legale în vigoare.
(5) Casele de asigurări de sănătate, prin Casa Națională de
Asigurări de Sănătate, anunță Ministerul Sănătății, respectiv
ministerele și instituțiile cu rețea sanitară proprie, odată cu prima
constatare, despre situațiile prevăzute la alin. (1).
(6) Contractul de furnizare de servicii medicale spitalicești
încheiat cu casa de asigurări de sănătate se modifică în sensul
suspendării sau excluderii unor servicii din obiectul contractului,
printr-o notificare scrisă, în următoarele situații:
a) una sau mai multe secții nu mai îndeplinesc condițiile de
contractare; suspendarea se face până la îndeplinirea condițiilor
obligatorii pentru reluarea activității;
b) încetarea termenului de valabilitate la nivelul
secției/secțiilor a autorizației sanitare de funcționare sau a
documentului similar, respectiv a dovezii de evaluare, cu
condiția ca furnizorul să facă dovada demersurilor întreprinse
pentru actualizarea acestora; suspendarea se face până la
obținerea noii autorizații sanitare de funcționare sau a
documentului similar, respectiv a dovezii de evaluare;
c) pentru cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
d) la solicitarea furnizorului pentru motive obiective, pe bază
de documente justificative prezentate casei de asigurări de
sănătate.
(7) Prevederile art. 19 și 21 nu se aplică unităților sanitare
cu paturi.
(8) În cazul reorganizării unităților sanitare cu paturi, prin
desființarea lor și înființarea concomitentă a unor noi unități
sanitare cu paturi distincte, cu personalitate juridică, contractele
de furnizare de servicii medicale încheiate cu casele de asigurări
de sănătate și aflate în derulare se preiau de drept de către noile
unități sanitare înființate, corespunzător drepturilor și obligațiilor
aferente noilor structuri.
SECȚIUNEA a 9-a
Servicii medicale de urgență și transport sanitar

1. Condiții de eligibilitate în asistența medicală de
urgență și transport sanitar
Art. 77. — (1) Asistența medicală de urgență și transportul
sanitar se acordă și se efectuează de unități medicale
specializate, autorizate și evaluate.
(2) Modalitățile de contractare de către casele de asigurări de
sănătate a serviciilor medicale de urgență și transport sanitar se
stabilesc prin norme.
(3) Valoarea bugetului global contractat de serviciile publice
de ambulanță cu casa de asigurări de sănătate se stabilește în
funcție de tarifele pe cap de locuitor, numărul populației
deservite din județ/municipiul București, precum și de coeficienții
de ajustare, în condițiile prevăzute în norme.

30

MONITORUL OFICIAL AL ROMÂNIEI, PARTEA I, Nr. 895/30.XII.2010

(4) Tarifele pe cap de locuitor prevăzute la alin. (3) sunt
aprobate prin ordin al ministrului sănătății, la propunerea
Comisiei de medicină de urgență și dezastre a Ministerului
Sănătății.
(5) Valabilitatea contractelor încheiate între casele de
asigurări de sănătate și furnizorii de servicii medicale de urgență
și transport sanitar nu poate depăși valabilitatea autorizației de
funcționare emise de Direcția de sănătate publică în
conformitate cu prevederile legale în vigoare.
2. Obligațiile furnizorilor de servicii medicale de urgență
și transport sanitar și ale caselor de asigurări de sănătate
Art. 78. — (1) În relațiile contractuale cu casa de asigurări de
sănătate, pe lângă obligațiile generale prevăzute la art. 15,
unitățile medicale specializate, autorizate și evaluate, care
acordă servicii medicale de urgență și de transport sanitar, sunt
obligate, după caz:
a) să acorde îngrijiri medicale de urgență, în caz de boală
sau de accident, din momentul solicitării ori de la locul
accidentului și până la rezolvarea stării de urgență, în limita
competențelor, cu respectarea criteriilor de calitate elaborate
conform prevederilor legale în vigoare;
b) să asigure prezența personalului medico-sanitar propriu
sau, în cazul urgențelor de cod roșu și galben, să alerteze și să
solicite prezența personalului serviciilor mobile de urgență,
reanimare și descarcerare (SMURD), în conformitate cu
prevederile Ordinului ministrului sănătății publice și al ministrului
internelor și reformei administrative nr. 2.021/691/2008 pentru
aprobarea Normelor metodologice de aplicare ale titlului IV
ăSistemul național de asistență medicală de urgență și de prim
ajutor calificat” din Legea nr. 95/2006 privind reforma în
domeniul sănătății;
c) să completeze și să depună la unitatea sanitară unde se
transportă bolnavul un exemplar al fișei medicale potrivite
nivelului de competență al echipajului pentru fiecare pacient
asistat, în conformitate cu prevederile Ordinului ministrului
sănătății publice și al ministrului internelor și reformei
administrative nr. 2.021/691/2008; în cazul transferurilor
interclinice ale pacienților critici, să solicite de la spitalul care
efectuează transferul fișa medicală de transfer interclinic al
pacientului critic și să o înainteze spitalului care urmează să
primească pacientul, în conformitate cu prevederile Ordinului
ministrului sănătății publice nr. 1.091/2006 privind aprobarea
protocoalelor de transfer interclinic al pacientului critic;
d) să elibereze certificate constatatoare de deces, după caz,
conform normelor;
e) să asigure servicii medicale de urgență, utilizând mijlocul
de intervenție și transport adecvat și echipamentul
corespunzător situației respective, în conformitate cu prevederile
legale în vigoare;
f) să introducă monitorizarea apelurilor, în conformitate cu
prevederile legale în vigoare.
(2) Serviciile de ambulanță private au obligația să asigure, la
solicitarea serviciilor publice de ambulanță, consultațiile la
domiciliu și activitățile de transport sanitar neasistat contractate
direct cu casa de asigurări de sănătate, în conformitate cu

protocolul de colaborare încheiat între serviciul public de
ambulanță și serviciile de ambulanță private, conform
prevederilor legale în vigoare.
Art. 79. — La contractare, pe lângă documentele prevăzute
la art. 14, furnizorii de servicii medicale de urgență
prespitalicească și transport sanitar prezintă:
a) lista cu personalul angajat;
b) lista cu tipurile de mijloace specifice de intervenție din
dotare;
c) documentele necesare pentru fundamentarea tarifului pe
solicitare pentru serviciile de ambulanță private, în condițiile
prevăzute prin norme;
d) autorizația de funcționare emisă de Direcția de sănătate
publică, în conformitate cu prevederile legale în vigoare.
Art. 80. — În relațiile contractuale cu unități medicale
specializate casele de asigurări de sănătate au obligația să
deconteze unităților medicale specializate, în primele 10 zile ale
lunii următoare celei pentru care se face plata, contravaloarea
serviciilor medicale de urgență și a serviciilor de transport sanitar
acordate asiguraților în luna precedentă, în baza facturii și a
documentelor justificative depuse până la data prevăzută în
contractul de furnizare de servicii medicale de urgență și
transport sanitar, cu încadrarea în sumele negociate și
contractate. Pentru fiecare lună, casele de asigurări de sănătate
pot efectua până la data de 20 decontarea lunii curente pentru
perioada 1—15 a lunii, în baza indicatorilor specifici realizați și
în limita sumelor contractate, pe baza facturii și a documentelor
justificative depuse până la data prevăzută în contractul de
furnizare de servicii medicale de urgență și transport sanitar.
3. Decontarea serviciilor medicale de urgență și de
transport sanitar
Art. 81. — (1) Modalitățile de plată a serviciilor medicale de
urgență și transport sanitar sunt:
a) pentru unitățile medicale specializate publice autorizate și
evaluate: buget global stabilit conform prevederilor art. 77
alin. (3) și (4), în condițiile stabilite în norme;
b) pentru unitățile specializate autorizate și evaluate private,
pe baza apelurilor primite prin sistemul 112, dispecerizate de
dispeceratul medical public sau cel integrat, pentru cazurile de
consultații la domiciliu și a activităților de transport sanitar
neasistat contractate, în conformitate cu prevederile legale în
vigoare.
(2) Pentru unitățile specializate prevăzute la alin. (1) lit. b)
plata se face astfel:
a) pentru consultațiile de urgență la domiciliu, prin tarif pe
solicitare și tarif pe kilometru echivalent parcurs în mediul urban,
tarif pe kilometru efectiv realizat în mediul rural sau milă
parcursă pentru serviciile de transport medical;
b) pentru alte tipuri de transport sanitar se utilizează tarif pe
kilometru echivalent parcurs în mediul urban, tarif pe kilometru
efectiv realizat în mediul rural sau milă parcursă, după caz.
(3) Tariful pe solicitare pentru consultațiile de urgență la
domiciliu acordate de unitățile specializate private se negociază
între aceștia și casa de asigurări de sănătate, în condițiile
stabilite prin norme, și nu poate fi mai mare decât tariful maximal

MONITORUL OFICIAL AL ROMÂNIEI, PARTEA I, Nr. 895/30.XII.2010
stabilit prin norme. Tariful minim negociat devine tariful la care se
contractează consultațiile de urgență la domiciliu cu toți
furnizorii, în condițiile stabilite prin norme.
Art. 82. — Sumele aferente serviciilor contractate cu unitățile
medicale specializate au în vedere toate cheltuielile aferente
care, potrivit legii, sunt suportate din Fond.
Art. 83. — Modalitățile și condițiile în care se face decontarea
de către casele de asigurări de sănătate a serviciilor medicale
de urgență și transport sanitar se stabilesc prin norme.
4. Sancțiuni și condiții de suspendare a contractelor de
furnizare de servicii medicale de urgență și transport
sanitar
Art. 84. — (1) Nerespectarea oricăreia dintre obligațiile
unităților medicale specializate prevăzute în contractul încheiat
cu casa de asigurări de sănătate atrage diminuarea valorii de
contract pentru luna în care s-au înregistrat aceste situații, după
cum urmează:
a) la prima constatare, reținerea unei sume calculate prin
aplicarea unui procent de 1% la valoarea de contract aferentă
lunii respective;
b) la a doua constatare, reținerea unei sume calculate prin
aplicarea unui procent de 3% la valoarea de contract lunară;
c) la a treia constatare și la următoarele constatări după
aceasta, reținerea unei sume calculate prin aplicarea unui
procent de 9% la valoarea de contract lunară.
(2) Reținerea sumei conform alin. (1) se face din prima plată
ce urmează a fi efectuată, pentru furnizorii care sunt în relație
contractuală cu casele de asigurări de sănătate.
(3) Recuperarea sumei conform prevederilor alin. (1) se face
prin plata directă sau prin executare silită pentru furnizorii care
nu mai sunt în relație contractuală cu casa de asigurări de
sănătate.
(4) Sumele încasate la nivelul caselor de asigurări de
sănătate în condițiile alin. (1) se utilizează conform prevederilor
legale în vigoare.
(5) Contractul de furnizare de servicii medicale se suspendă
cu data la care a intervenit una dintre următoarele situații:
a) unul sau mai multe compartimente nu mai îndeplinesc
condițiile de contractare; suspendarea se face până la
îndeplinirea condițiilor obligatorii pentru reluarea activității;
b) încetarea termenului de valabilitate a autorizației de
funcționare sau suspendarea acesteia, respectiv încetarea
dovezii de evaluare, cu condiția ca furnizorul să facă dovada
demersurilor întreprinse pentru actualizarea acestora;
suspendarea se face până la obținerea autorizației de
funcționare sau a documentului similar, respectiv a dovezii de
evaluare;
c) pentru cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
d) la solicitarea furnizorului, pentru motive obiective, pe bază
de documente justificative prezentate casei de asigurări de
sănătate.
(6) Prevederile art. 19 și 21 nu se aplică.

31

SECȚIUNEA a 10-a
Îngrijiri medicale la domiciliu și îngrijiri paliative

1. Condiții de eligibilitate a furnizorilor de servicii de
îngrijiri medicale la domiciliu și îngrijiri paliative
Art. 85. — (1) Îngrijirile medicale la domiciliu și îngrijirile
paliative se acordă de către furnizorii de servicii de îngrijiri
medicale la domiciliu și îngrijiri paliative, persoane fizice sau
juridice, autorizate și evaluate în condițiile legii, alții decât medicii
de familie, care încheie contracte cu casele de asigurări de
sănătate pentru servicii de îngrijiri medicale la domiciliu și îngrijiri
paliative.
(2) Condițiile acordării serviciilor de îngrijiri medicale la
domiciliu și îngrijiri paliative se stabilesc în norme.
(3) Casele de asigurări de sănătate încheie contracte cu
furnizorii de servicii de îngrijiri medicale la domiciliu și îngrijiri
paliative pentru serviciile pentru care fac dovada funcționării cu
personal de specialitate, în condițiile stabilite prin norme.
(4) La contractare, pe lângă documentele prevăzute la
art. 14, furnizorii de servicii de îngrijiri medicale la domiciliu și
îngrijiri paliative au obligația să prezinte:
a) lista cu personalul de specialitate autorizat și programul
de lucru al acestuia;
b) lista cu echipamentele și/sau instrumentarul specific aflate
în dotare și documentele care atestă modalitatea de deținere a
acestora, conform legii.
2. Obligațiile furnizorilor de servicii de îngrijiri medicale
la domiciliu și de îngrijiri paliative
Art. 86. — Furnizorii de servicii de îngrijiri medicale la
domiciliu și de îngrijiri paliative aflați în relație contractuală cu
casele de asigurări de sănătate, pe lângă obligațiile generale
prevăzute la art. 15 și cuprinse în contractele încheiate cu
casele de asigurări de sănătate, sunt obligați:
a) să acorde asiguraților servicii de îngrijiri medicale la
domiciliu și îngrijiri paliative conform recomandărilor formulate
de: medicii de specialitate din ambulatoriul de specialitate,
medicii de specialitate din spitale la externarea asiguraților,
medicii de familie, aflați în relații contractuale cu casele de
asigurări de sănătate, în condițiile stabilite prin norme. Modelul
formularului de recomandare este stabilit prin norme.
Recomandarea pentru îngrijiri medicale la domiciliu și îngrijiri
paliative se face în concordanță cu diagnosticul stabilit și în
funcție de patologia bolnavului și gradul de dependență al
acestuia în condițiile prevăzute în norme. Medicii care
recomandă servicii de îngrijiri medicale la domiciliu și îngrijiri
paliative nu pot fi reprezentanți legali, angajați, asociați sau
administratori ai unui furnizor de servicii de îngrijiri medicale la
domiciliu și de îngrijiri paliative;
b) să nu modifice sau să nu întrerupă din proprie inițiativă
schema de îngrijire recomandată, pentru furnizorii de îngrijiri
medicale la domiciliu;
c) să comunice direct atât medicului care a recomandat
îngrijirile medicale la domiciliu și îngrijirile paliative, cât și
medicului de familie al asiguratului evoluția stării de sănătate a
acestuia;

32

MONITORUL OFICIAL AL ROMÂNIEI, PARTEA I, Nr. 895/30.XII.2010

d) să țină evidența serviciilor de îngrijiri medicale și îngrijiri
paliative furnizate la domiciliul asiguratului, în ceea ce privește
tipul serviciului acordat, data și ora acordării, durata, evoluția
stării de sănătate;
e) să urmărească prezentarea la controlul medical a
asiguratului pe care l-a îngrijit, atunci când acest lucru a fost
solicitat de medicul care a făcut recomandarea, și să nu
depășească din proprie inițiativă perioada de îngrijire la
domiciliu, care nu poate fi mai mare decât cea stabilită prin
norme;
f) să acorde servicii conform unui plan de îngrijiri în
conformitate cu recomandările stabilite, zilnic, inclusiv sâmbăta,
duminica și în timpul sărbătorilor legale.
3. Sancțiuni, condiții de reziliere și modificare a
contractului de furnizare de servicii de îngrijiri medicale la
domiciliu și îngrijiri paliative
Art. 87. — Contractul de furnizare de servicii de îngrijiri
medicale la domiciliu și îngrijiri paliative se reziliază de plin drept
printr-o notificare scrisă a casei de asigurări de sănătate, în
termen de maximum 5 zile calendaristice de la data aprobării
acestei măsuri ca urmare a constatării situațiilor menționate la
art. 19, în cazul nerespectării situațiilor prevăzute la art. 86
lit. a)—d), la a patra constatare a nerespectării obligației
prevăzute la art. 86 lit. f), precum și la prima constatare după
aplicarea măsurii prevăzute la art. 88 alin. (2).
Art. 88. — (1) În cazul în care se constată nerespectarea
obligațiilor prevăzute la art. 15 lit. b), e), h), i), k), o), q) și t),
precum și în cazul nerespectării obligației prevăzute la art. 86
lit. f), suma cuvenită pentru luna în care s-au înregistrat aceste
situații se diminuează după cum urmează:
a) la prima constatare, cu 10%;
b) la a doua constatare, cu 20%;
c) la a treia constatare, cu 30%.
(2) În cazul în care în derularea contractului se constată
nerespectarea obligațiilor prevăzute la art. 15 lit. a), c), j), ț), u)
și v), precum și că în urma controlului efectuat de către serviciile
specializate ale caselor de asigurări de sănătate serviciile
raportate conform contractului în vederea decontării acestora
nu au fost efectuate — cu recuperarea contravalorii acestor
servicii, se diminuează cu 30% suma cuvenită pentru luna în
care s-au înregistrat aceste situații.
(3) Reținerea sumei conform alin. (1) și (2) se face din prima
plată ce urmează a fi efectuată, pentru furnizorii care sunt în
relație contractuală cu casele de asigurări de sănătate.
(4) Recuperarea sumei conform prevederilor alin. (1) și (2) se
face prin plata directă sau executare silită pentru furnizorii care
nu mai sunt în relație contractuală cu casa de asigurări de
sănătate.
(5) Sumele încasate la nivelul caselor de asigurări de
sănătate în condițiile alin. (1) și (2) se utilizează conform
prevederilor legale în vigoare.
4. Decontarea serviciilor de îngrijiri medicale la domiciliu
și îngrijiri paliative
Art. 89. — Furnizorul de servicii de îngrijiri medicale la
domiciliu și îngrijiri paliative depune la casa de asigurări de

sănătate cu care se află în relație contractuală factura lunară
însoțită de documentele justificative, până la data prevăzută în
contract.
Art. 90. — (1) Modalitatea de plată a furnizorilor de servicii de
îngrijiri medicale la domiciliu și îngrijiri paliative este tariful pe
caz. Prin caz se înțelege totalitatea serviciilor de îngrijiri
medicale la domiciliu și îngrijiri paliative acordate asiguraților,
pentru un episod de îngrijire. Serviciile de îngrijiri medicale la
domiciliu și îngrijiri paliative, precum și tarifele se stabilesc prin
norme.
(2) Pentru încadrarea în fondul aprobat pentru acordarea de
servicii de îngrijiri medicale la domiciliu și îngrijiri paliative și
asigurarea accesului asiguraților la aceste servicii, casele de
asigurări de sănătate vor analiza lunar numărul de cereri,
respectiv numărul de decizii privind aprobarea serviciilor emise
în luna anterioară, alcătuind, după caz, liste de prioritate pentru
asigurați.
(3) Criteriile de prioritate, precum și cele pentru soluționarea
listelor de prioritate țin cont de data înregistrării cererilor la casa
de asigurări de sănătate, de tipul și stadiul afecțiunii pentru care
a fost efectuată recomandarea și de nivelul de dependență al
bolnavului, se stabilesc de către serviciul medical al casei de
asigurări de sănătate, cu avizul consiliului de administrație, se
aprobă prin decizie de către președintele-director general și se
publică pe pagina web a casei.
(4) Modelul unic de decizie pentru aprobarea acordării de
servicii de îngrijiri medicale la domiciliu și îngrijiri paliative emisă
de casele de asigurări de sănătate este prevăzut în norme.
SECȚIUNEA a 11-a
Asistența medicală de recuperare-reabilitare a sănătății
în unități sanitare cu paturi

1. Condiții de eligibilitate a furnizorilor de servicii
medicale de recuperare-reabilitare a sănătății
Art. 91. — (1) Asistența medicală de recuperare-reabilitare se
asigură în unități medicale de specialitate, autorizate și evaluate
conform legii, respectiv în spitale de recuperare,
secții/compartimente din spitale, sanatorii pentru adulți și copii,
preventorii, cu sau fără personalitate juridică, inclusiv furnizori
constituiți conform Legii nr. 31/1990, republicată, cu modificările
și completările ulterioare, care sunt avizate de Ministerul
Sănătății ca sanatorii balneare sau au în structura avizată de
Ministerul Sănătății secții sanatoriale balneare.
(2) Furnizorii de servicii medicale de recuperare-reabilitare a
sănătății depun la contractare, pe lângă documentele prevăzute
la art. 14, și următoarele documente:
a) structura organizatorică aprobată sau avizată, după caz,
de Ministerul Sănătății, în vigoare la data încheierii contractului
de furnizare de servicii medicale cu casa de asigurări de
sănătate;
b) documentele necesare pentru fundamentarea tarifului pe
zi de spitalizare, documente care se stabilesc prin norme;
c) indicatorii specifici stabiliți prin norme, precum și nivelul
indicatorilor de performanță ai managementului spitalului public

MONITORUL OFICIAL AL ROMÂNIEI, PARTEA I, Nr. 895/30.XII.2010
asumați prin contractul de management, cu excepția spitalelor
care au manageri interimari, după caz;
d) declarația pe propria răspundere a managerului spitalului
că folosește protocoalele terapeutice proprii elaborate și validate
conform prevederilor legale în vigoare.
2. Obligațiile furnizorilor de servicii medicale de
recuperare-reabilitare a sănătății
Art. 92. — În relațiile contractuale cu casele de asigurări de
sănătate, pe lângă obligațiile generale prevăzute la art. 15,
furnizorii de servicii medicale de recuperare-reabilitare au
următoarele obligații:
a) să acorde servicii medicale asiguraților numai pe bază de
bilet de trimitere, care este formular cu regim special utilizat în
sistemul de asigurări sociale de sănătate, de la medicul de
familie, de la medicul de specialitate din ambulatoriu sau de la
medicul din spital, aflat în relații contractuale cu casele de
asigurări de sănătate;
b) să informeze medicul de familie al asiguratului, prin
scrisoare medicală sau biletul de ieșire din spital, cu obligația
ca acesta să conțină explicit toate elementele prevăzute în
scrisoarea medicală, trimise direct sau prin intermediul
asiguratului, despre tratamentul efectuat și despre orice alte
aspecte privind starea de sănătate a acestuia; scrisoarea
medicală sau biletul de ieșire din spital sunt documente tipizate
care se întocmesc în două exemplare, dintre care un exemplar
rămâne la furnizor, iar un exemplar este transmis medicului de
familie, direct sau prin intermediul asiguratului; să finalizeze
actul medical efectuat, inclusiv prin eliberarea la externare a
prescripției medicale pentru medicamente cu sau fără
contribuție personală și, după caz, pentru unele materiale
sanitare, recomandări de dispozitive medicale, respectiv
eliberarea de concedii medicale pentru incapacitate temporară
de muncă, atunci când concluziile examenului medical impun
acest lucru;
c) să verifice biletele de internare în ceea ce privește datele
obligatorii pe care acestea trebuie să le cuprindă potrivit
prevederilor legale în vigoare.
3. Decontarea serviciilor medicale de recuperarereabilitare a sănătății
Art. 93. — Modalitățile de plată în asistența medicală de
recuperare-reabilitare sunt:
a) tarif pe zi de spitalizare, stabilit pe baza unor indicatori
specifici prevăzuți în norme pentru serviciile medicale acordate
în spitalele de recuperare și în secțiile/compartimentele de
recuperare din spitale; contravaloarea acestor servicii este
suportată din fondul aferent asistenței medicale spitalicești, în
condițiile prevăzute în prezentul contract-cadru și în norme;
b) tarif pe zi de spitalizare, stabilit pe baza unor indicatori
specifici prevăzuți în norme pentru serviciile medicale acordate
în sanatorii/secții sanatoriale din spitale pentru adulți și copii,
inclusiv cele balneare, și în preventorii. Tariful pe zi de spitalizare
se stabilește prin negociere între furnizori și casele de asigurări
de sănătate și nu poate fi mai mare decât tariful maximal
prevăzut în norme. Contravaloarea acestor servicii este
suportată din fondul aferent asistenței medicale de recuperare-

33

reabilitare. În cadrul sumelor negociate și contractate casele de
asigurări de sănătate vor deconta în primele 10 zile ale lunii
următoare sumele aferente lunii precedente. Pentru fiecare lună,
casele de asigurări de sănătate pot efectua până la data de 20
decontarea lunii curente pentru perioada 1—15 a lunii, în baza
indicatorilor specifici realizați și în limita sumelor contractate, pe
baza facturii și a documentelor însoțitoare. Trimestrial se fac
regularizări, în condițiile stabilite prin norme. În cazul sanatoriilor
balneare, sumele negociate și contractate cu casele de asigurări
de sănătate sunt diminuate cu partea de contribuție suportată
de asigurați, care reprezintă 30—35% din indicatorul specific,
în funcție de tipul de asistență medicală balneară și de durata
tratamentului, în condițiile stabilite în norme.
Art. 94. — (1) Biletele de trimitere pentru tratament de
recuperare-reabilitare în stațiunile balneoclimatice se acordă de
către medicii de familie, de către medicii de specialitate din
ambulatoriu și medicii din spital, aflați în relații contractuale cu
casele de asigurări de sănătate, pentru perioade și potrivit unui
ritm stabilite de medicul de recuperare-reabilitare.
(2) Casele de asigurări de sănătate decontează numai
contravaloarea serviciilor medicale de recuperare-reabilitare a
sănătății acordate în baza biletelor de internare utilizate în
sistemul asigurărilor sociale de sănătate.
4. Sancțiuni și condiții de modificare a contractelor de
furnizare de servicii medicale de recuperare-reabilitare a
sănătății în unități sanitare cu paturi
Art. 95. — (1) Nerespectarea oricăreia dintre obligațiile
contractuale de către furnizorii de servicii medicale de
recuperare-reabilitare, prevăzute în contractul încheiat cu casa
de asigurări de sănătate, atrage diminuarea valorii de contract,
după cum urmează:
a) la prima constatare, reținerea unei sume calculate prin
aplicarea unei cote de 1% la valoarea de contract aferentă lunii
în care s-au înregistrat aceste situații;
b) la a doua constatare, reținerea unei sume calculate prin
aplicarea unei cote de 3% la valoarea de contract lunară;
c) la a treia constatare și la următoarele constatări după
aceasta, reținerea unei sume calculate prin aplicarea unei cote
de 9% la valoarea de contract lunară.
(2) Reținerea sumei conform alin. (1) se face din prima plată
ce urmează a fi efectuată, pentru furnizorii care sunt în relație
contractuală cu casele de asigurări de sănătate.
(3) Recuperarea sumei conform prevederilor alin. (1) se face
prin plata directă sau executare silită pentru furnizorii care nu
mai sunt în relație contractuală cu casa de asigurări de sănătate.
(4) Sumele încasate la nivelul caselor de asigurări de
sănătate în condițiile alin. (1) se utilizează conform prevederilor
legale în vigoare.
(5) Contractul de furnizare de servicii medicale de
recuperare-reabilitare, încheiat cu casa de asigurări de
sănătate, se modifică în sensul suspendării unor servicii din
obiectul contractului, printr-o notificare scrisă, în următoarele
situații:
a) una sau mai multe secții nu mai îndeplinesc condițiile de
contractare; suspendarea se face până la îndeplinirea condițiilor
obligatorii pentru reluarea activității;

34

MONITORUL OFICIAL AL ROMÂNIEI, PARTEA I, Nr. 895/30.XII.2010

b) încetarea termenului de valabilitate, la nivelul
secției/secțiilor, a autorizației sanitare de funcționare sau a
documentului similar, respectiv a dovezii de evaluare, cu
condiția ca furnizorul să facă dovada demersurilor întreprinse
pentru actualizarea acestora; suspendarea se face până la
obținerea noii autorizații sanitare de funcționare sau a
documentului similar, respectiv a dovezii de evaluare;
c) pentru cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
d) la solicitarea furnizorului pentru motive obiective, pe bază
de documente justificative prezentate casei de asigurări de
sănătate.
(6) Prevederile art. 19 și 21 nu se aplică unităților sanitare
cu paturi de recuperare-reabilitare.
CAPITOLUL III
Acordarea medicamentelor cu și fără contribuție
personală în tratamentul ambulatoriu,
precum și a unor materiale sanitare specifice
pentru tratamentul în ambulatoriu al bolnavilor incluși
în unele programe naționale de sănătate cu scop curativ
SECȚIUNEA 1
Condiții de eligibilitate

Art. 96. — (1) Medicamentele cu și fără contribuție personală
în tratamentul ambulatoriu se eliberează de către farmaciile
autorizate de Ministerul Sănătății, evaluate conform
reglementărilor legale în vigoare, în baza contractelor încheiate
cu casele de asigurări de sănătate.
(2) Furnizorii de medicamente trebuie să facă dovada
respectării Regulilor de bună practică farmaceutică, aprobate
prin Ordinul ministrului sănătății nr. 75/2010, drept criteriu de
eligibilitate pentru a putea intra în relație contractuală cu casa de
asigurări de sănătate. Dovada respectării Regulilor de bună
practică farmaceutică se eliberează de către Colegiul
Farmaciștilor din România.
(3) Acordarea medicamentelor și a unor materiale sanitare
specifice pentru tratamentul în ambulatoriu al bolnavilor incluși
în unele programe naționale de sănătate cu scop curativ se
realizează în conformitate cu prevederile Hotărârii Guvernului
nr. 1.388/2010.
Art. 97. — (1) Lista cuprinzând DCI-uri ale medicamentelor
din Nomenclatorul medicamentelor de uz uman de care
beneficiază asigurații pe bază de prescripție medicală în
tratamentul ambulatoriu, cu sau fără contribuție personală,
denumită în continuare listă, se elaborează anual de Ministerul
Sănătății și Casa Națională de Asigurări de Sănătate, cu
consultarea Colegiului Farmaciștilor din România, și se aprobă
prin hotărâre a Guvernului.
(2) După 3 luni de la intrarea în vigoare, lista se poate
modifica/completa trimestrial prin hotărâre a Guvernului, în cazul
în care nu mai corespunde nevoilor de sănătate ale populației,
pe baza analizei Ministerului Sănătății, a Casei Naționale de

Asigurări de Sănătate, cu consultarea Colegiului Farmaciștilor
din România, adoptându-se măsurile ce se impun pentru a
asigura funcționarea în continuare a sistemului, avându-se în
vedere sumele aprobate cu această destinație.
Art. 98. — (1) Casele de asigurări de sănătate încheie
contracte cu reprezentanții legali ai societăților comerciale
farmaceutice pentru farmaciile autorizate și evaluate pe care
aceștia le reprezintă, precum și cu cei ai farmaciilor care
funcționează în structura unor unități sanitare din ambulatoriul
de specialitate aparținând ministerelor și instituțiilor din domeniul
apărării, ordinii publice, siguranței naționale și autorității
judecătorești, pe baza următoarelor documente:
a) certificatul de înmatriculare la registrul comerțului/actul de
înființare, după caz;
b) codul unic de înregistrare;
c) contul deschis la Trezoreria Statului sau la bancă;
d) dovada de evaluare a farmaciei;
e) dovada asigurării de răspundere civilă în domeniul medical
pentru furnizor, valabilă la data încheierii contractului;
f) dovada asigurării de răspundere civilă în domeniul medical
pentru personalul farmaceutic (farmaciștii și asistenții de
farmacie) care își desfășoară activitatea la furnizor într-o formă
prevăzută de lege și care urmează să fie înregistrat în contract
și să funcționeze sub incidența acestuia, valabilă la data
încheierii contractului;
g) dovada plății contribuției la Fond, pentru asigurări sociale
de sănătate, și a contribuției pentru concedii și indemnizații,
efectuată conform prevederilor legale în vigoare;
h) cerere/solicitare pentru intrarea în relație contractuală cu
casa de asigurări de sănătate;
i) dovada îndeplinirii criteriilor de selecție aprobate prin ordin
al ministrului sănătății, la propunerea Casei Naționale de
Asigurări de Sănătate, în condițiile legii, pentru farmaciile care
derulează programe naționale de sănătate;
j) dovada respectării Regulilor de bună practică
farmaceutică, eliberată de Colegiul Farmaciștilor din România.
(2) Casele de asigurări de sănătate solicită documentele
necesare încheierii contractelor care sunt prevăzute în prezentul
contract-cadru, precum și în norme.
(3) Clauzele contractului pot fi modificate prin acte adiționale.
(4) Contractele pot fi încheiate de reprezentantul legal al
societății comerciale farmaceutice cu casa de asigurări de
sănătate în a cărei rază administrativ-teritorială se află sediul
social al societății respective și/sau Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești, respectiv Casa Asigurărilor de Sănătate
a Ministerului Transporturilor, Construcțiilor și Turismului. În
situația în care în cadrul aceleiași societăți comerciale
farmaceutice funcționează mai multe farmacii, situate în județe
diferite, reprezentantul legal al societății comerciale încheie
contracte cu casele de asigurări de sănătate județene, respectiv
a municipiului București, în a căror rază teritorială se află
amplasate farmaciile respective și/sau Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești, respectiv Casa Asigurărilor de Sănătate

MONITORUL OFICIAL AL ROMÂNIEI, PARTEA I, Nr. 895/30.XII.2010
a Ministerului Transporturilor, Construcțiilor și Turismului. În
situația în care o societate comercială farmaceutică are
deschise oficine locale de distribuție, înființate conform
prevederilor legale în vigoare, în alte județe, aceasta va încheia
contract cu casa de asigurări de sănătate în a cărei rază
administrativ-teritorială se află oficina locală de distribuție, în
condițiile stabilite prin norme. Un farmacist își poate desfășura
activitatea la un singur furnizor aflat în contract cu casa de
asigurări de sănătate în a cărei rază administrativ-teritorială își
are sediul furnizorul și/sau cu Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și/sau Casa Asigurărilor de Sănătate a Ministerului
Transporturilor, Construcțiilor și Turismului.
(5) Reprezentanții legali ai furnizorilor care funcționează în
structura unor unități sanitare din ambulatoriul de specialitate
aparținând ministerelor și instituțiilor din domeniul apărării,
ordinii publice, siguranței naționale și autorității judecătorești
încheie contracte cu Casa Asigurărilor de Sănătate a Apărării,
Ordinii Publice, Siguranței Naționale și Autorității Judecătorești.
(6) În contractul de furnizare de medicamente cu și fără
contribuție personală se va specifica valoarea orientativă a
acestuia, defalcată pe trimestre și luni. Valoarea orientativă a
contractului se stabilește în baza criteriilor prevăzute în norme.
Valoarea orientativă a contractelor pentru farmaciile din rețeaua
sanitară a ministerelor și instituțiilor din domeniul apărării, ordinii
publice, siguranței naționale și autorității judecătorești, care intră
în relație contractuală cu Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești, se stabilește în baza criteriilor prevăzute în
normele proprii de aplicare a contractului-cadru.
SECȚIUNEA a 2-a
Drepturile și obligațiile furnizorilor de medicamente,
precum și obligațiile caselor de asigurări de sănătate

Art. 99. — În relațiile contractuale cu casele de asigurări de
sănătate, furnizorii de medicamente evaluați au următoarele
obligații:
a) să se aprovizioneze continuu cu medicamentele
corespunzătoare DCI-urilor prevăzute în listă, cu prioritate cu
medicamentele al căror preț pe unitatea terapeutică este mai
mic sau egal cu prețul de referință — pentru medicamentele din
sublistele A, B și C — secțiunile C1 și C3;
b) să asigure acoperirea cererii de produse comerciale ale
aceluiași DCI, cu prioritate la prețurile cele mai mici din lista cu
denumirile comerciale ale medicamentelor; să se aprovizioneze,
în maximum 24 de ore pentru bolile acute și subacute și 48 de
ore pentru bolile cronice, cu medicamentul/medicamentele din
lista cu denumiri comerciale ale medicamentelor, dacă
acesta/acestea nu există la momentul solicitării în farmacie;
c) să dețină documente justificative privind intrările și ieșirile
pentru medicamentele și materialele sanitare eliberate în baza
prescripțiilor medicale raportate spre decontare;
d) să verifice prescripțiile medicale în ceea ce privește datele
obligatorii pe care acestea trebuie să le cuprindă, în vederea
eliberării acestora și a decontării contravalorii medicamentelor;

35

e) să verifice dacă au fost respectate condițiile prevăzute în
norme cu privire la eliberarea prescripțiilor medicale, referitoare
la numărul de medicamente și durata terapiei în funcție de tipul
de afecțiune: acut, subacut, cronic;
f) să transmită caselor de asigurări de sănătate datele
solicitate, utilizând Sistemul informatic unic integrat. În situația în
care se utilizează un alt sistem informatic, acesta trebuie să fie
compatibil cu Sistemul informatic unic integrat, caz în care
furnizorii sunt obligați să asigure confidențialitatea în procesul
de transmitere a datelor. Începând cu data implementării
sistemului de raportare în timp real, acesta va fi utilizat de
furnizorii de medicamente evaluați pentru îndeplinirea acestei
obligații;
g) să întocmească și să prezinte caselor de asigurări de
sănătate documentele necesare în vederea decontării
medicamentelor cu și fără contribuție personală în tratamentul
ambulatoriu — factură, borderou-centralizator, prescripții
medicale, cu înscrierea numărului de ordine al bonului fiscal și
a datei de emitere a acestora, pe baza cărora au fost eliberate
medicamentele în condițiile stabilite prin norme; sumele
prevăzute în factură și medicamentele și materialele sanitare
din documentele justificative însoțitoare, prezentate caselor de
asigurări de sănătate de furnizorii de medicamente în vederea
decontării acestora, trebuie să corespundă cu datele raportate
conform prevederilor lit. v);
h) să respecte modul de eliberare a medicamentelor cu sau
fără contribuție personală în tratamentul ambulatoriu, în
condițiile stabilite prin norme; să nu elibereze medicamente
pentru care este necesară prescripție medicală, în lipsa
acesteia;
i) să funcționeze cu personal farmaceutic autorizat conform
legii;
j) să informeze asigurații cu privire la drepturile și obligațiile
ce decurg din calitatea de asigurat privind eliberarea
medicamentelor, precum și la modul de utilizare a acestora,
conform prescripției medicale; să afișeze la loc vizibil materialele
informative realizate sub egida Casei Naționale de Asigurări de
Sănătate și puse la dispoziție de către aceasta;
k) să respecte prevederile Codului deontologic al
farmacistului, aprobat prin Decizia Adunării Generale Naționale
a Colegiului Farmaciștilor din România nr. 2/2009 privind
aprobarea Statutului Colegiului Farmaciștilor din România și a
Codului deontologic al farmacistului, în relațiile cu asigurații;
l) să își stabilească programul de funcționare, pe care să îl
afișeze la loc vizibil în farmacie, să participe la sistemul
organizat pentru asigurarea continuității privind furnizarea
medicamentelor cu și fără contribuție personală în tratamentul
ambulatoriu, în zilele de sâmbătă, duminică și de sărbători
legale, precum și pe timpul nopții, și să afișeze la loc vizibil lista
farmaciilor care asigură continuitatea furnizării de medicamente,
publicată pe pagina web a casei de asigurări de sănătate. Acest
program se stabilește în conformitate cu prevederile legale în
vigoare;
m) să elibereze medicamentele din prescripțiile medicale
asiguraților, indiferent de casa de asigurări de sănătate la care

36

MONITORUL OFICIAL AL ROMÂNIEI, PARTEA I, Nr. 895/30.XII.2010

este luat în evidență asiguratul, în condițiile în care furnizorul de
medicamente are contract cu aceeași casă de asigurări de
sănătate cu care medicul care a eliberat prescripția medicală a
încheiat contract sau convenție în vederea recunoașterii
prescripțiilor medicale eliberate, în situațiile prevăzute în norme;
n) să anuleze, prin tăiere cu o linie sau prin înscrierea
mențiunii ăanulat”, DCI-urile/medicamentele care nu au fost
eliberate, în fața primitorului, pe toate exemplarele prescripției
medicale, în condițiile stabilite prin norme, nefiind permisă
eliberarea altor medicamente din farmacie în cadrul sumei
respective;
o) să nu elibereze medicamentele din prescripțiile medicale
care și-au încetat valabilitatea;
p) să păstreze la loc vizibil în farmacie condica de sugestii și
reclamații; condica va fi numerotată de farmacie și ștampilată
de casa/casele de asigurări de sănătate cu care furnizorul se
află în relație contractuală;
q) să asigure prezența unui farmacist în farmacie și la
oficinele locale de distribuție pe toată durata programului de
lucru declarat și prevăzut în contractul încheiat cu casa de
asigurări de sănătate;
r) să depună, în luna următoare celei pentru care s-au
eliberat medicamentele cu și fără contribuție personală în
tratamentul ambulatoriu, documentele necesare în vederea
decontării pentru luna respectivă, până la termenul prevăzut în
contractul de furnizare de medicamente;
s) să se informeze asupra condițiilor de furnizare a
medicamentelor cu și fără contribuție personală în tratamentul
ambulatoriu;
ș) să elibereze medicamentele din sublistele A, B și C —
secțiunile C1 și C3, ale căror prețuri pe unitatea terapeutică sunt
mai mici sau egale cu prețul de referință, cu excepția cazurilor
în care medicul prescrie medicamentele pe denumire
comercială sau la cererea asiguratului. În cazul în care
medicamentele eliberate au preț pe unitatea terapeutică mai
mare decât prețul de referință, farmacia trebuie să obțină
acordul informat și în scris al asiguratului/primitorului pe versoul
prescripției. În cazul în care medicamentele eliberate în cadrul
aceluiași DCI au prețul de vânzare cu amănuntul mai mare
decât prețul de referință, farmacia trebuie să obțină acordul
informat și în scris al asiguratului/primitorului pe versoul
prescripției;
t) să respecte confidențialitatea tuturor datelor și informațiilor
privitoare la asigurați, precum și intimitatea și demnitatea
acestora;
ț) să anunțe casa de asigurări de sănătate cu privire la
modificarea oricăreia dintre condițiile care au stat la baza
încheierii contractului de furnizare de medicamente în
tratamentul ambulatoriu, în maximum 5 zile calendaristice de la
data producerii modificării, și să îndeplinească în permanență
aceste condiții pe durata derulării contractelor;
u) să acorde medicamentele prevăzute în lista cu
medicamente de care beneficiază asigurații cu sau fără
contribuție personală, care se aprobă prin hotărâre a

Guvernului, și să nu încaseze contribuție personală pentru
medicamentele la care nu sunt prevăzute astfel de plăți;
v) să transmită zilnic caselor de asigurări de sănătate, în
format electronic, situația medicamentelor eliberate conform
formularelor de raportare aprobate prin ordin al președintelui
Casei Naționale de Asigurări de Sănătate; nerespectarea
nejustificată a acestei obligații pe perioada derulării contractului
conduce la rezilierea acestuia la a patra constatare;
w) să nu elibereze prescripțiile medicale care nu conțin toate
datele obligatorii pe care acestea trebuie să le cuprindă, precum
și dacă nu au fost respectate condițiile prevăzute în norme
privind eliberarea prescripțiilor medicale, referitoare la numărul
de medicamente și la durata terapiei, excepție făcând situațiile
prevăzute la art. 101 lit. c);
x) să utilizeze sistemul de raportare în timp real începând cu
data la care acesta va fi pus în funcțiune;
y) să îndeplinească, pe toată perioada de valabilitate a
contractului, criteriile aprobate prin ordin al ministrului sănătății,
în condițiile legii, pe baza cărora a fost selectat în vederea
derulării programelor naționale de sănătate;
z) să respecte dreptul asiguraților de a-și alege farmacia care
derulează programele naționale de sănătate, dintre cele
selectate în condițiile legii;
aa) să reînnoiască pe toată perioada de derulare a
contractului dovada de evaluare a farmaciei și dovada asigurării
de răspundere civilă în domeniul medical pentru furnizor —
farmacii/oficine, precum și dovada asigurării de răspundere
civilă în domeniul medical pentru personalul farmaceutic
(farmaciștii și asistenții de farmacie) care își desfășoară
activitatea la furnizor într-o formă prevăzută de lege și care
urmează să fie înregistrat în contract și să funcționeze sub
incidența acestuia.
Art. 100. — În relațiile contractuale cu casele de asigurări de
sănătate, furnizorii de medicamente au următoarele drepturi:
a) să primească de la casa de asigurări de sănătate, la
termenele
prevăzute
în
contract,
contravaloarea
medicamentelor cu și fără contribuție personală eliberate
conform facturilor emise și documentelor însoțitoare, în condițiile
prevăzute în norme;
b) să se informeze și să fie informați asupra modalității de
furnizare a medicamentelor cu și fără contribuție personală în
tratamentul ambulatoriu, prin publicare pe pagina web a caselor
de asigurări de sănătate;
c) să cunoască condițiile de contractare a furnizării de
medicamente cu și fără contribuție personală în tratamentul
ambulatoriu, suportate din Fond și decontate de casele de
asigurări de sănătate, în conformitate cu prevederile legale în
vigoare, precum și eventualele modificări ale acestora survenite
ca urmare a apariției unor noi acte normative;
d) să încaseze de la asigurați contribuția personală
reprezentând diferența dintre prețul de vânzare cu amănuntul și
suma corespunzătoare aplicării procentului de compensare a
medicamentelor corespunzătoare DCI-urilor prevăzute în
sublistele A și B asupra prețului de referință, respectiv diferența

MONITORUL OFICIAL AL ROMÂNIEI, PARTEA I, Nr. 895/30.XII.2010
dintre prețul de vânzare cu amănuntul și prețul de referință al
medicamentelor, decontată de casele de asigurări de sănătate;
e) să negocieze în calitate de parte contractantă clauze
suplimentare la contractele încheiate cu casele de asigurări de
sănătate, conform și în limita prevederilor legale în vigoare.
Art. 101. — În relațiile contractuale cu furnizorii de
medicamente, casele de asigurări de sănătate au următoarele
obligații:
a) să încheie contracte de furnizare de medicamente cu și
fără contribuție personală în tratamentul ambulatoriu numai cu
furnizorii de medicamente autorizați și evaluați conform
reglementărilor legale în vigoare și să facă publice, în termen
de maximum 10 zile lucrătoare de la data încheierii contractelor,
prin afișare pe pagina web, lista acestora și valoarea orientativă
de contract pentru informarea asiguraților; să actualizeze pe
perioada derulării contractelor, prin afișare pe pagina web și la
sediul casei de asigurări de sănătate, modificările intervenite în
lista acestora și a valorii orientative de contract, în termen de
maximum 5 zile lucrătoare de la data încheierii actelor
adiționale;
b) Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești și Casa
Asigurărilor de Sănătate a Ministerului Transporturilor,
Construcțiilor și Turismului sunt obligate să încheie contracte cu
cel puțin o farmacie în localitățile în care acestea au contracte
încheiate cu furnizori de servicii medicale, astfel încât să se
asigure accesul asiguraților la medicamente;
c) să nu deconteze contravaloarea prescripțiilor medicale
care nu conțin datele obligatorii privind prescrierea și eliberarea
acestora; casele de asigurări de sănătate decontează prescripții
medicale care nu conțin toate datele, dar numai pentru afecțiuni
acute și dacă se poate identifica medicul, asiguratul și dacă se
specifică faptul că tratamentul este prescris pentru afecțiune
acută. În această situație casele de asigurări de sănătate
atenționează medicii care prescriu rețete fără toate datele
obligatorii necesare în vederea eliberării acestora și încasează
de la medicii respectivi valoarea decontată pentru fiecare
prescripție medicală la care s-au constatat astfel de deficiențe.
Sumele obținute din aceste încasări se utilizează conform
prevederilor legale în vigoare;
d) să deconteze furnizorilor de medicamente cu care au
încheiat contracte, contravaloarea medicamentelor eliberate cu
și fără contribuție personală, la termenele prevăzute în prezentul
contract-cadru, în condițiile prevăzute în norme;
e) să urmărească lunar, în cadrul aceluiași DCI, raportul
dintre consumul de medicamente, al căror preț pe unitate
terapeutică/preț de vânzare cu amănuntul, după caz, este mai
mic sau egal cu prețul de referință, și total consum
medicamente; să urmărească lunar evoluția consumului de
medicamente cu și fără contribuție personală în tratamentul
ambulatoriu, comparativ cu fondul alocat cu această destinație,
luând măsurile ce se impun;
f) să informeze furnizorii de medicamente în prealabil într-un
număr de zile similar celui prevăzut la art. 4 alin. (1), cu privire
la condițiile de contractare și la modificările apărute ulterior ca

37

urmare a modificării actelor normative, prin intermediul paginii
web a casei de asigurări de sănătate, precum și prin e-mail la
adresele comunicate oficial de către furnizori cu excepția
situațiilor impuse de actele normative;
g) să înmâneze la momentul finalizării controlului proceseleverbale de constatare furnizorilor de medicamente sau, după
caz, să comunice acestora notele de constatare întocmite în
termen de maximum o zi lucrătoare de la data prezentării în
vederea efectuării controlului;
h) să aducă la cunoștința furnizorilor de medicamente
numele și codul de parafă ale medicilor care nu mai sunt în
relație contractuală cu casa de asigurări de sănătate, cel mai
târziu la data încetării relațiilor contractuale dintre casa de
asigurări de sănătate și medicii respectivi;
i) să deducă spre soluționare organelor abilitate situațiile în
care constată neconformitatea documentelor depuse de către
furnizori, pentru a căror corectitudine furnizorii depun declarații
pe propria răspundere;
j) să publice pe pagina web proprie lista farmaciilor cu care
se află în relație contractuală și care participă la sistemul
organizat pentru asigurarea continuității privind furnizarea
medicamentelor cu și fără contribuție personală în tratamentul
ambulatoriu în zilele de sâmbătă, duminică și de sărbători
legale, precum și pe timpul nopții;
k) să aducă la cunoștința furnizorilor de medicamente, prin
publicare zilnică pe pagina web proprie, situația fondurilor lunare
aprobate și a fondurilor disponibile de la data publicării până la
sfârșitul lunii în curs pentru eliberarea medicamentelor;
l) să publice lunar, pe pagina web proprie, totalul plăților
efectuate în luna anterioară către furnizorii de medicamente.
SECȚIUNEA a 3-a
Modalitățile de decontare a medicamentelor cu și fără
contribuție personală în tratamentul ambulatoriu, precum
și a unor materiale sanitare specifice care se acordă
pentru tratamentul în ambulatoriu al bolnavilor incluși în unele
programe naționale de sănătate cu scop curativ

Art. 102. — (1) Suma maximă care se suportă de casele de
asigurări de sănătate din Fond este cea corespunzătoare
aplicării procentului de compensare a medicamentelor asupra
prețului de referință.
(2) Suma maximă care se suportă din Fond corespunzătoare
medicamentelor cu și fără contribuție personală pentru
afecțiunile cronice prevăzute în norme, pentru care se
organizează evidență distinctă la nivelul medicului de familie,
medicului de specialitate din ambulatoriu, va avea în vedere
mecanismul cost — eficiență — rezultat, conform unei
metodologii aprobate prin ordin al președintelui Casei Naționale
de Asigurări de Sănătate.
(3) Procentul de compensare a medicamentelor
corespunzătoare DCI-urilor prevăzute în sublista A este de 90%
din prețul de referință, al celor din sublista B este de 50% din
prețul de referință, iar al celor din secțiunile C1 și C3 din sublista
C este de 100% din prețul de referință.

38

MONITORUL OFICIAL AL ROMÂNIEI, PARTEA I, Nr. 895/30.XII.2010

(4) Procentul de compensare a medicamentelor
corespunzătoare DCI-urilor prevăzute în sublista B este de 90%
din prețul de referință, din care 50% se suportă din bugetul
Fondului și 40% din transferuri din bugetul Ministerului Sănătății
către bugetul Fondului, pentru prescripțiile a căror contravaloare
la nivelul prețului de referință/prescripție este de până la
330 lei/lună și de care beneficiază pensionarii cu venituri numai
din pensii de până la 700 lei/lună.
(5) Prețul de referință pentru medicamentele cu și fără
contribuție personală prescrise în tratamentul ambulatoriu se
definește pentru fiecare sublistă pe baza unei metode de calcul
care să asigure creșterea accesului asiguraților la medicamente
în condițiile utilizării eficiente a Fondului, luând în calcul
următoarele elemente: grupele terapeutice sau DCI, după caz,
formele farmaceutice asimilabile, doza zilnică standard stabilită
conform regulilor OMS sau cantitatea de substanță activă, după
caz.
(6) Lista prețurilor de referință pe unitate terapeutică aferente
medicamentelor — denumiri comerciale din catalogul național
al prețurilor medicamentelor de uz uman autorizate de punere
pe piață (CANAMED), aprobat prin ordin al ministrului sănătății,
elaborată de Casa Națională de Asigurări de Sănătate și metoda
de calcul pentru sublistele A, B și C — secțiunile C1 și C3 din
sublistă se aprobă prin ordin al președintelui Casei Naționale de
Asigurări de Sănătate. În listă se cuprind prețurile de referință
aprobate prin ordin al președintelui Casei Naționale de Asigurări
de Sănătate. Medicamentele din CANAMED, pentru care
deținătorul autorizației de punere pe piață nu face dovada
prezenței pe piață a acestora în ultimele 3 luni, nu se cuprind în
procedura de calcul a prețului de referință și implicit în Lista
prețurilor de referință pe unitate terapeutică aferente
medicamentelor — denumiri comerciale.
(7) Decontarea pentru activitatea curentă a anului 2011 se
efectuează în ordine cronologică, până la 180 de zile
calendaristice de la data validării facturilor conform alin. (9).
(8) Decontarea contravalorii medicamentelor care se
eliberează prin farmaciile cu circuit deschis în cadrul unor
programe naționale de sănătate cu scop curativ se face în
conformitate cu prevederile Hotărârii Guvernului nr. 1.388/2010
privind aprobarea programelor naționale de sănătate pentru anii
2011—2012.
(9) În termen de 30 de zile calendaristice de la data depunerii
facturii de către farmacie la casa de asigurări de sănătate,
aceasta se va valida în sensul acordării vizei ăbun de plată” de
către casa de asigurări de sănătate, ca urmare a verificării
facturilor și a borderourilor centralizatoare, în condițiile
respectării prevederilor art. 99 lit. g) și v).
(10) Din fondul total aprobat consumului de medicamente cu
și fără contribuție personală, casa de asigurări de sănătate
stabilește sume distincte pentru medicamentele eliberate pentru
asigurații cu afecțiuni cronice, în condițiile stabilite prin norme.
(11) Decontarea contravalorii medicamentelor care se
eliberează prin farmaciile cu circuit deschis în cadrul
programelor naționale de sănătate cu scop curativ finanțate prin
transferuri din bugetul Ministerului Sănătății către bugetul

Fondului se face în conformitate cu prevederile Hotărârii
Guvernului nr. 1.388/2010.
Art. 103. — (1) Modalitățile de prescriere, de eliberare și de
decontare a medicamentelor cu și fără contribuție personală în
tratamentul ambulatoriu se stabilesc prin norme. Medicii prescriu
medicamentele sub forma denumirii comune internaționale DCI,
iar în cazuri justificate medical, prescrierea se face pe denumire
comercială, cu precizarea pe prescripție și a denumirii comune
internaționale (DCI) corespunzătoare. Cu excepția cazurilor în
care medicul recomandă o anumită denumire comercială,
recomandarea farmacistului pentru denumirile comerciale
aferente DCI-ului prescris de medic se face în ordine
crescătoare a prețului, începând cu medicamentul cel mai ieftin
din cadrul DCI-ului respectiv. Pentru bolile cronice, medicii pot
prescrie unui asigurat medicamente cu și fără contribuție
personală, cu respectarea următoarelor condiții:
a) pentru sublistele A și B — o singură prescripție lunar, cu
maximum 7 medicamente. Valoarea totală a medicamentelor din
sublista B, calculată la nivelul prețului de referință, este de până
la 330 lei pe lună;
b) în situația în care într-o lună se prescrie un medicament
din sublista B notat cu #, cu o valoare maximă a tratamentului
pe o lună, calculată la nivelul prețului de referință, mai mare de
330 lei, nu se mai prescriu în luna respectivă și alte
medicamente din sublista B;
c) o singură prescripție din sublista B lunar pentru pensionarii
cu venituri numai din pensii de până la 700 lei/lună, a cărei
contravaloare la nivelul prețului de referință este de până la
330 lei pe lună/prescripție, și un număr de maximum 3
medicamente, situație în care nu beneficiază de medicamente
din sublista B în condițiile prevăzute la lit. a) și b), cu
compensare de 90% din prețul de referință. În acest caz, se pot
prescrie maximum 7 medicamente din sublistele A și B;
d) pentru sublista C secțiunea C1 — pe fiecare cod de boală,
o singură prescripție lunar, cu maximum 3 medicamente;
e) pentru sublista C secțiunea C3 — o singură prescripție
lunar, cu maximum 4 medicamente.
(2) Prin excepție, în cazul medicamentelor prevăzute în
tabelul II din anexa la Legea nr. 339/2005 privind regimul juridic
al plantelor, substanțelor și preparatelor stupefiante și
psihotrope, cu modificările și completările ulterioare, se pot
emite pentru același asigurat mai multe prescripții, conform
reglementărilor legale în vigoare.
(3) Casele de asigurări de sănătate sunt obligate să aducă la
cunoștința furnizorilor de servicii medicale și asiguraților cazurile
în care s-a eliberat mai mult de o prescripție medicală pe lună,
atât pentru medicamentele cuprinse în sublista A, cât și pentru
cele cuprinse în sublista B, precum și cazurile în care s-a
eliberat mai mult de o prescripție medicală pe lună pentru fiecare
cod de boală, pentru medicamentele cuprinse în sublista C
secțiunea C1, și mai mult de o prescripție medicală pe lună,
pentru medicamentele cuprinse în sublista C secțiunea C3; în
această situație, asigurații respectivi nu mai beneficiază de o
altă prescripție medicală pentru perioada acoperită cu

MONITORUL OFICIAL AL ROMÂNIEI, PARTEA I, Nr. 895/30.XII.2010
medicamentele eliberate suplimentar, cu excepția situației
prevăzute la alin. (2).
(4) Pentru persoanele prevăzute în legile speciale, care
beneficiază de gratuitate suportată din Fond, în condițiile legii,
casele de asigurări de sănătate suportă integral contravaloarea
medicamentelor al căror preț pe unitatea terapeutică este mai
mic sau egal cu prețul de referință, corespunzătoare
medicamentelor cuprinse în sublistele pentru care se calculează
preț de referință pentru forme farmaceutice asimilabile, cu
respectarea
prevederilor
referitoare
la
prescrierea
medicamentelor.
(5) Pe același formular de prescripție se pot înscrie
medicamente din subliste diferite. Farmaciile întocmesc un
borderou centralizator cu evidență distinctă pentru fiecare
sublistă, cu excepția medicamentelor corespunzătoare
DCI-urilor aferente grupelor de boli cronice aprobate prin
comisiile de experți ai Casei Naționale de Asigurări de Sănătate,
precum și a medicamentelor corespunzătoare DCI-urilor din
sublista B pentru pensionarii care beneficiază de prescripții în
condițiile prevăzute la art. 102 alin. (4), în condițiile prevăzute în
norme, pentru care medicul utilizează formulare de prescripție
distincte, iar farmacia completează borderouri distincte.
(6) Copiii cu vârsta cuprinsă între 0 și 12 luni beneficiază de
medicamente gratuite, fără plafonare valorică și cantitativă.
Valoarea medicamentelor prescrise pentru tratamentul
afecțiunilor copiilor cu vârsta cuprinsă între 0 și 12 luni se
suportă din Fond, conform prevederilor legale în vigoare.
(7) Perioadele pentru care pot fi prescrise medicamentele
sunt de 3—5 zile în afecțiuni acute, de 8—10 zile în afecțiuni
subacute și de până la 30 de zile pentru bolnavii cu afecțiuni
cronice. Pentru bolnavii cu boli cronice stabilizate și cu schemă
terapeutică stabilă, medicii de familie pot prescrie medicamente
pentru o perioadă de până la 90 de zile, perioada fiind stabilită
de comun acord de medicul prescriptor și asiguratul beneficiar
al prescripției medicale. Asigurații respectivi nu mai beneficiază
de o altă prescripție medicală pentru boala cronică respectivă
pentru perioada acoperită de prescripția medicală.
Art. 104. — (1) Medicamentele cu și fără contribuție
personală pentru tratamentul în ambulatoriu se acordă pe bază
de prescripție medicală eliberată de medicii care sunt în relații
contractuale cu casele de asigurări de sănătate.
(2) Pentru elevii și studenții care urmează o formă de
învățământ în altă localitate decât cea de reședință, în caz de
urgență medicală, medicul din cabinetul școlar sau studențesc
poate prescrie medicamente numai pentru afecțiuni acute,
pentru maximum 3 zile. Medicii respectivi au obligația să
transmită prin scrisoare medicală medicului de familie la care
este înscris elevul sau studentul diagnosticul și tratamentul
prescris; scrisoarea medicală va fi un document tipizat care se
întocmește în două exemplare, din care un exemplar rămâne la
medic, iar un exemplar este expediat medicului de familie, direct
sau prin intermediul asiguratului. Medicii dentiști din cabinetele
stomatologice școlare și studențești pot prescrie medicamente
numai pentru afecțiuni acute, pentru maximum 3 zile. Medicii din
căminele de bătrâni pot prescrie medicamente numai pentru

39

maximum 3 zile, pentru bolnavii nedeplasabili sau cu afecțiuni
acute din aceste instituții, dacă nu sunt înscriși în lista unui
medic de familie. Medicii din instituțiile aflate în coordonarea
Autorității Naționale pentru Persoanele cu Handicap pot prescrie
medicamente numai pentru maximum 3 zile pentru bolnavii
nedeplasabili sau cu afecțiuni acute din aceste instituții, în
situația în care persoanele instituționalizate nu sunt înscrise în
lista unui medic de familie. Medicii din unitățile și
compartimentele de primire a urgențelor din cadrul spitalelor ce
sunt finanțate din bugetul de stat pot prescrie medicamente cu
și fără contribuție personală în tratamentul ambulatoriu numai
pentru afecțiuni acute, pentru maximum 3 zile. Medicii care își
desfășoară activitatea în dispensare TBC, laboratoare de
sănătate mintală, respectiv centre de sănătate mintală și
staționar de zi psihiatrie, cabinete de planificare familială,
cabinete de medicină dentară care nu se află în relație
contractuală cu casa de asigurări de sănătate, care se află în
structura spitalului ca unități fără personalitate juridică, pot
prescrie medicamente cu și fără contribuție personală în
tratamentul ambulatoriu, corespunzător DCI-urilor prevăzute în
Hotărârea Guvernului nr. 720/2008 pentru aprobarea Listei
cuprinzând denumirile comune internaționale corespunzătoare
medicamentelor de care beneficiază asigurații, cu sau fără
contribuție personală, pe bază de prescripție medicală, în
sistemul de asigurări sociale de sănătate, cu modificările și
completările ulterioare. Casele de asigurări de sănătate încheie
convenții cu medicii/medicii dentiști din cabinetele școlare și
studențești, medicii din căminele de bătrâni, medicii din
instituțiile aflate în coordonarea Autorității Naționale pentru
Persoanele cu Handicap, cu unitățile sanitare pentru medicii
care își desfășoară activitatea în dispensare TBC, laboratoare
de sănătate mintală, respectiv centre de sănătate mintală și
staționar de zi psihiatrie, cabinete de planificare familială,
cabinete de medicină dentară care nu se află în relație
contractuală cu casa de asigurări de sănătate, care se află în
structura spitalului ca unități fără personalitate juridică, și cu
medicii din unitățile și compartimentele de primire a urgențelor
din cadrul spitalelor ce sunt finanțate din bugetul de stat, în
vederea recunoașterii prescripțiilor medicale pentru
medicamente cu și fără contribuție personală eliberate de către
aceștia. Modelul convenției este cel prevăzut în norme. Prin
medici/medici dentiști din cabinetele școlare și studențești se
înțelege medicii din cabinetele medicale și stomatologice din
școli și unități de învățământ superior, finanțate de la bugetul de
stat.
SECȚIUNEA a 4-a
Sancțiuni, condiții de reziliere, suspendare și încetare
a contractelor de furnizare de medicamente cu și fără contribuție
personală în tratamentul ambulatoriu

Art. 105. — Contractul de furnizare de medicamente cu și
fără contribuție personală în tratamentul ambulatoriu se reziliază
de plin drept printr-o notificare scrisă a casei de asigurări de
sănătate, în termen de maximum 5 zile calendaristice de la data

40

MONITORUL OFICIAL AL ROMÂNIEI, PARTEA I, Nr. 895/30.XII.2010

aprobării acestei măsuri ca urmare a constatării următoarelor
situații:
a) dacă farmacia evaluată nu începe activitatea în termen de
cel mult 30 de zile calendaristice de la data semnării
contractului;
b) dacă, din motive imputabile farmaciei evaluate, aceasta
își întrerupe activitatea pe o perioadă mai mare de 30 de zile
calendaristice;
c) în cazul expirării perioadei de 30 de zile calendaristice de
la retragerea de către organele în drept a autorizației de
funcționare;
d) la expirarea perioadei de 30 de zile calendaristice de la
revocarea de către organele în drept a dovezii de evaluare a
farmaciei;
e) dacă farmacia evaluată înlocuiește medicamentele și/sau
materialele sanitare neeliberate din prescripția medicală cu orice
alte medicamente sau produse din farmacie;
f) odată cu prima constatare, după aplicarea de 3 ori în cursul
unui an a măsurilor prevăzute la art. 109 alin. (1); pentru
societățile comerciale farmaceutice în cadrul cărora
funcționează mai multe farmacii/oficine locale de distribuție,
odată cu prima constatare, după aplicarea la nivelul societății a
măsurilor prevăzute la art. 109 alin. (1) de câte 3 ori pe an pentru
nerespectarea programului de lucru de către fiecare
farmacie/oficină locală de distribuție din structura societății
farmaceutice; dacă la nivelul societății comerciale se aplică de
3 ori în cursul unui an măsurile prevăzute la art. 109 alin. (1)
pentru nerespectarea programului de lucru de către aceeași
farmacie/aceeași oficină locală de distribuție din structura sa, la
a patra constatare rezilierea contractului operează numai pentru
farmacia/oficina locală de distribuție la care se înregistrează
aceste situații și se modifică corespunzător contractul;
g) în cazul nerespectării termenelor de depunere a facturilor
însoțite de borderouri și prescripții medicale privind eliberarea
de medicamente conform contractului, în vederea decontării de
către casele de asigurări de sănătate, pentru o perioadă de două
luni consecutive în cadrul unui trimestru, respectiv 3 luni într-un
an;
h) la a doua constatare a nerespectării în cursul unui an a
oricăreia dintre obligațiile prevăzute la art. 99 lit. c), f), h), m),
o), q), t), ț), u) w) și z);
i) la a patra constatare a nerespectării în cursul unui an a
oricăreia dintre obligațiile prevăzute la art. 99 lit. a), b), e), g), j),
k), l), n), p), r), s), ș), v) și x); pentru nerespectarea obligației
prevăzute la art. 99 lit. b) nu se reziliază contractul în situația în
care vina nu este exclusiv a farmaciei, adusă la cunoștința casei
de asigurări de sănătate de către aceasta printr-o declarație
scrisă;
j) în cazul refuzului furnizorilor de a pune la dispoziția
organelor de control ale Casei Naționale de Asigurări de
Sănătate și ale caselor de asigurări de sănătate actele de
evidență financiar-contabilă a medicamentelor și/sau
materialelor sanitare eliberate conform contractelor încheiate și
documentele justificative privind sumele decontate din Fond;

Art. 106. — (1) Contractul de furnizare de medicamente cu
și fără contribuție personală în tratamentul ambulatoriu se
suspendă cu data la care a intervenit una dintre următoarele
situații:
a) încetarea valabilității sau revocarea de către autoritățile
competente a oricărui act dintre documentele prevăzute la
art. 98 alin. (1) lit. a)—d) și nerespectarea obligației prevăzute la
art. 99 lit. aa) cu condiția ca furnizorul să facă dovada
demersurilor întreprinse pentru actualizarea acestuia;
suspendarea operează pentru o perioadă de maximum 30 de zile
lucrătoare de la data încetării valabilității/revocării acestuia;
b) în cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
c) la solicitarea furnizorului, pentru motive obiective, pe bază
de documente justificative prezentate casei de asigurări de
sănătate;
d) nerespectarea de către furnizorii de medicamente a
termenelor de plată a contribuției la Fond, de la data constatării
de către casele de asigurări de sănătate din evidențele proprii
sau ca urmare a controalelor efectuate de către acestea la
furnizori până la data la care aceștia își achită obligațiile la zi ori
până la data ajungerii la termen a contractului; suspendarea se
face după 30 de zile calendaristice de la data la care casa de
asigurări de sănătate a efectuat ultima plată către furnizor.
(2) Decontarea medicamentelor cu și fără contribuție
personală în tratamentul ambulatoriu eliberate de farmacii
conform contractelor încheiate se suspendă de la data de
înregistrare a documentului prin care se constată nesoluționarea
pe cale amiabilă a unor litigii între părțile contractante doar până
la data la care contravaloarea acestor medicamente atinge
valoarea concurentă sumei care a făcut obiectul litigiului, în
condițiile stabilite prin norme.
Art. 107. — Contractul de furnizare de medicamente cu și
fără contribuție personală în tratamentul ambulatoriu încetează
în următoarele situații:
a) de drept la data la care a intervenit una din următoarele
situații:
a1) furnizorul de medicamente se mută din raza
administrativ-teritorială a casei de asigurări de sănătate cu care
se află în relație contractuală;
a2) încetarea prin faliment, dizolvare cu lichidare,
lichidare a furnizorului de medicamente;
a3) încetarea definitivă a activității casei de asigurări de
sănătate;
b) din motive imputabile furnizorului prin reziliere;
c) acordul de voință al părților;
d) denunțarea unilaterală a contractului de către
reprezentantul legal al farmaciei sau al casei de asigurări de
sănătate, printr-o notificare scrisă și motivată, în care se va
preciza temeiul legal, cu 30 de zile calendaristice anterioare
datei de la care se dorește încetarea contractului;
e) denunțarea unilaterală a contractului de către
reprezentantul legal al casei de asigurări de sănătate printr-o

MONITORUL OFICIAL AL ROMÂNIEI, PARTEA I, Nr. 895/30.XII.2010
notificare scrisă privind expirarea termenului de suspendare a
contractului în condițiile art. 106 alin. (1) lit. a), cu excepția
revocării dovezii de evaluare a furnizorului.
Art. 108. — (1) Pentru societățile comerciale farmaceutice în
cadrul cărora funcționează mai multe farmacii/oficine locale de
distribuție, condițiile de reziliere a contractelor prevăzute la
art. 105 lit. f), g) și h) pentru nerespectarea prevederilor art. 99
lit. f), m) și ț), condițiile de reziliere a contractelor prevăzute la
art. 105 lit. i) pentru nerespectarea prevederilor art. 99 lit. r) și
condițiile de reziliere a contractelor prevăzute la art. 105 lit. i)
pentru nerespectarea prevederilor art. 99 lit. g) și v) se aplică la
nivel de societate; restul condițiilor de reziliere prevăzute la
art. 105 se aplică corespunzător pentru fiecare dintre
farmaciile/oficinele locale de distribuție la care se înregistrează
aceste situații, prin excluderea lor din contract și modificarea
contractului în mod corespunzător. Prevederile art. 106 și 107
referitoare la condițiile de suspendare, respectiv încetare se
aplică societății comerciale farmaceutice sau farmaciilor,
respectiv oficinelor locale de distribuție, după caz.
(2) În situația în care prin farmaciile/oficinele locale de
distribuție excluse din contractele încheiate între societățile
comerciale farmaceutice și casa de asigurări de sănătate
continuă să se elibereze medicamente cu sau fără contribuție
personală în cadrul sistemului asigurărilor sociale de sănătate,
casa de asigurări de sănătate va rezilia contractele încheiate cu
societățile comerciale respective pentru toate farmaciile/oficinele
locale de distribuție cuprinse în aceste contracte.
Art. 109. — (1) În cazul în care se constată nerespectarea
nejustificată a programului de lucru comunicat casei de asigurări
de sănătate și prevăzut în contract, suma cuvenită pentru luna
în care s-au înregistrat aceste situații se diminuează după cum
urmează:
a) cu 8% la prima constatare;
b) cu 12% la a doua constatare;
c) cu 16% la a treia constatare.
(2) În cazul în care se constată nerespectarea obligațiilor
prevăzute la art. 99 lit. a), b), e), g), j), k), l), n), p), r), s), ș) și v),
suma cuvenită pentru luna în care s-au înregistrat aceste situații
se diminuează după cum urmează:
a) la prima constatare, cu 8%;
b) la a doua constatare, cu 12%;
c) la a treia constatare, cu 16%.
Pentru nerespectarea obligației prevăzute la art. 99 lit. b) nu
se aplică diminuări ale sumei cuvenite pentru luna în care s-a
înregistrat această situație, dacă vina nu este exclusiv a
farmaciei, fapt adus la cunoștința casei de asigurări de sănătate
printr-o declarație scrisă.
(3) În cazul în care se constată nerespectarea obligațiilor
prevăzute la art. 99 lit. c), f), h), m), o), q), t), ț), u), w) și z) se
diminuează cu 16% suma cuvenită pentru luna în care s-au
înregistrat aceste situații.
(4) Reținerea sumei conform alin. (1)—(3) se face din prima
plată ce urmează a fi efectuată pentru furnizorii care sunt în
relație contractuală cu casele de asigurări de sănătate.

41

(5) Recuperarea sumei conform prevederilor alin. (1)—(3) se
face prin plată directă sau executare silită pentru furnizorii care
nu mai sunt în relație contractuală cu casa de asigurări de
sănătate.
(6) Sumele încasate la nivelul caselor de asigurări de
sănătate în condițiile alin. (1)—(3) se utilizează conform
prevederilor legale în vigoare.
CAPITOLUL IV
Acordarea dispozitivelor medicale destinate recuperării
unor deficiențe organice sau funcționale în ambulatoriu
SECȚIUNEA 1
Condiții de eligibilitate a furnizorilor de dispozitive medicale
destinate recuperării unor deficiențe organice sau funcționale
în ambulatoriu

Art. 110. — Dispozitivele medicale se acordă, pentru o
perioadă determinată ori nedeterminată, de către furnizorii de
dispozitive medicale avizați de Ministerul Sănătății și evaluați
potrivit dispozițiilor legale în vigoare.
Art. 111. — (1) Contractul de furnizare de dispozitive
medicale se încheie între furnizorul de dispozitive medicale
avizat, evaluat, prin reprezentantul legal sau împuternicitul legal
al acestuia, după caz, și casa de asigurări de sănătate, pe baza
următoarelor documente:
a) certificatul de înregistrare cu cod unic de înregistrare și
certificatul de înscriere de mențiuni, dacă este cazul, sau actul
de înființare conform prevederilor legale în vigoare;
b) contul deschis la Trezoreria Statului sau la bancă;
c) dovada de evaluare, pentru sediul social și pentru punctele
de lucru, valabilă la data încheierii contractului;
d) certificatul/certificatele de înregistrare a dispozitivelor
medicale, emis/emise de Ministerul Sănătății, și/sau
declarația/declarațiile de conformitate CE, emisă/emise de
producător, după caz;
e) avizul de funcționare, după caz, emis de Ministerul
Sănătății;
f) dovada asigurării de răspundere civilă în domeniul medical
pentru furnizor, valabilă la data încheierii contractului;
g) lista prețurilor de vânzare cu amănuntul și/sau a sumelor
de închiriere pentru dispozitivele prevăzute în contractul de
furnizare de dispozitive medicale încheiat cu casa de asigurări
de sănătate;
h) dovada plății contribuției la Fond pentru asigurări sociale
de sănătate și a contribuției pentru concedii și indemnizații,
efectuată conform prevederilor legale în vigoare;
i) cerere/solicitare pentru intrarea în relație contractuală cu
casa de asigurări de sănătate;
j) dovada asigurării de răspundere civilă în domeniul medical
pentru personalul medico-sanitar care își desfășoară activitatea
la furnizor într-o formă prevăzută de lege și care urmează să fie
înregistrat în contract și să funcționeze sub incidența acestuia,
valabilă la data încheierii contractului.

42

MONITORUL OFICIAL AL ROMÂNIEI, PARTEA I, Nr. 895/30.XII.2010

(2) Casele de asigurări de sănătate solicită documentele
necesare încheierii contractelor care sunt prevăzute în prezenta
hotărâre, precum și în norme.
SECȚIUNEA a 2-a
Drepturile și obligațiile furnizorilor de dispozitive medicale,
precum și obligațiile caselor de asigurări de sănătate

Art. 112. — În relațiile contractuale cu casele de asigurări de
sănătate, furnizorii de dispozitive medicale evaluați au
următoarele obligații:
a) să respecte prevederile legale privind condițiile de
introducere pe piață, de comercializare și de punere în funcțiune
a dispozitivelor medicale;
b) să livreze dispozitivul medical în conformitate cu
recomandarea medicului și să asigure service pentru dispozitivul
medical livrat, conform prevederilor legale în vigoare, în cazul
dispozitivelor medicale care necesită service;
c) să livreze dispozitivele medicale și să desfășoare activități
de protezare numai la sediul social sau la punctul/punctele de
lucru pentru care dețin dovada de evaluare;
d) să verifice la livrare, după caz, adaptabilitatea și buna
funcționare a dispozitivului medical;
e) să livreze dispozitivul medical comandat la termenul
specificat în nota de comandă, astfel încât datele avute în
vedere de către medicul specialist la emiterea recomandării
medicale să nu sufere modificări, în condițiile în care asiguratul
respectă programarea pentru probă și predarea dispozitivului
medical la comandă;
f) să transmită Casei Naționale de Asigurări de Sănătate, în
vederea calculării prețurilor de referință și a sumelor de
închiriere, prețurile de vânzare cu amănuntul și sumele de
închiriere ale dispozitivelor medicale care trebuie să fie aceleași
cu cele prevăzute la art. 111 alin. (1) lit. g), însoțite de
certificatele de înregistrare a dispozitivelor medicale emise de
Ministerul Sănătății și/sau de declarațiile de conformitate CE
emise de producători, după caz;
g) să respecte confidențialitatea tuturor datelor și informațiilor
privitoare la asigurați, precum și demnitatea și intimitatea
acestora;
h) să emită, în vederea decontării, și să depună la casa de
asigurări de sănătate, până la data prevăzută în contractul de
furnizare de dispozitive medicale, facturile însoțite de: copia
certificatului de garanție, declarație privind dispozitivele cu
scopuri speciale pentru dispozitivele fabricate la comandă, după
caz, conform prevederilor legale în vigoare, audiogramele
efectuate după protezarea auditivă de către același furnizor
autorizat și evaluat care a efectuat audiograma inițială pentru
stabilirea diagnosticului, taloanele lunare pentru dispozitivele de
protezare stomii și incontinență urinară, fotoliile rulante și
aparatele pentru administrare continuă cu oxigen, după caz,
dovada verificării tehnice, după caz, confirmarea primirii
dispozitivului medical sub semnătura beneficiarului ori a
aparținătorului acestuia (membru al familiei — părinte, soț/soție,
fiu/fiică, împuternicit legal), cu specificarea domiciliului, a actului
de identitate și a codului numeric personal sau a documentelor

ce confirmă expedierea prin poștă, curierat, transport propriu ori
închiriat și primirea la domiciliu. Cheltuielile cu transportul
dispozitivului medical la domiciliul asiguratului nu se decontează
de casele de asigurări de sănătate; împuternicitul legal al
asiguratului nu poate fi reprezentant legal, asociat, administrator,
angajat sau persoană care își desfășoară activitatea într-o formă
legală de exercitare a profesiei la furnizorul de dispozitive
medicale ori la furnizorul de servicii medicale la care își
desfășoară activitatea medicul prescriptor;
i) să respecte dreptul asiguratului de a alege furnizorul de
dispozitive medicale în mod nediscriminatoriu;
j) să anunțe casa de asigurări de sănătate, în cazul
dispozitivelor medicale la comandă, despre primirea deciziilor
de aprobare, în termen de maximum 10 zile lucrătoare de la
data primirii acestora;
k) să utilizeze Sistemul informatic unic integrat. În situația în
care se utilizează un alt sistem informatic, acesta trebuie să fie
compatibil cu Sistemul informatic unic integrat, caz în care
furnizorii sunt obligați să asigure confidențialitatea în procesul
de transmitere a datelor. Începând cu data implementării
sistemului de raportare în timp real, acesta va fi utilizat de
furnizorii de dispozitive medicale evaluați pentru îndeplinirea
acestei obligații;
l) să anunțe casa de asigurări de sănătate despre
modificarea oricăreia dintre condițiile care au stat la baza
încheierii contractului de furnizare de dispozitive medicale, în
maximum 5 zile calendaristice de la data producerii modificării,
și să îndeplinească în permanență aceste condiții pe durata
derulării contractelor;
m) să respecte toate prevederile legale în vigoare privind
certificarea dispozitivelor medicale, prezentând, în acest sens,
casei de asigurări de sănătate cu care încheie contract
documentele justificative;
n) să reînnoiască, pe toată perioada de derulare a
contractului, dovada de evaluare a furnizorului și dovada
asigurării de răspundere civilă pentru furnizor — atât pentru
sediul social, cât și pentru punctele de lucru, precum și dovada
asigurării de răspundere civilă în domeniul medical pentru
personalul medico-sanitar care își desfășoară activitatea la
furnizor într-o formă prevăzută de lege și care urmează să fie
înregistrat în contract și să funcționeze sub incidența acestuia.
Art. 113. — În relațiile contractuale cu casele de asigurări de
sănătate, furnizorii de dispozitive medicale au următoarele
drepturi:
a) să primească de la casa de asigurări de sănătate
contravaloarea dispozitivelor medicale furnizate, conform
facturilor emise și documentelor însoțitoare, inclusiv sumele de
închiriere, în termen de 30 de zile de la data validării
documentelor necesare a fi depuse în vederea decontării.
Validarea documentelor de către casele de asigurări de sănătate
se face în termen de 10 zile lucrătoare de la data depunerii
acestora;
b) să fie informați ori de câte ori este nevoie asupra
modalității de încheiere a contractelor de furnizare a

MONITORUL OFICIAL AL ROMÂNIEI, PARTEA I, Nr. 895/30.XII.2010
dispozitivelor medicale, prin publicare pe pagina web a caselor
de asigurări de sănătate;
c) să încaseze contribuție personală de la asigurați, în
condițiile prevăzute în norme.
Art. 114. — În relațiile contractuale cu furnizorii de dispozitive
medicale, casele de asigurări de sănătate au următoarele
obligații:
a) să încheie contracte cu furnizorii de dispozitive medicale
autorizați și evaluați, astfel încât să se asigure punerea în
aplicare a prevederilor prezentei hotărâri și să se facă publică în
termen de maximum 10 zile lucrătoare de la data încheierii
contractelor, inclusiv pe site-ul casei de asigurări de sănătate,
lista în ordine alfabetică a acestora, cu indicarea datelor de
contact pentru sediul social și punctul de lucru din județul
respectiv, pentru informarea asiguratului; să actualizeze toate
modificările făcute la contracte prin acte adiționale, pe perioada
derulării contractelor, prin afișare pe pagina web și la sediul
casei de asigurări de sănătate a listei acestora și a datelor de
contact, în termen de maximum 5 zile lucrătoare de la data
încheierii actelor adiționale;
b) să informeze în prealabil într-un număr de zile similar celui
prevăzut la art. 4 alin. (1) furnizorii de dispozitive medicale
asupra condițiilor de contractare, precum și la modificările
apărute ulterior ca urmare a modificării actelor normative, prin
intermediul paginii web a casei de asigurări de sănătate, precum
și prin e-mail la adresele comunicate oficial de către furnizori cu
excepția situațiilor impuse de actele normative;
c) să emită decizii privind aprobarea procurării/închirierii
dispozitivului medical, conform prevederilor legale și în limita
bugetului aprobat; modelul deciziei pentru aprobarea
procurării/închirierii de dispozitive medicale este prevăzut în
norme;
d) să precizeze în decizia de procurare/închiriere a
dispozitivului medical prețul de referință/suma de închiriere
suportat/suportată de casa de asigurări de sănătate din Fond
pentru dispozitivul medical și să specifice pe versoul deciziei, în
ordine alfabetică, lista furnizorilor de dispozitive medicale care
furnizează dispozitivul medical aprobat în decizie, cu care casa
de asigurări de sănătate se află în relații contractuale, cu
indicarea datelor de contact pentru sediul social și punctul de
lucru din județul respectiv, pentru informarea asiguratului;
e) să respecte dreptul asiguratului de a-și alege furnizorul de
dispozitive medicale;
f) să efectueze decontarea dispozitivelor medicale pentru
care au fost validate documentele justificative, pe baza facturilor
emise de către furnizor și a documentelor obligatorii care le
însoțesc. Validarea documentelor justificative se efectuează în
termen de 10 zile lucrătoare de la data primirii documentelor;
g) să verifice dacă emitentul prescripției medicale se află în
relații contractuale cu o casă de asigurări de sănătate. Prin
emitent se înțelege furnizorul de servicii medicale și nu cel de
dispozitive medicale;
h) să sesizeze organelor abilitate, în vederea soluționării,
situațiile în care constată neconformitatea documentelor depuse

43

de către furnizori, pentru a căror corectitudine furnizorii depun
declarații pe propria răspundere.
i) să înmâneze, la momentul finalizării controlului, proceseleverbale de constatare furnizorilor de dispozitive medicale sau,
după caz, să comunice acestora notele de constatare întocmite
în termen de maximum o zi lucrătoare de la data prezentării în
vederea efectuării controlului.
SECȚIUNEA a 3-a
Decontarea dispozitivelor medicale

Art. 115. — Suma maximă care se suportă de casele de
asigurări de sănătate din Fond pentru fiecare dispozitiv medical
sau tip de dispozitiv medical este prețul de referință ori, după
caz, suma de închiriere. Prețul de referință și suma de închiriere
se stabilesc conform unei metodologii care se aprobă prin ordin
al președintelui Casei Naționale de Asigurări de Sănătate.
Dispozitivele medicale care se acordă pentru o perioadă
determinată, prin închiriere, se stabilesc prin norme. Suma de
închiriere este suma pe care o decontează casele de asigurări
de sănătate pentru dispozitivele acordate pentru o perioadă
determinată.
Art. 116. — (1) Casele de asigurări de sănătate decontează
integral prețul de vânzare cu amănuntul al dispozitivului medical,
dacă acesta este mai mic decât prețul de referință. Dacă prețul
de vânzare cu amănuntul al dispozitivului medical este mai mare
decât prețul de referință, diferența se suportă de asigurat prin
contribuție personală și se achită direct furnizorului, care
eliberează chitanță și bon fiscal sau, la cererea asiguratului, și
factură.
(2) Casele de asigurări de sănătate decontează integral
suma de închiriere a dispozitivului medical, dacă aceasta este
mai mică decât suma de închiriere stabilită conform
metodologiei aprobate prin ordin al președintelui Casei
Naționale de Asigurări de Sănătate. Dacă suma de închiriere a
dispozitivului medical este mai mare decât suma de închiriere
stabilită conform metodologiei aprobate prin ordin al
președintelui Casei Naționale de Asigurări de Sănătate,
diferența se suportă de asigurat prin contribuție personală și se
achită direct furnizorului, care eliberează chitanță și bon fiscal
sau, la cererea asiguratului, și factură.
(3) Pentru persoanele prevăzute în legi speciale, care
beneficiază de gratuitate din Fond în condițiile prevederilor
legale în vigoare, în situația în care pentru un dispozitiv medical
prețurile de vânzare cu amănuntul ale tuturor furnizorilor de
dispozitive medicale aflați în relație contractuală cu aceeași casă
de asigurări de sănătate sunt mai mari decât prețul de referință
al acestui dispozitiv medical, casa de asigurări de sănătate
decontează contravaloarea dispozitivului medical la prețul cel
mai mic de vânzare cu amănuntul. În situația în care pentru un
dispozitiv medical, prețurile de vânzare cu amănuntul ale tuturor
furnizorilor de dispozitive medicale aflați în relație contractuală
cu aceeași casă de asigurări de sănătate sunt mai mici sau mai
mari decât prețul de referință, casele de asigurări de sănătate
decontează integral prețul de vânzare cu amănuntul al
dispozitivului medical dacă acesta este mai mic decât prețul de

44

MONITORUL OFICIAL AL ROMÂNIEI, PARTEA I, Nr. 895/30.XII.2010

referință, respectiv prețul de referință, dacă prețul de vânzare
cu amănuntul al dispozitivului medical este mai mare decât
prețul de referință.
(4) Pentru persoanele prevăzute în legi speciale, care
beneficiază de gratuitate din Fond în condițiile prevederilor
legale în vigoare, în situația în care pentru un dispozitiv medical
sumele de închiriere ale tuturor furnizorilor de dispozitive
medicale aflați în relație contractuală cu aceeași casă de
asigurări de sănătate sunt mai mari decât suma de închiriere a
acestui dispozitiv medical, stabilită conform metodologiei
aprobate prin ordin al președintelui Casei Naționale de Asigurări
de Sănătate, casa de asigurări de sănătate decontează suma de
închiriere cea mai mică. În situația în care pentru un dispozitiv
medical sumele de închiriere ale tuturor furnizorilor de
dispozitive medicale aflați în relație contractuală cu aceeași casă
de asigurări de sănătate sunt mai mici sau mai mari decât suma
de închiriere stabilită conform metodologiei aprobate prin ordin
al președintelui Casei Naționale de Asigurări de Sănătate,
casele de asigurări de sănătate decontează integral suma de
închiriere a dispozitivului medical, dacă aceasta este mai mică
decât suma de închiriere stabilită conform metodologiei
aprobate prin ordin al președintelui Casei Naționale de Asigurări
de Sănătate, respectiv suma de închiriere stabilită conform
metodologiei aprobate prin ordin al președintelui Casei
Naționale de Asigurări de Sănătate, dacă suma de închiriere a
dispozitivului medical este mai mare.
Art. 117. — (1) Pentru încadrarea în fondul aprobat pentru
acordarea de dispozitive medicale și asigurarea accesului
asiguraților la toate categoriile de dispozitive medicale, casele
de asigurări de sănătate vor analiza lunar numărul de cereri,
respectiv
numărul
de
decizii
privind
aprobarea
procurării/închirierii dispozitivelor medicale emise în luna
anterioară, alcătuind, după caz, liste de prioritate pentru
asigurați, pe categorii de dispozitive medicale.
(2) Criteriile de prioritate, precum și cele pentru soluționarea
listelor de prioritate țin cont de data înregistrării cererilor la casa
de asigurări de sănătate și de nivelul de urgență, se stabilesc de
către serviciul medical al casei de asigurări de sănătate, cu
avizul Consiliului de administrație, se aprobă prin decizie de
către președintele-director general și se publică pe pagina web
a casei de asigurări de sănătate.
Art. 118. — (1) Dispozitivele medicale se acordă în baza
prescripției medicale eliberate de medicul de specialitate aflat
în relație contractuală cu casa de asigurări de sănătate, direct
sau prin reprezentantul legal, și a cererii scrise întocmite de
asigurat, de către unul dintre membrii de familie (părinte,
soț/soție, fiu/fiică), de către o persoană împuternicită legal în
acest sens de către asigurat sau de către reprezentantul legal al
asiguratului. Împuternicitul legal al asiguratului nu poate fi
reprezentant legal, asociat, administrator, angajat sau persoană
care își desfășoară activitatea într-o formă legală de exercitare
a profesiei la furnizorul de dispozitive medicale ori la furnizorul
de servicii medicale la care își desfășoară activitatea medicul
prescriptor. Prescripția medicală va conține în mod obligatoriu
numele casei de asigurări de sănătate cu care medicul care

eliberează prescripția medicală se află în relație contractuală și
numărul contractului. Prescripția medicală va fi întocmită în
limita competenței medicului prescriptor. Cererea se
înregistrează la casa de asigurări de sănătate în ale cărei
evidențe se află asiguratul. Medicul sau reprezentantul legal al
medicului reprezintă furnizorul de servicii medicale, și nu cel de
dispozitive medicale.
(2) Pentru dispozitivele de protezare stomii și incontinență
urinară recomandarea se poate face și de către medicul de
familie pe lista căruia se află înscris asiguratul, aflat în relație
contractuală cu aceeași casă de asigurări de sănătate unde este
în evidență și asiguratul, în baza scrisorii medicale, conform
modelului prevăzut în norme sau biletului de ieșire din spital
transmise de către medicul de specialitate aflat în relație
contractuală cu casele de asigurări de sănătate. Prescripția
medicală va conține în mod obligatoriu în acest caz și numele
casei de asigurări de sănătate cu care medicul de specialitate
care a transmis scrisoarea medicală/ biletul de ieșire din spital
se află în relație contractuală și numărul contractului încheiat de
către acesta sau reprezentantul legal.
(3) Modul de prescriere, procurare/închiriere și decontare a
dispozitivelor medicale se stabilește prin norme.
(4) Termenele de înlocuire se stabilesc prin norme.
(5) Medicii de specialitate aflați în relație contractuală cu casa
de asigurări de sănătate, care prescriu dispozitive medicale și își
desfășoară activitatea în cadrul unei unități sanitare autorizate
și evaluate, nu pot reprezenta interesele unui furnizor de
dispozitive medicale.
SECȚIUNEA a 4-a
Sancțiuni, condiții de reziliere, încetare și suspendare
a contractelor de furnizare de dispozitive medicale

Art. 119. — Contractul de furnizare de dispozitive medicale
se reziliază de plin drept printr-o notificare scrisă a casei de
asigurări de sănătate, în termen de maximum 5 zile
calendaristice de la data aprobării acestei măsuri ca urmare a
constatării următoarelor situații:
a) expirarea perioadei de 30 de zile calendaristice de la
retragerea de către organele în drept a avizului de funcționare
a furnizorului de dispozitive medicale;
b) expirarea perioadei de 30 de zile calendaristice de la
revocarea de către organele în drept a dovezii de evaluare a
furnizorului;
c) furnizarea de dispozitive medicale pentru care furnizorul
nu deține certificat de înregistrare a dispozitivului medical, emis
de Ministerul Sănătății și/sau declarația de conformitate CE
emisă de producător, după caz;
d) la a doua constatare a nerespectării în cursul unui an a
oricăreia dintre obligațiile prevăzute la art. 112 lit. a), b), c), d),
g), i), k) și l);
e) la a patra constatare a nerespectării oricăreia dintre
obligațiile prevăzute la art. 112 lit. e), h) și j);
f) refuzul furnizorilor de a pune la dispoziția organelor de
control ale Casei Naționale de Asigurări de Sănătate și ale
caselor de asigurări de sănătate toate documentele justificative

MONITORUL OFICIAL AL ROMÂNIEI, PARTEA I, Nr. 895/30.XII.2010
și cele de evidență financiar-contabilă privind livrarea, punerea
în funcțiune și service-ul dispozitivelor medicale furnizate
conform contractelor încheiate și documentele justificative
privind decontarea din Fond;
g) dacă din motive imputabile furnizorului de dispozitive
medicale acesta își întrerupe activitatea pe o perioadă mai mare
de 30 de zile calendaristice.
Art. 120. — Contractul de furnizare de dispozitive medicale
încetează în următoarele situații:
a) de drept, la data la care a intervenit una dintre următoarele
situații:
a1) încetarea, prin faliment, dizolvare cu lichidare, lichidare,
a furnizorului de dispozitive medicale;
a2) încetarea definitivă a activității caselor de asigurări de
sănătate;
b) din motive imputabile furnizorului prin reziliere;
c) acordul de voință al părților;
d) denunțarea unilaterală a contractului de către
reprezentantul legal al furnizorului de dispozitive medicale sau
al casei de asigurări de sănătate, printr-o notificare scrisă și
motivată, în care se va preciza temeiul legal, cu 30 de zile
calendaristice anterior datei de la care se dorește încetarea
contractului;
e) denunțarea unilaterală a contractului de către
reprezentantul legal al casei de asigurări de sănătate printr-o
notificare scrisă privind expirarea termenului de suspendare a
contractului în condițiile art. 121 alin. (1) lit. d), cu excepția
revocării dovezii de evaluare a furnizorului și a retragerii avizului
de funcționare a furnizorului.
Art. 121. — (1) Contractul de furnizare de dispozitive
medicale se suspendă începând cu data la care a intervenit una
dintre următoarele situații:
a) pentru cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
b) la solicitarea furnizorului, pentru motive obiective pe bază
de documente justificative prezentate casei de asigurări de
sănătate;
c) nerespectarea de către furnizori a termenelor de plată a
contribuției la Fond, de la data constatării de către casele de
asigurări de sănătate din evidențele proprii sau ca urmare a
controalelor efectuate de către acestea la furnizori, până la data
la care aceștia își achită obligațiile la zi sau până la data
ajungerii la termen a contractului; suspendarea se face după 30
de zile calendaristice de la data la care casa de asigurări de
sănătate a efectuat ultima plată către furnizor;
d) încetarea valabilității sau revocarea de către autoritățile
competente a oricăruia dintre documentele prevăzute la art. 111
alin. (1) lit. a), b), c) și nerespectarea obligației prevăzute la
art. 112 lit. n), cu condiția ca furnizorul să facă dovada
demersurilor întreprinse pentru actualizarea/dobândirea
acestuia; suspendarea operează pentru o perioadă de
maximum 30 de zile calendaristice de la data încetării
valabilității/retragerii/ revocării acestuia.

45

(2) Decontarea dispozitivelor medicale acordate conform
contractelor încheiate se suspendă de la data de înregistrare a
documentului prin care se constată nesoluționarea pe cale
amiabilă a unor litigii între părțile contractante doar până la data
la care contravaloarea acestor dispozitive medicale atinge
valoarea concurentă sumei care a făcut obiectul litigiului, în
condițiile stabilite prin norme.
Art. 122. — (1) În cazul în care se constată nerespectarea
obligațiilor prevăzute la art. 112 lit. e), h) și j), suma cuvenită
pentru luna în care s-au înregistrat aceste situații se diminuează
după cum urmează:
a) la prima constatare, cu 10%;
b) la a doua constatare, cu 20%;
c) la a treia constatare, cu 30%.
(2) În cazul în care se constată nerespectarea obligațiilor
prevăzute la art. 112 lit. a), b), c), d), g), i), k) și l), se diminuează
cu 30% suma cuvenită pentru luna în care s-au înregistrat
aceste situații.
(3) Reținerea sumei conform alin. (1) și (2) se face din prima
plată ce urmează a fi efectuată, pentru furnizorii care sunt în
relație contractuală cu casele de asigurări de sănătate.
(4) Recuperarea sumei conform prevederilor alin. (1) și (2) se
face prin plată directă sau executare silită, pentru furnizorii care
nu mai sunt în relație contractuală cu casa de asigurări de
sănătate.
(5) Sumele încasate la nivelul caselor de asigurări de
sănătate în condițiile alin. (1) și (2) se utilizează conform
prevederilor legale în vigoare.
CAPITOLUL V
Dispoziții finale
Art. 123. — (1) Lista serviciilor medicale și lista dispozitivelor
medicale de care beneficiază asigurații în cadrul sistemului de
asigurări sociale de sănătate sunt prevăzute în norme.
(2) Serviciile medicale de consultații și diagnostic ce pot fi
furnizate la distanță și modalitățile de acordare sunt prevăzute
în norme.
Art. 124. — Centrele de sănătate cu personalitate juridică
înființate de Ministerul Sănătății, care au în structură paturi de
spital și ambulatoriu, încheie contract direct cu casele de
asigurări de sănătate pentru activitatea medicală desfășurată în
calitate de furnizor de servicii medicale. Aceste centre de
sănătate sunt asimilate cu spitalele comunale. Pentru serviciile
medicale acordate se aplică aceleași prevederi prevăzute în
prezentul contract-cadru și în norme, referitoare la serviciile
medicale spitalicești și serviciile medicale ambulatorii.
Art. 125. — Pentru centrele de sănătate cu paturi, fără
personalitate juridică, înființate de Ministerul Sănătății, care se
află în structura unui spital, reprezentantul legal al spitalului
respectiv ia în calcul la încheierea contractului de furnizare de
servicii medicale cu casa de asigurări de sănătate și activitatea
medicală desfășurată în centrul de sănătate, considerat secție
a spitalului respectiv.
Art. 126. — Pentru centrele de sănătate fără paturi și fără
personalitate juridică, înființate de Ministerul Sănătății, care se

46

MONITORUL OFICIAL AL ROMÂNIEI, PARTEA I, Nr. 895/30.XII.2010

află în structura unui spital, reprezentantul legal al spitalului
respectiv ia în calcul la încheierea contractului de furnizare de
servicii medicale cu casa de asigurări de sănătate și activitatea
medicală desfășurată în centrul de sănătate.
Art. 127. — Casele de asigurări de sănătate încheie
contracte cu centrele de sănătate multifuncționale separat
pentru fiecare tip de asistență medicală, conform prevederilor
prezentului contract-cadru și ale normelor, pentru tipurile de
asistență medicală respective.
Art. 128. — Începând cu data intrării în vigoare a dispozițiilor
prezentei hotărâri, contractele de furnizare de servicii medicale,
de medicamente, cu și fără contribuție personală, în tratamentul
ambulatoriu și de dispozitive medicale se încheie până la data
de 31 decembrie 2012. Decontarea serviciilor medicale,
medicamentelor și a dispozitivelor medicale aferente lunii
decembrie a anului în curs se poate efectua în luna decembrie
pentru serviciile efectuate și facturate până la data prevăzută în
documentele justificative depuse în vederea decontării, în limita
bugetului aprobat, urmând ca diferența reprezentând servicii
realizate și nedecontate să se deconteze în luna ianuarie a
anului următor.
Art. 129. — Decontarea serviciilor medicale contractate
pentru trimestrul IV 2010 se face lunar, în limita creditelor
bugetare deschise, urmând ca serviciile medicale realizate și
raportate conform contractului de furnizare de servicii medicale
și rămase nedecontate să se deconteze eșalonat în anul 2011,
în limita creditelor de angajament aprobate pentru anul 2010.
Art. 130. — Contractele încheiate cu furnizorii de servicii
medicale, de medicamente și de dispozitive medicale pentru
anul 2010 se prelungesc prin acte adiționale până la încheierea
noilor contracte. Suma înscrisă în actul adițional va fi
consemnată distinct ca sumă inclusă în valoarea totală în
contractul pe anii 2011—2012. Condițiile acordării asistenței
medicale în baza actului adițional sunt cele prevăzute în actele
normative în vigoare pe perioada derulării actelor adiționale.
Art. 131. — (1) Sunt incluse în lista de medicamente
(denumiri comerciale) de care beneficiază asigurații în
tratamentul ambulatoriu, cu sau fără contribuție personală, pe
bază de prescripție medicală, în sistemul de asigurări sociale de
sănătate, care se aprobă prin ordin al președintelui Casei
Naționale de Asigurări de Sănătate, numai medicamentele cu
studii de bioechivalență, cu excepția situațiilor în care
medicamentul respectiv nu este inclus în lista medicamentelor
care necesită studii de bioechivalență, conform normelor în
vigoare, și a situațiilor în care pentru o anumită denumire
comună internațională nu există medicamente care dețin astfel
de studii.
(2) Criteriile prevăzute la alin. (1) se aplică și în cazul
medicamentelor prescrise pentru tratamentul afecțiunilor
persoanelor prevăzute la art. 213 alin. (1) lit. a) din Legea
nr. 95/2006, cu modificările și completările ulterioare, precum și
pentru femeile gravide și lăuze.
Art. 132. — Furnizorii de servicii medicale au obligația de a
respecta ghidurile și protocoalele de practică medicală elaborate
conform dispozițiilor legale în vigoare.

Art. 133. — (1) Este interzisă eliberarea în cadrul cabinetelor
medicale, aflate în relație contractuală cu casele de asigurări de
sănătate, indiferent de forma lor de organizare, a
medicamentelor corespunzătoare DCI-urilor prevăzute în
Hotărârea Guvernului nr. 720/2008, cu modificările și
completările ulterioare, cu excepția situațiilor expres prevăzute
de legislația în vigoare. În urma oricăror sesizări privind
eliberarea în cadrul cabinetelor medicale a medicamentelor, cu
excepția celor prevăzute de legislația în vigoare, reprezentanții
Colegiului Farmaciștilor din România au dreptul de a participa la
verificările făcute de organele de control ale Casei Naționale de
Asigurări de Sănătate/caselor de asigurări de sănătate.
(2) În cazul nerespectării prevederilor alin. (1) de către
cabinetele medicale individuale, contractul de furnizare de
servicii medicale încetează cu data la care casa de asigurări de
sănătate constată această situație.
(3) Pentru celelalte forme de organizare a cabinetelor
medicale, în cazul nerespectării prevederilor alin. (1), contractul
de furnizare de servicii medicale se modifică prin excluderea din
contract a medicilor la care se înregistrează această situație,
începând cu data la care situația este constatată de către casa
de asigurări de sănătate.
(4) Este interzisă eliberarea fără prescripție medicală a
medicamentelor corespunzătoare DCI-urilor prevăzute în
Hotărârea Guvernului nr. 720/2008, cu excepția situațiilor expres
prevăzute de legislația în vigoare.
Art. 134. — Furnizorii de servicii medicale sunt obligați să
transmită direcțiilor de sănătate publică județene, respectiv a
municipiului București datele de identificare ale persoanelor
înregistrate la aceștia, pentru cazurile prevăzute de Hotărârea
Guvernului nr. 589/2007 privind stabilirea metodologiei de
raportare și de colectare a datelor pentru supravegherea bolilor
transmisibile și de Ordinul ministrului sănătății publice
nr. 1.466/2008 pentru aprobarea circuitului informațional al fișei
unice de raportare a bolilor transmisibile.
Art. 135. — Casele de asigurări de sănătate sunt obligate:
a) să raporteze Casei Naționale de Asigurări de Sănătate
datele solicitate privind activitatea desfășurată de furnizorii de
servicii medicale, pe baza contractelor încheiate cu aceștia,
precum și evidența asiguraților și a documentelor justificative
utilizate în formatul și la termenele prevăzute;
b) să respecte termenele de raportare stabilite de Casa
Națională de Asigurări de Sănătate; să raporteze Casei
Naționale de Asigurări de Sănătate, până la data de 15 a lunii
următoare încheierii fiecărui trimestru, datele solicitate în
vederea calculării valorilor definitive ale punctelor;
c) să monitorizeze pe baza codului numeric personal al
fiecărui asigurat numărul serviciilor medicale acordate de
furnizorii cu care se află în relație contractuală și să afișeze lunar
pe pagina web un raport privind neregulile constatate în acest
sens;
d) să monitorizeze lunar consumul de medicamente cu și
fără contribuție personală, pe medic și pe asigurat, pe baza
raportărilor validate de aceasta;

MONITORUL OFICIAL AL ROMÂNIEI, PARTEA I, Nr. 895/30.XII.2010
e) să țină evidența deciziilor de aprobare a dispozitivelor
medicale și a serviciilor de îngrijiri medicale la domiciliu/îngrijiri
paliative pe fiecare asigurat, precum și evidența dispozitivelor
medicale/zile de îngrijiri medicale la domiciliu/îngrijiri paliative
decontate pe fiecare asigurat;
f) să controleze actele de evidență financiar-contabilă ale
serviciilor medicale furnizate conform contractelor încheiate și
documentele justificative privind sumele decontate din Fond;
g) să verifice prescrierea medicamentelor și recomandarea
investigațiilor paraclinice de către furnizorii de servicii medicale,
în conformitate cu reglementările în vigoare, și să afișeze lunar
pe pagina web informații semnificative în acest sens, cu
respectarea prevederilor legale în vigoare;
h) să verifice activitatea furnizorilor de dispozitive medicale
conform contractelor încheiate cu aceștia;
i) să efectueze controlul serviciilor medicale acordate
asiguraților conform contractelor încheiate cu furnizorii de
servicii medicale;
j) să controleze furnizorii de medicamente privind modul de
desfășurare a activității ce face obiectul contractului încheiat cu
casa de asigurări de sănătate;
k) să utilizeze Sistemul informatic unic integrat;
l) să afișeze pe pagina web proprie toate formularele tipizate,
fără regim special, conform modelelor standardizate prevăzute
în norme;
m) să organizeze evidența contractelor pe care furnizorii din
ambulatoriul de specialitate clinic le au încheiate cu furnizorii de
servicii conexe actului medical, organizați în baza Ordonanței
de urgență a Guvernului nr. 83/2000, aprobată cu modificări prin
Legea nr. 598/2001, și, după caz, conform Legii 213/2004,
respectiv cu furnizorii de servicii conexe actului medical care își
desfășoară activitatea într-o formă legală la furnizorul din
ambulatoriul de specialitate pentru specialitățile clinice;
n) să respecte prevederile Hotărârii Guvernului privind
aprobarea Planului național de paturi pentru perioada 2011—
2013;
o) să încheie, pentru anul 2011, contracte de furnizare de
servicii medicale spitalicești pentru maximum 90% din cazurile
de spitalizare continuă contractate în anul 2010.
Art. 136. — Casele de asigurări de sănătate și furnizorii de
servicii medicale, de medicamente în tratamentul ambulatoriu,
precum și de dispozitive medicale au obligația de a respecta
prevederile Legii nr. 677/2001 pentru protecția persoanelor cu
privire la prelucrarea datelor cu caracter personal și libera
circulație a acestor date, cu modificările și completările
ulterioare.
Art. 137. — Lista de servicii medicale acordate la nivel
regional, precum și modalitatea de încheiere a contractelor de

47

furnizare de servicii medicale cu mai multe case de asigurări de
sănătate dintr-o anumită regiune se stabilesc prin norme.
Art. 138. — Orice împrejurare independentă de voința
părților, intervenită în termenele de depunere a cererilor însoțite
de documentele prevăzute de actele normative în vigoare,
necesare încheierii și negocierii contractelor sau după data
semnării contractului/convenției și care împiedică executarea
acestuia/acesteia, este considerată forță majoră și exonerează
de răspundere partea care o invocă. În înțelesul prezentului
contract-cadru, prin forță majoră se înțelege: război, revoluție,
cutremur, marile inundații, embargo. Partea care invocă forța
majoră trebuie să anunțe cealaltă parte, în termen de 5 zile
calendaristice de la data apariției respectivului caz de forță
majoră, și să prezinte un act confirmativ eliberat de autoritatea
competentă din propriul județ, respectiv municipiul București,
prin care să se certifice realitatea și exactitatea faptelor și
împrejurărilor care au condus la invocarea forței majore.
Art. 139. — Documentele justificative privind raportarea
activității realizate se stabilesc prin ordin al președintelui Casei
Naționale de Asigurări de Sănătate.
Art. 140. — Furnizorii nu au dreptul să cesioneze în tot sau
în parte drepturile lor în baza contractelor încheiate cu casele de
asigurări de sănătate, fără acordul prealabil scris al caselor de
asigurări de sănătate și în lipsa avizului Casei Naționale de
Asigurări de Sănătate. În acest sens casele de asigurări de
sănătate au obligația de a transmite Casei Naționale de
Asigurări de Sănătate, pentru fiecare cerere în parte,
documentele prevăzute prin Ordin al președintelui Casei
Naționale de Asigurări de Sănătate pentru a obține avizul din
partea acesteia.
Art. 141. — (1) În situația în care medicii de familie nu încheie
contractele de furnizare de servicii medicale în asistența
medicală primară la termenele și în condițiile prezentului
contract-cadru, pentru asigurarea accesului neîngrădit al
asiguraților la asistență medicală, medicii de specialitate din
ambulatoriu pot acorda serviciile medicale prevăzute pentru
asistența medicală primară.
(2) Condițiile de acordare și decontare a serviciilor din
asistența medicală primară furnizate de medicii de specialitate
din ambulatoriu se stabilesc prin norme.
Art. 142. — (1) În vederea acordării serviciilor medicale,
medicamentelor și dispozitivelor medicale, începând cu data
implementării sistemului cardului național de asigurări sociale
de sănătate, furnizorii au obligația de a solicita acest document
titularilor acestuia.
(2) Serviciile medicale, medicamentele și dispozitivele
medicale acordate în alte condiții decât cele prevăzute la
alin. (1) nu se decontează furnizorilor de către casele de
asigurări de sănătate.

48

MONITORUL OFICIAL AL ROMÂNIEI, PARTEA I, Nr. 895/30.XII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 1.588 din 29 decembrie 2010

CASA NAȚIONALĂ DE ASIGURĂRI DE SĂNĂTATE
Nr. 1.104 din 29 decembrie 2010

ORDIN
pentru prelungirea aplicării prevederilor Ordinului ministrului sănătății și al președintelui Casei
Naționale de Asigurări de Sănătate nr. 265/408/2010 pentru aprobarea Normelor metodologice de
aplicare a Contractului-cadru privind condițiile acordării asistenței medicale în cadrul sistemului de
asigurări sociale de sănătate pentru anul 2010
Având în vedere Referatul de aprobare nr. Cs.A.13.687 din 29 decembrie 2010 al Ministerului Sănătății și nr. DG 3.909 din
29 decembrie 2010 al Casei Naționale de Asigurări de Sănătate,
în temeiul prevederilor:
— art. 217 alin. (5) din titlul VIII ăAsigurări sociale de sănătate” al Legii nr. 95/2006 privind reforma în domeniul sănătății,
cu modificările și completările ulterioare;
— Hotărârii Guvernului nr. 1.389/2010 pentru aprobarea Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anii 2011—2012;
— Hotărârii Guvernului nr. 144/2010 privind organizarea și funcționarea Ministerului Sănătății, cu modificările și completările
ulterioare;
— Hotărârii Guvernului nr. 972/2006 pentru aprobarea Statutului Casei Naționale de Asigurări de Sănătate, cu modificările
și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. 1. — Se prelungește până la data de 1 aprilie 2011
aplicarea prevederilor Ordinului ministrului sănătății și al
președintelui Casei Naționale de Asigurări de Sănătate
nr. 265/408/2010 pentru aprobarea Normelor metodologice de
aplicare a Contractului-cadru privind condițiile acordării
asistenței medicale în cadrul sistemului de asigurări sociale de

sănătate pentru anul 2010, publicat în Monitorul Oficial al

Ministrul sănătății,
Cseke Attila

Președintele Casei Naționale de Asigurări de Sănătate,
Nicolae-Lucian Duță

Gabriel S. Popa

României, Partea I, nr. 207 și 207 bis din 1 aprilie 2010, cu
modificările și completările ulterioare.
Art. 2. — Prezentul ordin se publică în Monitorul Oficial al
României, Partea I.

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 895/30.XII.2010 conține 48 de pagini.

Prețul: 9,60 lei

&JUYDGY|448810]
ISSN 1453—4495

