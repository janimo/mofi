PARTEA I

Anul 178 (XXII) — Nr. 214

Marți, 6 aprilie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

61.

— Lege privind aprobarea Ordonanței de urgență a
Guvernului nr. 106/2007 pentru modificarea și
completarea Legii nr. 571/2003 privind Codul fiscal

2

405.

— Decret pentru promulgarea Legii privind aprobarea
Ordonanței de urgență a Guvernului nr. 106/2007
pentru modificarea și completarea Legii nr. 571/2003
privind Codul fiscal ....................................................

2

65.

— Lege pentru completarea art. 42 din Legea
nr. 329/2009 privind reorganizarea unor autorități și
instituții publice, raționalizarea cheltuielilor publice,
susținerea mediului de afaceri și respectarea
acordurilor-cadru cu Comisia Europeană și Fondul
Monetar Internațional ................................................

3

409.

— Decret privind promulgarea Legii pentru
completarea art. 42 din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional ..............

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
A/89. — Ordin al ministrului afacerilor externe privind
publicarea rezoluțiilor Consiliului de Securitate al
Organizației Națiunilor Unite nr. 1.903 (2009) privind
situația din Republica Liberia, nr. 1.904 (2009) privind
terorismul, nr. 1.907 (2009) și nr. 1.862 (2009) privind
situația din Africa ........................................................

4–15

2

MONITORUL OFICIAL AL ROMÂNIEI, PARTEA I, Nr. 214/6.IV.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 106/2007 pentru modificarea și completarea Legii
nr. 571/2003 privind Codul fiscal
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 106 din
4 octombrie 2007 pentru modificarea și completarea Legii nr. 571/2003 privind
Codul fiscal, publicată în Monitorul Oficial al României, Partea I, nr. 703 din
18 octombrie 2007.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 31 martie 2010.
Nr. 61.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 106/2007 pentru modificarea
și completarea Legii nr. 571/2003 privind Codul fiscal
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 106/2007 pentru modificarea și completarea Legii nr. 571/2003
privind Codul fiscal și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 29 martie 2010.
Nr. 405.

MONITORUL OFICIAL AL ROMÂNIEI, PARTEA I, Nr. 214/6.IV.2010

3

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru completarea art. 42 din Legea nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional
Parlamentul României adoptă prezenta lege.
Articol unic. — La articolul 42 din Legea nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului de afaceri
și respectarea acordurilor-cadru cu Comisia Europeană și
Fondul Monetar Internațional, publicată în Monitorul Oficial al
României, Partea I, nr. 761 din 9 noiembrie 2009, după alineatul (2)
se introduce un nou alineat, alineatul (3), cu următorul cuprins:
ă(3) De prevederile alin. (2) beneficiază și proprietarii de
tractoare uzate și mașini agricole autopropulsate uzate,

persoane fizice, precum și moștenitorii acestora, care s-au
asociat în vederea achiziționării în coproprietate a unui tractor
nou și/sau a unei mașini agricole autopropulsate noi, pentru
desfășurarea unor activități agricole specifice. În această situație
fiecare beneficiază de o primă în sumă de cel mult 17.000 de lei,
cu condiția ca asociații să achiziționeze în coproprietate un
tractor nou și/sau o mașină agricolă autopropulsată nouă, iar
cuantumul cumulat al primelor să nu depășească 50% din
valoarea noii achiziții.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 31 martie 2010.
Nr. 65.

PREȘEDINTELE ROMÂNIEI

DECRET
privind promulgarea Legii pentru completarea art. 42
din Legea nr. 329/2009 privind reorganizarea unor autorități
și instituții publice, raționalizarea cheltuielilor publice,
susținerea mediului de afaceri și respectarea
acordurilor-cadru cu Comisia Europeană
și Fondul Monetar Internațional
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru completarea art. 42 din Legea
nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 29 martie 2010.
Nr. 409.

4

MONITORUL OFICIAL AL ROMÂNIEI, PARTEA I, Nr. 214/6.IV.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea rezoluțiilor Consiliului de Securitate al Organizației Națiunilor Unite
nr. 1.903 (2009) privind situația din Republica Liberia, nr. 1.904 (2009)
privind terorismul, nr. 1.907 (2009) și nr. 1.862 (2009) privind situația din Africa
În baza art. 5 alin. (2) din Ordonanța de urgență a Guvernului nr. 202/2008 privind punerea în aplicare a sancțiunilor
internaționale, aprobată cu modificări prin Legea nr. 217/2009,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
ministrul afacerilor externe emite prezentul ordin.
Articol unic. — (1) Se dispune publicarea în Monitorul Oficial
al României, Partea I, a următoarelor rezoluții ale Consiliului de
Securitate al Organizației Națiunilor Unite:
a) Rezoluția Consiliului de Securitate al Organizației
Națiunilor Unite nr. 1.903 (2009), prevăzută în anexa nr. 1;
b) Rezoluția Consiliului de Securitate al Organizației
Națiunilor Unite nr. 1.904 (2009), prevăzută în anexa nr. 2;

c) Rezoluția Consiliului de Securitate al Organizației
Națiunilor Unite nr. 1.907 (2009), prevăzută în anexa nr. 3;
d) Rezoluția Consiliului de Securitate al Organizației
Națiunilor Unite nr. 1.862 (2009), prevăzută în anexa nr. 4.
(2) Anexele nr. 1—4 fac parte integrantă din prezentul ordin.

Ministrul afacerilor externe,
Teodor Baconschi
București, 16 februarie 2010.
Nr. A/89.
ANEXA Nr. 1

R E Z O L U Ț I A Nr. 1.903 (2009)
adoptată de Consiliul de Securitate în cadrul celei de-a 6.246-a întruniri, la 17 decembrie 2009
Consiliul de Securitate,
reamintind rezoluțiile sale anterioare și declarațiile președintelui Consiliului privind situația din Republica Liberia și Africa
de Vest,
salutând progresele susținute realizate de Guvernul Republicii Liberia începând cu luna ianuarie 2006 în ceea ce privește
reconstruirea Republicii Liberia pentru toți liberienii, cu sprijinul comunității internaționale,
reamintind hotărârea sa de a nu reînnoi măsurile din paragraful 10 al Rezoluției nr. 1.521 (2003) privind produsele de
lemn rotund și cherestea provenind din Republica Liberia și subliniind faptul că progresele Republicii Liberia în sectorul lemnului
trebuie să continue prin implementarea efectivă și aplicarea Legii reformei silvice naționale, promulgată la 5 octombrie 2006, și a
noii legislații referitoare la transparența veniturilor (Legea privind inițiativa pentru transparență în industriile extractive din Liberia)
și determinarea drepturilor funciare (Legea drepturilor comunitare privind terenurile silvice și Legea Comisiei terenurilor),
amintind hotărârea sa de a înceta măsurile din paragraful 6 al Rezoluției nr. 1.521 (2003) privind diamantele și salutând
participarea Guvernului Republicii Liberia și rolul conducător jucat de către acesta la nivel regional și internațional în Procesul
Kimberley, luând notă de concluziile Grupului de experți reînființat potrivit Rezoluției nr. 1.854 (2008) referitoare la diamante, în
special acele concluzii referitoare la implementarea la nivel național a Schemei de certificare a Procesului Kimberley, luând notă
de implementarea minimă de către Republica Liberia a măsurilor de control intern necesare și a celorlalte cerințe ale Schemei de
certificare a Procesului Kimberley, subliniind necesitatea ca Guvernul Republicii Liberia să își sporească angajamentul și eforturile
în vederea asigurării eficienței acestor măsuri de control,
reamintind declarația președintelui Consiliului din 25 iunie 2007 (S/PRST/2007/22), recunoscând rolul inițiativelor voluntare
vizând îmbunătățirea transparenței veniturilor, cum ar fi Inițiativa privind transparența în industriile extractive (ITIE), și luând notă
de Rezoluția Adunării Generale nr. 62/274 privind consolidarea transparenței în industrii, recunoscând atingerea de către Liberia
a statutului de stat care respectă ITIE, sprijinind decizia Liberiei de a participa la alte inițiative privind transparența în industria
extractivă și încurajând progresele continue ale Liberiei în îmbunătățirea transparenței veniturilor,
subliniind importanța rolului jucat fără întrerupere de Misiunea Organizației Națiunilor Unite în Liberia (MNUIL) în
îmbunătățirea securității pe tot teritoriul Republicii Liberia și în susținerea guvernului în vederea stabilirii autorității acestuia în toată
țara, mai ales în regiunile producătoare de diamante, material lemnos și alte resurse naturale și în zonele de frontieră,
luând notă de raportul Grupului de experți al Organizației Națiunilor Unite privind Liberia din data de 11 decembrie 2009
(S/2009/640), inclusiv privind chestiunile diamantelor, materialului lemnos, sancțiunilor individualizate, armelor și securității,

MONITORUL OFICIAL AL ROMÂNIEI, PARTEA I, Nr. 214/6.IV.2010

5

după revizuirea măsurilor impuse prin paragrafele 2 și 4 ale Rezoluției nr. 1.521 (2003) și paragraful 1 al Rezoluției nr. 1.532
(2004) și a progreselor pentru îndeplinirea condițiilor stabilite prin paragraful 5 al Rezoluției nr. 1.521 (2003) și luând notă de
cooperarea cu MNUIL la marcarea armelor, concluzionând că nu au fost înregistrate suficiente progrese în această privință,
subliniind hotărârea sa de a sprijini eforturile Guvernului Republicii Liberia de a îndeplini condițiile Rezoluției nr. 1.521(2003)
și încurajându-i pe toți cei implicați, inclusiv pe donatori, să sprijine eforturile Guvernului Republicii Liberia,
salutând emiterea de către Departamentul pentru operațiunile de menținere a păcii a unor recomandări provizorii privind
cooperarea și schimbul de informații dintre misiunile Organizației Națiunilor Unite de menținere a păcii și grupurile de experți ale
comitetelor de sancțiuni ale Consiliului de Securitate,
stabilind că, în ciuda progreselor semnificative, situația din Republica Liberia continuă să constituie o amenințare la adresa
păcii internaționale și a securității din regiune,
acționând în temeiul cap. VII din Carta Organizației Națiunilor Unite:
1. hotărăște să reînnoiască măsurile privind călătoriile
impuse prin paragraful 4 al Rezoluției nr. 1.521 (2003) pentru o
perioadă de 12 luni de la data adoptării prezentei rezoluții;
2. reamintește că măsurile impuse prin paragraful 1 al
Rezoluției nr. 1.532 (2004) rămân în vigoare, ia notă cu serioasă
îngrijorare de concluziile Grupului de experți privind absența
progreselor legate de implementarea măsurilor financiare
impuse prin paragraful 1 al Rezoluției nr. 1.532 (2004) și cere
Guvernului Republicii Liberia să depună toate eforturile
necesare pentru a-și îndeplini obligațiile;
3. hotărăște că măsurile privind armele, impuse anterior prin
paragraful 2 al Rezoluției nr. 1.521 (2003) și modificate prin
paragrafele 1 și 2 ale Rezoluției nr. 1.683 (2006) și prin
paragraful 1 (b) al Rezoluției nr. 1.731 (2006), sunt înlocuite prin
paragraful 4 de mai jos și nu se vor aplica furnizării, vânzării sau
transferului de arme și material auxiliar și furnizării oricărui tip
de asistență, consiliere sau instruire legată de activitățile militare
Guvernului Republicii Liberia pe parcursul perioadei stabilite în
paragraful 4 de mai jos;
4. hotărăște că toate statele vor adopta măsurile necesare
pentru a preveni furnizarea directă sau indirectă, vânzarea sau
transferul dinspre teritoriile lor sau de către cetățenii lor, folosind
vasele sau aeronavele aflate sub pavilionul lor, de arme și
material auxiliar de orice tip, precum și furnizarea oricărui tip de
asistență, consiliere sau instruire legată de activitățile militare,
inclusiv finanțare și asistență financiară, tuturor entităților
nonguvernamentale și persoanelor care operează pe teritoriul
Republicii Liberia timp de 12 luni de la data adoptării prezentei
rezoluții;
5. hotărăște că măsurile din paragraful 4 de mai sus nu se
vor aplica:
(a) furnizării de arme și material auxiliar, precum și de
instruire și asistență tehnică destinate exclusiv susținerii sau
utilizării de către Misiunea Organizației Națiunilor Unite în Liberia
(MNUIL);
(b) echipamentului de protecție, inclusiv jachetelor antiglonț
și căștilor militare, exportate temporar în Republica Liberia de
către personalul Organizației Națiunilor Unite, reprezentanții
presei, lucrătorii umanitari și de dezvoltare și de personalul
asociat doar pentru uzul personal;
(c) altor furnizări de echipament militar nonletal destinat
numai uzului umanitar și de protecție, precum și asistenței și
instruirii tehnice auxiliare, conform notificării prealabile a
Comitetului înființat potrivit paragrafului 21 al Rezoluției nr. 1.521
(2003) (denumit în continuare Comitetul) potrivit paragrafului 6
de mai jos;
6. hotărăște, pe parcursul perioadei stabilite în paragraful 4
de mai sus, ca toate statele să notifice în avans Comitetul privind
orice transport de arme și material auxiliar către Guvernul
Republicii Liberia sau orice furnizare de asistență, consiliere sau
instruire legată de activitățile militare pentru Guvernul Republicii
Liberia, cu excepția celor la care se face referire în
subparagrafele (a) și (b) ale paragrafului 5 de mai sus, și
subliniază că este important ca asemenea notificări să conțină
toate informațiile relevante, inclusiv, după caz, tipul și cantitatea

de arme și muniții livrate, utilizatorul final, data propusă a livrării
și itinerarul transporturilor, și reiterează că, în consecință,
Guvernul Republicii Liberia va marca armele și muniția, va avea
o evidență a lor și va notifica pe cale formală Comitetul că au
fost adoptate aceste măsuri;
7. își reconfirmă intenția de a revizui măsurile impuse prin
paragraful 1 al Rezoluției nr. 1.532 (2004) cel puțin o dată pe an
și îndeamnă Comitetul, în colaborare cu statele relevante care
au propus includerea pe listă și cu asistența Grupului de experți,
să actualizeze în funcție de necesitate expunerile de motive
disponibile public pentru includerea pe listele referitoare la
interdicția de a călători și la înghețarea bunurilor, precum și
recomandările Comitetului;
8. hotărăște să revizuiască oricare dintre măsurile de mai
sus la cererea Guvernului Republicii Liberia, de îndată ce
guvernul va raporta Consiliului că au fost îndeplinite condițiile
stabilite în Rezoluția nr. 1.521 (2003) pentru încetarea măsurilor
și va prezenta Consiliului informații care să justifice evaluarea sa;
9. hotărăște să extindă mandatul Grupului de experți înființat
potrivit paragrafului 4 al Rezoluției nr. 1.854 (2008) pentru o
perioadă suplimentară de până la data de 20 decembrie 2010,
cu următoarele sarcini:
(a) să efectueze două misiuni de monitorizare și evaluare în
Republica Liberia și în statele vecine pentru a investiga și alcătui
un raport intermediar și unul final privind implementarea și orice
încălcare a măsurilor impuse prin paragrafele 4 și 6 de mai sus
și prin Rezoluția nr. 1.521 (2003), potrivit amendamentelor
aduse prin paragrafele 3 și 4 de mai sus, rapoarte care să
includă toate informațiile relevante pentru nominalizarea de
către Comitet a persoanelor descrise în paragraful 4 (a) al
Rezoluției nr. 1.521 (2003) și în paragraful 1 al Rezoluției
nr. 1.532 (2004), precum și diversele surse de finanțare a
comerțului ilegal cu arme, cum ar fi resursele naturale;
(b) să evalueze impactul și eficiența măsurilor impuse prin
paragraful 1 al Rezoluției nr. 1.532 (2004), inclusiv, mai ales, în
privința bunurilor fostului președinte Charles Taylor;
(c) să identifice și să facă recomandări referitoare la zonele
în care capacitatea Republicii Liberia și a statelor din regiune
poate fi consolidată în vederea facilitării implementării măsurilor
impuse prin paragraful 4 al Rezoluției nr. 1.521 (2003) și
paragraful 1 al Rezoluției nr. 1.532 (2004);
(d) în contextul cadrului juridic evolutiv al Republicii Liberia,
să evalueze măsura în care pădurile și celelalte resurse naturale
contribuie la pace, securitate și dezvoltare, nu la instabilitate, și
în ce măsură legislația relevantă (Legea reformei silvice
naționale, Legea Comisiei terenurilor, Legea drepturilor
comunitare privind terenurile silvice, Legea privind inițiativa
pentru transparență în industriile extractive din Liberia)
contribuie la această tranziție;
(e) să evalueze respectarea de către Republica Liberia a
Schemei de certificare a Procesului Kimberley și să colaboreze
cu Procesul Kimberley la evaluarea respectării acesteia;

6

MONITORUL OFICIAL AL ROMÂNIEI, PARTEA I, Nr. 214/6.IV.2010

(f) să prezinte Consiliului, prin intermediul Comitetului, un
raport intermediar până la 1 iunie 2010 și un raport final până la
20 decembrie 2010 privind toate chestiunile enumerate în acest
paragraf și să țină Comitetul la curent în mod informal, după caz,
înaintea acestor date, în special în privința progreselor realizate
în sectorul lemnului de la ridicarea măsurilor prevăzute în
paragraful 10 al Rezoluției nr. 1.521 (2003) în luna iunie 2006,
precum și în privința progreselor realizate în sectorul
diamantelor de la ridicarea măsurilor prevăzute în paragraful 6
al Rezoluției nr. 1.521 (2003) în luna aprilie 2007;
(g) să coopereze activ cu alte grupuri de experți relevante, în
special cu cel pentru Republica Côte d’Ivoire, reînființat prin
paragraful 10 al Rezoluției nr. 1.893 (2009), și cu Schema de
certificare a Procesului Kimberley;
(h) să asiste Comitetul în ceea ce privește actualizarea
expunerilor de motive disponibile public pentru includerea pe
listele referitoare la interdicția de a călători și la înghețarea
bunurilor;
(i) să evalueze impactul paragrafelor 3 și 4 de mai sus, în
mod particular influența lor asupra stabilității și securității
Republicii Liberia;

10. solicită secretarului general să renumească Grupul de
experți și să facă demersurile financiare și de securitate
necesare pentru a sprijini activitatea Grupului;
11. cere tuturor statelor și Guvernului Republicii Liberia să
coopereze pe deplin cu Grupul de experți în toate aspectele
mandatului său;
12. reiterează faptul că este important ca MNUIL să continue
să acorde asistență Guvernului Republicii Liberia, Comitetului
și Grupului de experți, în limitele capacității sale și în funcție de
zonele în care este mobilizată, fără a aduce prejudicii
mandatului său, și să continue să își îndeplinească sarcinile
prevăzute în rezoluții anterioare, inclusiv în Rezoluția nr. 1.683
(2006);
13. îndeamnă Guvernul Republicii Liberia să aplice
recomandările făcute în 2009 de echipa de inspecție a
Procesului Kimberley vizând consolidarea măsurilor de control
intern al extracției și exportului de diamante;
14. încurajează Procesul Kimberley să continue să
coopereze cu Grupul de experți și să raporteze în privința
implementării de către Republica Liberia a Schemei de
certificare a Procesului Kimberley;
15. hotărăște să rămână activ sesizat cu această chestiune.

ANEXA Nr. 2

R E Z O L U Ț I A Nr. 1.904 (2009)
adoptată de Consiliul de Securitate în cadrul celei de-a 6.247-a întruniri, la 17 decembrie 2009
Consiliul de Securitate,
amintind rezoluțiile sale nr. 1.267 (1999), 1.333 (2000), 1.363 (2001), 1.373 (2001), 1.390 (2002), 1.452 (2002), 1.455
(2003), 1.526 (2004), 1.566 (2004), 1.617 (2005),1.624 (2005), 1.699 (2006), 1.730 (2006), 1.735 (2006) și 1.822 (2008), precum
și declarațiile relevante ale președintelui Consiliului,
reafirmând că terorismul, în toate formele și manifestările sale, constituie una dintre cele mai serioase amenințări la adresa
păcii și securității și că toate actele teroriste sunt criminale și nejustificabile, indiferent de motivațiile lor, oriunde și de către oricine
ar fi comise, reiterând condamnarea fără echivoc a Al-Qaida, a lui Usama bin Laden, a talibanilor și a altor persoane, grupări,
întreprinderi și entități asociate cu aceștia, pentru continuarea multiplelor acte teroriste criminale, care au ca scop uciderea civililor
nevinovați și a altor victime, precum și distrugerea bunurilor și subminarea gravă a stabilității,
reafirmând necesitatea de a combate prin toate mijloacele, potrivit Cartei Organizației Națiunilor Unite și dreptului
internațional, inclusiv dreptului internațional al drepturilor omului, dreptului internațional al refugiaților și dreptului internațional
umanitar, amenințările la adresa păcii și securității reprezentate de actele teroriste, subliniind în această privință rolul important jucat
de Organizația Națiunilor Unite în conducerea și coordonarea acestor eforturi,
exprimându-și îngrijorarea față de creșterea cazurilor de răpire și luare de ostateci de către persoane, grupări, întreprinderi
și entități asociate cu Al-Qaida, Usama bin Laden sau talibanii, în vederea strângerii de fonduri sau obținerii de concesii politice,
reiterându-și sprijinul pentru lupta împotriva producerii ilicite și traficului de droguri din Afganistan și a precursorilor chimici
către Afganistan, în țările vecine, pe rutele de trafic, în țările de destinație a drogurilor și în țările producătoare de precursori,
subliniind că terorismul poate fi eradicat numai printr-o abordare susținută globală, care să implice participarea activă și
colaborarea tuturor statelor și a organizațiilor regionale și internaționale, în vederea contracarării, compromiterii, izolării și
neutralizării amenințării teroriste,
subliniind că sancțiunile reprezintă, potrivit Cartei Organizației Națiunilor Unite, un instrument important pentru menținerea
și restaurarea păcii și securității internaționale și accentuând, în acest sens, necesitatea unei implementări robuste a măsurilor din
paragraful 1 al prezentei rezoluții ca un instrument important vizând combaterea activității teroriste,
îndemnând toate statele membre să participe activ la întreținerea și actualizarea listei create potrivit rezoluțiilor nr. 1.267
(1999) și 1.333 (2000) (Lista consolidată) prin furnizarea de informații suplimentare relevante pentru înscrierile curente, prin
înaintarea de cereri de radiere, după caz, și prin identificarea și nominalizarea în vederea listării a altor persoane, grupări,
întreprinderi și entități care ar trebui să facă obiectul măsurilor la care se face referire în paragraful 1 al prezentei rezoluții,
luând notă de problemele survenite, de ordin juridic și altele, în implementarea măsurilor adoptate de statele membre
potrivit paragrafului 1 al prezentei rezoluții, salutând îmbunătățirile aduse procedurilor Comitetului și calității Listei consolidate,
exprimându-și intenția de a continua să se asigure că procedurile sunt echitabile și clare,
reiterând faptul că măsurile la care se face referire în paragraful 1 al prezentei rezoluții sunt de natură preventivă și distincte
de standardele legislației naționale în domeniul penal,
reamintind adoptarea de către Adunarea Generală a Strategiei Globale a Organizației Națiunilor Unite de Combatere a
Terorismului (A/60/288) la 8 septembrie 2006 și crearea Grupului de lucru de acțiune împotriva terorismului (GLAT), care va asigura
coordonarea de ansamblu și coerența eforturilor de combatere a terorismului în sistemul Organizației Națiunilor Unite,
salutând continuarea cooperării dintre Comitet, INTERPOL, Biroul ONU pentru Droguri și Criminalitate (UNODC), în special
în privința asistenței tehnice și a consolidării capacității, și toate celelalte organisme ale Organizației Națiunilor Unite, încurajând

MONITORUL OFICIAL AL ROMÂNIEI, PARTEA I, Nr. 214/6.IV.2010

7

continuarea colaborării cu Grupul de lucru de acțiune împotriva terorismului (GLAT), în vederea asigurării coordonării de ansamblu
și coerenței eforturilor de combatere a terorismului ale Organizației Națiunilor Unite,
luând notă cu îngrijorare de faptul că, la 10 ani de la adoptarea Rezoluției nr. 1.267 (1999), pacea și securitatea
internaționale continuă să fie amenințate de Al-Qaida, Usama bin Laden și de gruparea talibanilor, precum și de alte persoane,
grupări, întreprinderi și entități asociate cu aceștia, reafirmându-și hotărârea de a aborda toate aspectele acestei amenințări,
acționând potrivit cap. VII din Carta Organizației Națiunilor Unite:
Măsuri
1. hotărăște ca toate statele să adopte măsurile prevăzute
anterior în paragraful 4 (b) al Rezoluției nr. 1.267 (1999),
paragraful 8 (c) al Rezoluției nr. 1.333 (2000) și paragrafele
1 și 2 ale Rezoluției nr. 1.390 (2002), referitoare la Al-Qaida,
Usama bin Laden și gruparea talibanilor, precum și la alte
persoane, grupări, întreprinderi și entități asociate cu aceștia, la
care se face referire în lista creată potrivit rezoluțiilor nr. 1.267
(1999) și 1.333 (2000) (Lista consolidată);
(a) să înghețe fără întârziere fondurile și celelalte active
financiare sau resurse economice ale acestor persoane, grupări,
întreprinderi și entități, inclusiv fondurile provenite de la
proprietăți deținute sau controlate, direct sau indirect, de către
acestea sau de către persoane care acționează în numele lor
sau conform instrucțiunilor lor și să se asigure că nici acestea,
nici alte fonduri, active financiare sau resurse economice nu
sunt puse, direct sau indirect, la dispoziția unor asemenea
persoane, fie de către cetățenii lor, fie de către persoane aflate
pe teritoriul lor;
(b) să împiedice intrarea pe teritoriile lor sau tranzitarea
teritoriilor lor de către aceste persoane, cu condiția ca niciuna
dintre prevederile prezentului paragraf să nu oblige vreun stat să
refuze propriilor cetățeni intrarea pe teritoriul său sau să solicite
ca aceștia să părăsească teritoriul său, iar prezentul paragraf
nu se va aplica în cazul în care intrarea sau tranzitul sunt
necesare în vederea îndeplinirii unei proceduri judiciare sau în
cazul în care Comitetul stabilește, numai pentru fiecare caz în
parte, că intrarea sau tranzitul sunt justificate;
(c) să împiedice furnizarea directă sau indirectă, vânzarea
ori transferul către aceste persoane, grupări, întreprinderi sau
entități dinspre teritoriile lor ori de către cetățenii lor aflați în afara
teritoriilor lor sau folosind vasele ori aeronavele aflate sub
pavilionul lor de arme și material auxiliar de orice tip, inclusiv
arme și muniție, echipament și vehicule militare, echipament
paramilitar și piese de schimb pentru cele menționate mai sus,
consiliere tehnică, asistență sau instruire legate de activitățile
militare;
2. reafirmă că actele sau activitățile care indică faptul că o
persoană, o grupare, o întreprindere sau entitate sunt asociate
cu Al-Qaida, Usama bin Laden sau talibanii includ următoarele:
(a) participarea la finanțarea, planificarea, facilitarea,
pregătirea sau săvârșirea de acte sau activități de către aceștia,
în legătură cu aceștia, sub numele, în numele sau în vederea
sprijinirii acestora;
(b) furnizarea, vânzarea sau transferul de arme și material
auxiliar către aceștia;
(c) recrutarea pentru aceștia;
(d) susținerea în alt mod a actelor sau activităților Al-Qaida,
ale lui Usama bin Laden sau ale talibanilor ori a oricăror celule,
filiale sau grupuri desprinse sau derivate din aceștia;
3. afirmă în continuare că orice întreprindere sau entitate
deținută, controlată, direct sau indirect, ori care susține în alt
mod asemenea persoane, grupuri, întreprinderi sau entități
asociate cu Al-Qaida, Usama bin Laden ori talibanii este eligibilă
pentru includerea pe Listă;
4. confirmă că prevederile din paragraful 1(a) de mai sus se
aplică resurselor financiare și economice de orice tip,
incluzându-le, dar fără a se limita la cele folosite pentru
furnizarea de servicii de hosting pe internet sau de servicii
auxiliare, folosite pentru susținerea Al-Qaida, a lui Usama bin

Laden sau a talibanilor și a altor persoane, grupări, întreprinderi
sau entități asociate acestora;
5. confirmă în continuare că prevederile paragrafului 1 (a) de
mai sus se aplică și plății de răscumpărări persoanelor,
grupărilor, întreprinderilor sau entităților de pe Lista consolidată;
6. hotărăște că statele membre pot permite virarea în
conturile înghețate potrivit prevederilor paragrafului 1 de mai sus
a oricărei plăți efectuate către persoanele, grupările,
întreprinderile sau entitățile incluse pe Listă, cu condiția ca orice
astfel de plată să se afle în continuare sub incidența prevederilor
paragrafului 1 de mai sus și să fie înghețate;
7. încurajează statele membre să utilizeze prevederile privind
derogările posibile de la măsurile prevăzute în paragraful 1 (a)
de mai sus, stabilite în paragrafele 1 și 2 ale Rezoluției nr. 1.452
(2002), conform amendamentelor aduse prin Rezoluția nr. 1.735
(2006), și îndeamnă Comitetul să revizuiască procedurile vizând
derogările așa cum sunt stabilite în recomandările Comitetului
pentru a facilita utilizarea lor de către statele membre și să se
asigure în continuare că derogările din motive umanitare sunt
acordate rapid și transparent;
Includerea pe Listă
8. încurajează toate statele membre să furnizeze
Comitetului, în vederea includerii pe Lista consolidată, numele
persoanelor, grupurilor, întreprinderilor și entităților participante,
prin orice mijloace, la finanțarea sau sprijinirea actelor sau
activităților grupării Al-Qaida, ale lui Usama bin Laden sau ale
talibanilor și ale altor persoane, grupări, întreprinderi sau entități
asociate cu aceștia, conform prevederilor paragrafului 2 al
Rezoluției nr. 1.617 (2005), reafirmate în paragraful 2 de mai
sus, și încurajează în continuare statele membre să numească
un punct de contact național vizând numirile pe Lista
consolidată;
9. observă că asemenea mijloace de finanțare sau sprijin
includ, fără a se limita la acestea, utilizarea fondurilor obținute
din cultivarea ilegală, producerea și traficarea de droguri
narcotice care își au originea în special în Afganistan și de
precursori ai acestora;
10. își reiterează apelul la continuarea cooperării între
Comitet, guvernul din Afganistan și Misiunea de Asistență în
Afganistan a Organizației Națiunilor Unite (MAAONU), inclusiv
prin identificarea persoanelor sau entităților participante la
finanțarea sau sprijinirea actelor sau activităților Al-Qaida și ale
talibanilor, conform prevederilor paragrafului 30 al Rezoluției
nr. 1.806 (2008);
11. reafirmă că, atunci când propun Comitetului nume în
vederea includerii pe Lista consolidată, statele vor acționa
conform paragrafului 5 al Rezoluției nr. 1.735 (2006) și
paragrafului 12 al Rezoluției nr. 1.822 (2008) și vor furniza o
expunere de motive detaliată și hotărăște în continuare că
expunerea de motive va putea fi eliberată, la cerere, cu excepția
părților pe care statul membru le prezintă Comitetului ca fiind
confidențiale, și poate fi folosită pentru elaborarea rezumatului
narativ al motivelor includerii pe listă descris în paragraful 14 de
mai jos;
12. încurajează statele membre care propun noi includeri pe
Listă, precum și statele membre care au propus nume în
vederea includerii pe Lista consolidată înainte de adoptarea
prezentei rezoluții, să specifice dacă, la cererea unui stat

8

MONITORUL OFICIAL AL ROMÂNIEI, PARTEA I, Nr. 214/6.IV.2010

membru, Comitetul poate face cunoscut statutul statului
membru, de stat care propune includerea pe Listă;
13. cere statelor membre ca, atunci când propun Comitetului
nume pentru includerea pe Lista consolidată, să folosească noul
formular standard de includere pe Listă, de îndată ce este
adoptat și postat pe website-ul Comitetului și cere ca acestea să
furnizeze Comitetului cât mai multe informații relevante privind
numele propus, mai ales suficientă informație de identificare
care să permită identificarea exactă și certă a persoanelor,
grupărilor, întreprinderilor și entităților și îndeamnă Comitetul să
actualizeze, după necesitate, formularul-standard de includere
pe listă potrivit prevederilor prezentei rezoluții;
14. îndeamnă Comitetul, cu asistența Echipei de
monitorizare și în colaborare cu statele relevante care propun
includerea pe listă, să posteze pe website-ul Comitetului, în
momentul în care un nume este adăugat pe Lista consolidată,
un rezumat narativ al motivelor includerii pe listă a numelui sau
numelor corespunzătoare și îndeamnă în continuare Comitetul,
cu asistența Echipei de monitorizare și în colaborare cu statele
relevante care propun includerea pe listă, să își continue
eforturile de a posta pe website-ul Comitetului rezumatele
narative ale motivelor pentru care au fost incluse pe listă numele
adăugate la Lista consolidată înainte de data de adoptare a
Rezoluției nr. 1.822 (2008);
15. încurajează statele membre și organizațiile internaționale
relevante să informeze Comitetul privind orice hotărâri și acțiuni
judiciare relevante, astfel încât Comitetul să le poată lua în
considerare atunci când revizuiește o numire pe listă
corespunzătoare sau când actualizează un rezumat narativ al
motivelor pentru includerea pe listă;
16. cere tuturor membrilor Comitetului și Echipei de
monitorizare să prezinte Comitetului orice informație de care
dispun privind o cerere de includere pe listă venită de la un stat
membru, pentru ca această informație să fie luată în considerare
atunci când se adoptă hotărârea Comitetului privind includerea
pe listă și să furnizeze informații suplimentare pentru rezumatul
narativ al motivelor pentru includerea pe listă descris în
paragraful 14;
17. îndeamnă Comitetul să își amendeze recomandările
pentru a prelungi perioada de timp în care membrii Comitetului
pot verifica dacă numele propuse pentru includerea pe listă
merită să fie incluse pe Lista consolidată și să includă informații
de identificare adecvate pentru a se asigura implementarea
deplină a măsurilor, cu excepții, la discreția președintelui
Comitetului, vizând includerile pe listă urgente și observă că
cererile de includere pe listă pot fi introduse pe agenda
Comitetului la cererea unui membru al Comitetului;
18. hotărăște că Secretariatul, după publicare, dar în termen
de 3 zile lucrătoare de la adăugarea unui nume pe Lista
consolidată, va notifica misiunea permanentă a țării sau țărilor în
care se crede că este localizată persoana sau entitatea, iar, în
cazul persoanelor, misiunea permanentă a țării ai cărei cetățeni
sunt (în măsura în care această informație este cunoscută),
potrivit paragrafului 10 al Rezoluției nr. 1.735 (2006), și cere
Secretariatului să publice pe website-ul Comitetului orice
informație relevantă care poate fi făcută publică, inclusiv
rezumatul narativ al motivelor pentru includerea pe listă, imediat
după ce un nume este adăugat la Lista consolidată;
19. reafirmă în continuare prevederile paragrafului 17 al
Rezoluției nr. 1.822 (2008) privind cerința ca statele membre să
adopte toate măsurile posibile, potrivit legilor și practicilor lor
naționale, pentru a aviza sau informa rapid persoana sau
entitatea incluse pe listă privind includerea pe listă și să atașeze
avizului rezumatul narativ al motivelor pentru includerea pe listă,
o descriere a consecințelor includerii pe listă, conform rezoluțiilor
relevante, procedurile Comitetului vizând analiza cererilor de
radiere, inclusiv posibilitatea de a înainta o asemenea cerere

Ombudsmanului potrivit paragrafelor 20, 21 și anexei nr. II la
prezenta rezoluție și prevederilor Rezoluției nr. 1.452 (2002)
privind derogările posibile;
Radierea/Ombudsmanul
20. hotărăște că, atunci când ia în considerare cererile de
radiere, Comitetul va fi asistat de un Oficiu al Ombudsmanului,
care ca se va înființa pentru o perioadă inițială de 18 luni de la
data adoptării prezentei rezoluții și cere secretarului general, în
strânsă consultare cu Comitetul, să numească o persoană
eminentă, de o înaltă moralitate, imparțială și integră, cu înalte
calificări și experiență în domeniile relevante, cum ar fi cel juridic,
al drepturilor omului, al combaterii terorismului și al sancțiunilor,
să fie Ombudsman, având mandatul descris în anexa nr. II la
prezenta rezoluție și hotărăște în continuare că Ombudsmanul
va îndeplini aceste sarcini într-un mod independent și imparțial
și nu va încerca să obțină și nici nu va primi instrucțiuni de la
niciun guvern;
21. hotărăște că, după numirea Ombudsmanului, Oficiul
Ombudsmanului va primi cereri de la persoane și entități care
doresc să fie excluse de pe Lista consolidată, potrivit
procedurilor descrise în anexa nr. II la prezenta rezoluție, și că,
după numirea Ombudsmanului, mecanismul punctului focal
înființat prin Rezoluția nr. 1.730 (2006) nu va mai primi astfel de
cereri și ia notă de faptul că punctul focal va continua să
primească cereri de la persoane și entități care doresc să fie
excluse de pe alte liste de sancțiuni;
22. îndeamnă Comitetul să își continue activitatea, conform
recomandărilor sale, în vederea analizării cererilor de radiere
ale statelor membre vizând excluderea de pe Lista consolidată
a membrilor sau/și asociaților Al-Qaida, ai lui Usama bin Laden
sau ai talibanilor care nu mai îndeplinesc criteriile stabilite în
rezoluțiile relevante, care vor fi incluse pe agenda Comitetului la
cererea unui membru al Comitetului;
23. încurajează statele să înainteze cereri de radiere vizând
persoanele al căror deces a fost confirmat în mod oficial, mai
ales în cazurile în care nu sunt identificate bunuri, precum și
entitățile care au încetat să mai existe, adoptând, în același timp,
toate măsurile rezonabile pentru a se asigura că bunurile care
au aparținut acestor persoane sau entități nu au fost sau nu vor
fi transferate sau distribuite altor entități sau persoane de pe
Lista consolidată;
24. încurajează statele membre, la dezghețarea bunurilor
unei persoane decedate sau ale unei entități defuncte în urma
unei radieri, să își amintească obligațiile prevăzute în Rezoluția
nr. 1.373 (2001) și, în special, să prevină utilizarea bunurilor
neînghețate în scopuri teroriste;
25. încurajează Comitetul să ia în considerare în mod cuvenit
opiniile statelor care cer includerea pe listă și ale statelor de
reședință, naționalitate sau de înregistrare la analiza cererilor
de radiere și solicită membrilor Comitetului să depună toate
eforturile pentru prezentarea motivelor de respingere a unor
asemenea cereri de radiere;
26. cere Echipei de monitorizare, la încheierea revizuirii
prevăzute de paragraful 25 al Rezoluției nr. 1.822 (2008), să
distribuie Comitetului la fiecare 6 luni o listă a persoanelor de
pe Lista consolidată raportate ca decedate, pe lângă o evaluare
a informațiilor relevante, cum ar fi certificate de deces, și, dacă
este posibil, statutul și localizarea activelor înghețate și numele
persoanelor sau entităților care ar fi în măsură să primească
orice active neînghețate, îndeamnă Comitetul să revizuiască
aceste includeri pe listă pentru a hotărî dacă rămân adecvate și
încurajează Comitetul să excludă de pe listă numele
persoanelor decedate în cazul în care sunt disponibile informații
credibile privind decesul;
27. hotărăște că, în termen de 3 zile lucrătoare de la data la
care un nume este exclus de pe Lista consolidată, Secretariatul
va notifica misiunea permanentă a țării sau țărilor în care se

MONITORUL OFICIAL AL ROMÂNIEI, PARTEA I, Nr. 214/6.IV.2010
presupune că este localizată persoana sau entitatea și, în cazul
persoanelor, țara de cetățenie a acestora (în măsura în care
aceste informații sunt cunoscute) și cere ca statele care primesc
asemenea notificări să adopte măsuri, potrivit dreptului și
practicilor naționale, în vederea notificării sau informării prompte
a persoanei sau entității interesate privind radierea de pe Listă;
Revizuirea și întreținerea Listei consolidate
28. încurajează toate statele membre, în special statele care
au propus includerea pe listă și statele de reședință sau
naționalitate, să ofere Comitetului informații suplimentare de
identificare și de alt tip, pe lângă documentația aferentă privind
persoanele, grupurile, întreprinderile și entitățile incluse pe listă,
inclusiv informații actualizate privind statutul operativ al
persoanelor, grupărilor, întreprinderilor și entităților incluse pe
listă, deplasările, starea de detenție sau decesul persoanelor
incluse pe listă și alte evenimente semnificative, pe măsură ce
aceste informații devin disponibile;
29. salută progresele semnificative înregistrate de Comitet
în privința revizuirii tuturor numelor de pe Lista consolidată,
conform paragrafului 25 al Rezoluției nr. 1.822 (2008), îndeamnă
Comitetul să finalizeze această revizuire până la 30 iunie 2010
și cere ca toate statele interesate să răspundă cererilor
Comitetului de a obține informații relevante pentru această
revizuire până la 1 martie 2010;
30. cere Echipei de monitorizare să înainteze Comitetului un
raport până la 30 iulie 2010 privind rezultatele revizuirii descrise
în paragraful 25 al Rezoluției nr. 1.822 (2008) și eforturile
depuse de Comitet, statele membre și Echipa de monitorizare în
vederea realizării revizuirii;
31. cere Echipei de monitorizare, la încheierea revizuirii
descrise în paragraful 25 al Rezoluției nr. 1.822 (2008), să
distribuie anual Comitetului o listă cu persoanele și entitățile de
pe Lista consolidată despre care nu există elementele de
identificare necesare în vederea asigurării implementării efective
a măsurilor impuse lor și cere Comitetului să revizuiască aceste
înscrieri pe listă pentru a hotărî dacă rămân adecvate;
32. îndeamnă în continuare Comitetul, la finalizarea revizuirii
descrise în paragraful 25 al Rezoluției nr. 1.822 (2008), să
realizeze o revizuire anuală a tuturor numelor de pe Lista
consolidată care nu au fost revizuite de 3 ani sau de peste 3 ani,
prin care numele relevante să fie transmise statelor care au
propus includerea pe listă și statelor de reședință și/sau de
cetățenie, acolo unde acestea sunt cunoscute, potrivit
procedurilor stabilite în recomandările Comitetului, pentru a se
asigura că Lista consolidată este actualizată și cât mai exactă și
pentru a confirma că înregistrarea pe listă rămâne adecvată, și
observă că analizarea unei cereri de radiere după data adoptării
prezentei rezoluții, potrivit procedurilor stabilite în anexa nr. II la
prezenta rezoluție, trebuie considerată echivalentă cu o revizuire
a respectivei includeri pe listă;
Implementarea măsurilor
33. reiterează faptul că este important ca toate statele să
identifice și, dacă este necesar, să introducă proceduri adecvate
în vederea implementării depline a tuturor aspectelor măsurilor
descrise în paragraful 1 de mai sus;
34. încurajează Comitetul să continue să se asigure că există
proceduri juste și clare privind includerea persoanelor și
entităților pe Lista consolidată, privind radierea lor și acordarea
de derogări umanitare și îndeamnă Comitetul să își revizuiască
în mod activ recomandările, în vederea atingerii acestor
obiective;
35. îndeamnă Comitetul, în mod prioritar, să își revizuiască
recomandările în lumina prevederilor prezentei rezoluții, în
special paragrafele 7, 13, 14, 17, 18, 22, 23, 34 și 41;
36. încurajează statele membre și organizațiile internaționale
relevante să trimită reprezentanți la întâlnirile cu Comitetul în

9

vederea discutării detaliate a problemelor relevante și salută
informările voluntare din partea statelor membre interesate
privind eforturile lor de implementare a măsurilor la care se face
referire în paragraful 1 de mai sus, inclusiv obstacolele care
împiedică implementarea completă a măsurilor;
37. solicită Comitetului să prezinte rapoarte Consiliului
privind concluziile sale legate de eforturile de implementare ale
statelor membre și să identifice și recomande acțiuni care să le
faciliteze implementarea;
38. îndeamnă Comitetul să identifice posibilele cazuri de
nerespectare a măsurilor prevăzute de paragraful 1 de mai sus
și să stabilească acțiunile care se impun în fiecare caz și solicită
președintelui să prezinte progresele înregistrate în activitatea
Comitetului legată de această problemă prin rapoarte periodice,
prezentate Consiliului potrivit paragrafului 46 de mai jos;
39. îndeamnă toate statele membre ca, la implementarea
măsurilor stabilite în paragraful 1 de mai sus, să asigure cât mai
curând invalidarea și scoaterea din circulație a tuturor
pașapoartelor și a altor documente de călătorie pierdute, furate,
falsificate și frauduloase, potrivit legilor și practicilor naționale, și
să facă schimb de informații privind aceste documente cu alte
state membre prin baza de date INTERPOL;
40. îndeamnă statele membre ca, potrivit legilor și practicilor
naționale, să ofere sectorului privat informații din bazele lor de
date naționale legate de documentele de călătorie sau identitate
pierdute, furate, falsificate și frauduloase din jurisdicția lor și,
dacă se dovedește că o persoană inclusă pe Listă folosește o
identitate falsă, inclusiv pentru a-și procura credit sau
documente de călătorie frauduloase, să furnizeze Comitetului
informații în această privință;
41. îndeamnă Comitetul să își amendeze recomandările
pentru a se asigura că nicio chestiune nu este lăsată în
suspensie în atenția sa mai mult de 6 luni, în afara cazului în
care Comitetul hotărăște pentru fiecare caz în mod individual că
circumstanțele sunt extraordinare și necesită mai mult timp
pentru a fi analizate, și îndeamnă în continuare pe toți membrii
Comitetului care au solicitat mai mult timp pentru a analiza o
propunere să furnizeze, după 3 luni, informații actualizate privind
progresele înregistrate în rezolvarea tuturor chestiunilor aflate
în suspensie;
42. îndeamnă Comitetul să realizeze o revizuire
cuprinzătoare a tuturor chestiunilor aflate în suspensie în atenția
Comitetului la data adoptării prezentei rezoluții și îndeamnă în
continuare Comitetul și pe membrii săi să rezolve toate aceste
chestiuni, în măsura în care este posibil, până la 31 decembrie
2010;
Coordonare și acțiuni de proximitate
43. reiterează necesitatea de a intensifica cooperarea
permanentă dintre Comitet, Comitetul pentru Combaterea
Terorismului (CCT) și Comitetul înființat potrivit Rezoluției
nr. 1.540 (2004), precum și dintre grupurile de experți ale
acestora, inclusiv, după caz, necesitatea unui schimb de
informații mai bun, a colaborării vizând vizitele în țările care fac
obiectul mandatelor acestora, vizând facilitarea și monitorizarea
asistenței tehnice, relațiile cu organizațiile și agențiile
internaționale și regionale și alte probleme relevante pentru
toate cele 3 comitete, și își exprimă intenția de a face
recomandări comitetelor în zonele de interes comun, în vederea
unei mai bune coordonări a eforturilor lor și a facilitării acestei
cooperări, și cere secretarului general să întreprindă acțiunile
necesare pentru ca grupurile să aibă o locație comună cât mai
curând;
44. încurajează Echipa de monitorizare și Biroul ONU pentru
Droguri și Criminalitate să își continue activitățile comune, în
cooperare cu Directoratul Executiv pentru Combaterea
Terorismului (DECT) și experții Comitetului 1540 pentru a sprijini
eforturile depuse de statele membre pentru a-și respecta

10

MONITORUL OFICIAL AL ROMÂNIEI, PARTEA I, Nr. 214/6.IV.2010

obligațiile impuse de rezoluțiile relevante, inclusiv prin
organizarea de ateliere regionale și subregionale;
45. solicită Comitetului să ia în considerare posibilitatea
efectuării de către președinte și/sau de către membrii
Comitetului a unor vizite în țări selectate, la momentul și în locul
oportun, în vederea intensificării implementării totale și eficiente
a măsurilor la care se face referire în paragraful 1 de mai sus,
pentru a încuraja statele să respecte în totalitate prezenta
rezoluție și rezoluțiile nr. 1.267 (1999), 1.333 (2000), 1.390
(2002), 1.455 (2003), 1.526 (2004), 1.617 (2005), 1.735 (2006)
și 1.822 (2008);
46. cere Comitetului să raporteze oral Consiliului, prin
președintele său, cel puțin la fiecare 180 de zile, privind
activitatea de ansamblu a Comitetului și a Echipei de
monitorizare și, după caz, concomitent cu rapoartele realizate
de președintele CCT și de Comitetul înființat potrivit Rezoluției

nr. 1.540 (2004) și să furnizeze informări pentru toate statele
membre interesate;
Echipa de monitorizare
47. hotărăște, atât pentru a asista Comitetul la îndeplinirea
mandatului său, cât și pentru a-l sprijini pe Ombudsman, să
extindă mandatul actualei Echipe de monitorizare cu sediul la
New York, înființată potrivit paragrafului 7 al Rezoluției nr. 1.526
(2004), pentru o perioadă suplimentară de 18 luni, sub
conducerea Comitetului, cu responsabilitățile descrise în anexa
nr. I, și cere secretarului general să adopte toate măsurile
necesare în acest scop;
Revizuiri
48. hotărăște să revizuiască măsurile descrise în paragraful 1
de mai sus, având în vedere o posibilă consolidare a acestora
în termen de 18 luni sau mai curând, dacă este necesar;
49. hotărăște să rămână activ sesizat cu această chestiune.

ANEXA Nr. I
la rezoluție

În conformitate cu paragraful 47 al prezentei rezoluții, Echipa
de monitorizare va funcționa sub conducerea Comitetului
înființat potrivit Rezoluției nr. 1.267 (1999) și va avea
următoarele responsabilități:
(a) să prezinte Comitetului două rapoarte scrise complete,
independente, unul până la 30 iulie 2010, potrivit paragrafului 30
de mai sus, iar al doilea până la 22 februarie 2011, privind
implementarea de către statele membre a măsurilor la care se
face referire în paragraful 1 al prezentei rezoluții, incluzând
recomandări specifice vizând o mai bună implementare a
măsurilor și posibile noi măsuri;
(b) să îl asiste pe Ombudsman la îndeplinirea mandatului său
definit în anexa nr. II la prezenta rezoluție;
(c) să asiste Comitetul la revizuirea regulată a numelor de
pe Lista consolidată, inclusiv prin efectuarea de deplasări în
statele membre și realizarea de contacte cu acestea, în vederea
extinderii setului de informații deținute de Comitet referitoare la
numele incluse pe listă;
(d) să analizeze rapoartele înaintate conform paragrafului 6
al Rezoluției nr. 1.455 (2003), listele de verificare înaintate
potrivit paragrafului 10 al Rezoluției 1.617 (2005) și alte
informații prezentate Comitetului de către statele membre,
potrivit instrucțiunilor Comitetului;
(e) să asiste Comitetul la monitorizarea cererilor de informații
adresate statelor membre, inclusiv cu privire la implementarea
măsurilor la care se face referire în paragraful 1 al prezentei
rezoluții;
(f) să prezinte Comitetului un program complet de lucru,
pentru a fi analizat și aprobat, după caz, program în care Echipa
de monitorizare să detalieze activitățile pe care și le propune în
vederea îndeplinirii responsabilităților sale, inclusiv deplasările
planificate, bazate pe colaborarea strânsă cu Directoratul
Executiv pentru Combaterea Terorismului (DECT) și cu grupul
de experți al Comitetului 1540, pentru a evita duplicarea și
pentru a consolida cooperarea;
(g) să colaboreze strâns și să ofere informații DECT și
grupului de experți al Comitetului 1540, în vederea identificării
zonelor de convergență și suprapunere și să faciliteze
colaborarea concretă dintre cele 3 comitete, inclusiv în domeniul
raportării;
(h) să participe activ și să sprijine toate activitățile relevante
din cadrul Strategiei Globale de Combatere a Terorismului a
Organizației Națiunilor Unite, precum și ale Grupului de Lucru
de Acțiune împotriva Terorismului, înființat pentru a asigura

coordonarea globală și coerența eforturilor Organizației
Națiunilor Unite de combatere a terorismului, în special prin
grupurile sale de lucru relevante;
(i) să sprijine analizarea de către Comitet a nerespectării
măsurilor prevăzute în paragraful 1 al prezentei rezoluții, prin
strângerea de informații de la statele membre și prezentând
Comitetului studii de caz pentru a fi analizate de acesta, atât din
proprie inițiativă, precum și la cererea Comitetului;
(j) să prezinte Comitetului recomandări, care ar putea fi
folosite de către statele membre la implementarea măsurilor
prevăzute în paragraful 1 al prezentei rezoluții și la pregătirea
propunerilor de includeri suplimentare pe Lista consolidată;
(k) să asiste Comitetul la analizarea propunerilor de includere
pe Listă, inclusiv prin strângerea de informații relevante pentru
includerea pe Listă a numelui propus și transmiterea lor
Comitetului și prin pregătirea proiectului rezumatului narativ
menționat în paragraful 14 al prezentei rezoluții;
(l) să aducă în atenția Comitetului circumstanțele noi sau
demne de interes care ar putea să justifice o radiere, cum ar fi
informații publice privind decesul unei persoane;
(m) să consulte statele membre înaintea deplasării în statele
membre selectate, pe baza programului său de lucru aprobat
de Comitet;
(n) să colaboreze cu punctul focal național pentru
combaterea terorismului sau cu alt organism conducător similar
din țara de destinație, după caz;
(o) să încurajeze statele membre să furnizeze nume și
informații de identificare suplimentare în vederea includerii pe
Lista consolidată, conform instrucțiunilor Comitetului;
(p) să prezinte Comitetului informații suplimentare de
identificare sau de alt tip, pentru a sprijini eforturile Comitetului
de a menține Lista consolidată actualizată și cât mai exactă;
(q) să studieze și să prezinte Comitetului rapoarte privind
evoluția permanentă a amenințării reprezentate de Al-Qaida și
de talibani și cele mai eficiente măsuri de contracarare a
acesteia, inclusiv prin realizarea unui dialog cu experții și
instituțiile academice relevante, în consultare cu Comitetul;
(r) să strângă informații, să evalueze, să monitorizeze, să
raporteze și să facă recomandări în legătură cu implementarea
măsurilor, inclusiv a celor prevăzute în paragraful 1(a) al
prezentei rezoluții, în ceea ce privește prevenirea utilizării în
scopuri criminale a internetului de către Al-Qaida, Usama bin
Laden, talibani și alte persoane, grupuri, întreprinderi și entități
asociate cu aceștia; să realizeze studii de caz, în funcție de

MONITORUL OFICIAL AL ROMÂNIEI, PARTEA I, Nr. 214/6.IV.2010
necesitate, și să investigheze în detaliu orice alte chestiuni
relevante, conform îndrumării Comitetului;
(s) să se consulte cu statele membre și cu celelalte
organizații relevante, inclusiv prin dialoguri regulate cu
reprezentanții din New York și din capitale, ținând seama de
comentariile lor, în special în ceea ce privește chestiunile care
ar putea figura în rapoartele Echipei de monitorizare, la care se
face referire în paragraful (a) al acestei anexe;
(t) să se consulte cu serviciile de informații și securitate ale
statelor membre, inclusiv la reuniunile regionale, pentru a facilita
schimbul de informații și pentru a consolida aplicarea măsurilor;
(u) să consulte reprezentanții relevanți ai sectorului privat,
inclusiv instituțiile financiare, pentru a se informa despre
implementarea efectivă a înghețării activelor și pentru a elabora
recomandări vizând consolidarea acestei măsuri;

11

(v) să colaboreze cu organizațiile regionale și internaționale
relevante în vederea promovării cunoașterii și aplicării acestor
măsuri;
(w) să colaboreze cu INTERPOLUL și cu statele membre
pentru a obține fotografii ale persoanelor incluse pe listă, în
vederea unei posibile includeri a acestora în notificările speciale
ale INTERPOLULUI;
(x) să sprijine alte organisme subsidiare ale Consiliului de
Securitate și comisiile lor de experți, la cerere, în ceea ce
privește îmbunătățirea cooperării lor cu INTERPOLUL, la care
se face referire în Rezoluția nr. 1.699 (2006);
(y) să prezinte Comitetului rapoarte, în mod regulat sau la
cererea Comitetului, prin notificări orale sau scrise, despre
activitatea Echipei de monitorizare, inclusiv privind vizitele sale
în statele membre și activitățile sale;
(z) oricare altă responsabilitate identificată de Comitet.

ANEXA Nr. II
la rezoluție

În conformitate cu paragraful 20 al prezentei rezoluții, Oficiul
Ombudsmanului va fi autorizat să îndeplinească următoarele
sarcini la primirea unei cereri de radiere înaintate de către sau
în numele unei persoane, grupări, întreprinderi sau entități de
pe Lista consolidată (petentul).
Strângerea de informații (două luni)
1. La primirea unei cereri de radiere, Ombudsmanul:
(a) va confirma petentului primirea cererii de radiere;
(b) va informa petentul privind procedura generală de
soluționare a cererilor de radiere;
(c) va răspunde întrebărilor specifice ale petentului privind
procedurile Comitetului; și
(d) îl va informa pe petent dacă cererea sa nu ia în
considerare în mod adecvat criteriile inițiale de includere pe listă,
după cum prevede paragraful 2 al prezentei rezoluții, și va
returna petentului cererea pentru a fi reanalizată;
(e) va verifica dacă cererea este nouă sau repetată și, dacă
este o cerere repetată adresată Ombudsmanului și nu conține
informații suplimentare, o va returna petentului pentru a fi
reanalizată;
2. În cazul cererilor de radiere care nu au fost returnate
petentului, Ombudsmanul va transmite imediat cererea de
radiere membrilor Comitetului, statelor care au propus
includerea pe listă, statelor de reședință și naționalitate sau de
înregistrare, organismelor relevante ale Organizației Națiunilor
Unite și altor state considerate relevante de către Ombudsman.
Ombudsmanul va cere acestor state sau organismelor relevante
ale Organizației Națiunilor Unite să furnizeze, în termen de două
luni, orice informații suplimentare relevante pentru cererea de
radiere. Ombudsmanul va putea intra în dialog cu aceste state
pentru a afla:
(a) opiniile acestor state asupra posibilității aprobării cererii
de radiere; și
(b) informații, întrebări sau cereri de clarificare privind
cererea de radiere pe care aceste state le-ar dori comunicate
petentului, inclusiv informații sau măsuri pe care petentul le-ar
putea lua pentru a clarifica cererea de radiere.
3. Ombudsmanul va înainta imediat cererea de radiere către
Echipa de monitorizare, care va furniza Ombudsmanului, în
termen de două luni:
(a) toate informațiile de care Echipa de monitorizare dispune
relevante pentru cererea de radiere, inclusiv hotărâri
judecătorești și proceduri judiciare, știri de presă și informații
furnizate anterior Comitetului sau Echipei de monitorizare de
către state sau de către organizațiile internaționale relevante;

(b) evaluări factuale ale informațiilor furnizate de petent,
relevante pentru cererea de radiere; și
(c) întrebări sau cereri de clarificare pe care Echipa de
monitorizare le-ar dori adresate petentului în legătură cu cererea
de radiere.
4. La sfârșitul celor două luni de strângere de informații,
Ombudsmanul va prezenta Comitetului o informare scrisă
privind progresele la zi, inclusiv detaliile despre care statele au
furnizat informații. Ombudsmanul poate prelungi această
perioadă o dată, cu cel mult două luni, în cazul în care consideră
că strângerea de informații necesită mai mult timp, ținând seama
de cererile statelor membre de mai mult timp pentru furnizarea
de informații.
Dialogul (două luni)
5. La încheierea perioadei de strângere de informații,
Ombudsmanul va facilita o perioadă de două luni de
angajament, care ar putea include dialogul cu petentul. Ținând
seama de cererile de timp suplimentar, Ombudsmanul poate
prelungi această perioadă o dată, cu cel mult două luni, în cazul
în care consideră că este nevoie de mai mult timp pentru
angajament și pentru elaborarea proiectului Raportului complet
descris în paragraful 7 de mai jos.
6. În timpul acestei perioade de angajament, Ombudsmanul:
(a) poate pune întrebări petentului sau poate cere informații
suplimentare sau clarificări care ar ajuta Comitetul să analizeze
cererea, inclusiv întrebări sau cereri de informații primite de la
statele membre, Comitet și Echipa de monitorizare;
(b) va înainta răspunsurile petentului statelor relevante,
Comitetului și Echipei de monitorizare și va lua legătura cu
petentul în privința răspunsurilor sale incomplete; și
(c) va colabora cu statele, Comitetul și Echipa de
monitorizare în privința întrebărilor suplimentare ale petentului
sau răspunsurilor adresate acestuia;
7. La încheierea perioadei de angajament descrise mai sus,
Ombudsmanul, cu sprijinul Echipei de monitorizare, va realiza și
va transmite Comitetului proiectul Raportului complet care, în
mod exclusiv:
(a) va rezuma și, după caz, va specifica sursele tuturor
informațiilor deținute de Ombudsman relevante pentru cererea
de radiere. Raportul va respecta elementele confidențiale ale
comunicărilor statelor membre cu Ombudsmanul;
(b) va descrie activitățile Ombudsmanului legate de
respectiva cerere de radiere, inclusiv dialogul cu petentul; și

12

MONITORUL OFICIAL AL ROMÂNIEI, PARTEA I, Nr. 214/6.IV.2010

(c) pe baza unei analize a tuturor informațiilor deținute de
Ombudsman și a observațiilor sale, va prezenta Comitetului
argumentele principale vizând cererea de radiere.
Discutarea de către Comitet și adoptarea hotărârii (două
luni)
8. După ce Comitetul a avut la dispoziție 30 de zile pentru a
analiza Raportul complet, președintele Comitetului va introduce
cererea de radiere pe agenda Comitetului pentru a fi analizată;
9. La analiza cererii de radiere de către Comitet,
Ombudsmanul, asistat de Echipa de monitorizare, după caz, va
prezenta personal Raportul complet și va răspunde întrebărilor
membrilor Comitetului legate de cerere.
10. După analiza Comitetului, acesta va hotărî dacă va
aproba cererea de radiere conform procedurilor sale decizionale
obișnuite.
11. Dacă cererea de radiere este aprobată de Comitet, atunci
acesta îl va informa pe Ombudsman în privința acestei hotărâri.
Apoi Ombudsmanul îl va informa pe petent în privința hotărârii,
iar numele respectiv va fi exclus de pe Lista consolidată.
12. Dacă cererea de radiere este respinsă de Comitet, atunci
acesta va transmite Ombudsmanului hotărârea sa, inclusiv,
după caz, comentarii explicative, alte informații relevante privind
hotărârea Comitetului și un rezumat narativ actualizat al
motivelor includerii pe listă.
13. După ce Comitetul l-a informat pe Ombudsman că a
respins cererea de radiere, în termen de 15 zile, Ombudsmanul

va trimite petentului o scrisoare, a cărei copie a fost trimisă în
avans Comitetului, în care:
(a) va comunica hotărârea Comitetului privind menținerea
includerii pe listă;
(b) va descrie, în măsura posibilului și pe baza Raportului
complet al Ombudsmanului, procesul și informațiile factuale care
pot fi făcute publice strânse de Ombudsman; și
(c) va înainta, din partea Comitetului, toate informațiile legate
de hotărâre furnizate Ombudsmanului, conform paragrafului 12
de mai sus.
14. În toate comunicările cu petentul, Ombudsmanul va
respecta confidențialitatea deliberărilor Comitetului și
comunicările confidențiale dintre Ombudsman și statele
membre.
Alte sarcini ale Oficiului Ombudsmanului
15. Pe lângă sarcinile enunțate mai sus, Ombudsmanul:
(a) va distribui tuturor solicitanților informații care pot fi făcute
publice despre procedurile Comitetului, inclusiv recomandările
Comitetului, fișele de informații și alte documente redactate de
Comitet;
(b) va notifica persoanele sau entitățile în legătură cu statutul
înscrierii lor pe listă, dacă adresa acestora este cunoscută, după
ce Secretariatul a notificat în mod oficial misiunea permanentă
a statului sau statelor, potrivit paragrafului 18 al prezentei
rezoluții; și
(c) va înainta Consiliului de Securitate rapoarte bianuale care
rezumă activitățile Ombudsmanului.

ANEXA Nr. 3

R E Z O L U Ț I A Nr. 1.907 (2009)
adoptată de Consiliul de Securitate în cadrul celei de-a 6.254-a întruniri, la 23 decembrie 2009
Consiliul de Securitate,
amintind rezoluțiile sale anterioare și declarațiile președintelui Consiliului privind situația din Somalia și disputa privind
frontiera dintre Republica Djibouti și Statul Eritreea, în special rezoluțiile sale nr. 751 (1992), 1.844 (2008) și 1.862 (2009), precum
și declarațiile sale de la 18 mai 2009 (S/PRST/2009/15), 9 iulie 2009 (S/PRST/2009/19), 12 iunie 2008 (S/PRST/2008/20),
reafirmându-și respectul pentru suveranitatea, integritatea teritorială, independența politică și unitatea Somaliei, Republicii
Djibouti și Statului Eritreea respectiv,
exprimând importanța soluționării disputei privind frontiera dintre Republica Djibouti și Statul Eritreea,
reafirmând că Acordul de la Djibouti și Procesul de pace reprezintă fundamentul soluționării conflictului din Somalia și
reafirmând în continuare sprijinul său față de Guvernului Federal de Tranziție (GFT),
luând notă de hotărârea celei de-a 13-a Adunări a Uniunii Africane (UA) de la Sirte, Marea Jamahirie Arabă Libiană
Populară Socialistă, care a cerut Consiliului să impună sancțiuni împotriva actorilor străini, atât celor din regiune, cât și celor din
afara ei, mai ales din Statul Eritreea, care susțin grupările armate angajate în acțiuni destabilizatoare în Somalia și subminează
eforturile de pace și reconciliere, precum și stabilitatea regională (S/2009/388),
luând notă în continuare de hotărârea celei de-a 13-a Adunări a Uniunii Africane (UA) de la Sirte, Marea Jamahirie Arabă
Libiană Populară Socialistă, care și-a exprimat profunda îngrijorare față de absența totală a progreselor în implementarea de către
Statul Eritreea, inter alia, a Rezoluției nr. 1.862 (2009) vizând disputa privind frontiera dintre Republica Djibouti și Statul Eritreea
(S/2009/388),
exprimându-și profunda îngrijorare față de concluziile Grupului de monitorizare reînființat prin Rezoluția nr. 1.853 (2008),
prezentate în raportul său din decembrie 2008 (S/2008/769), referitoare la faptul că Statul Eritreea a furnizat sprijin politic, financiar
și logistic grupărilor armate angajate în subminarea păcii și reconcilierii în Somalia și a stabilității regionale,
condamnând toate atacurile armate asupra oficialilor și instituțiilor GFT, asupra populației civile, lucrătorilor umanitari și
personalului Misiunii Uniunii Africane în Somalia (AMISOM),
exprimându-și profunda îngrijorare față de respingerea de către Statul Eritreea a Acordului de la Djibouti, așa cum rezultă
din scrisoarea din data de 19 mai 2009, din partea reprezentantului permanent al Statului Eritreea la Organizația Națiunilor Unite
către președintele Consiliului de Securitate (S/2009/256),
reamintind Rezoluția nr. 1.844 (2008) în care a hotărât să impună măsuri împotriva persoanelor sau entităților nominalizate
ca fiind implicate în acte care amenință pacea, securitatea și stabilitatea în Somalia sau ca susținătoare ale acestora, ale căror
acțiuni încalcă embargoul asupra armelor sau obstrucționează fluxul de asistență umanitară către Somalia,
exprimându-și aprecierea față de contribuția AMISOM la stabilitatea Somaliei și exprimându-și în continuare aprecierea
față de angajamentul constant al guvernelor Republicii Burundi și Republicii Uganda față de AMISOM,
reiterându-și intenția de a adopta măsuri împotriva celor care încearcă să frâneze sau să blocheze Procesul de pace de
la Djibouti,

MONITORUL OFICIAL AL ROMÂNIEI, PARTEA I, Nr. 214/6.IV.2010

13

exprimându-și profunda îngrijorare față de faptul că Statul Eritreea nu și-a retras forțele pentru a reveni la statu-quoul
anterior, conform cererii Consiliului de Securitate din Rezoluția nr. 1.862 (2009) și declarației președintelui Consiliului din data de
12 iunie 2008 (S/PRST/2008/20),
reiterându-și serioasa îngrijorare față de refuzul Statului Eritreea de a intra în dialog cu Republica Djibouti sau de a accepta
contacte bilaterale, mediere sau eforturi de facilitare din partea organizațiilor subregionale sau regionale sau de a răspunde în mod
pozitiv la eforturile secretarului general,
luând notă de scrisoarea secretarului general emisă la 30 martie 2009 (S/2009/163) și de informările ulterioare efectuate
de Secretariat privind conflictul Djibouti—Eritreea,
notând că Republica Djibouti și-a retras forțele pentru a reveni la statu-quoul anterior și a cooperat pe deplin cu toți cei
implicați, inclusiv cu misiunea de strângere de informații a Organizației Națiunilor Unite și cu bunele oficii ale Secretariatului General,
stabilind că acțiunile Statului Eritreea care subminează pacea și reconcilierea în Somalia, precum și disputa dintre
Republica Djibouti și Statul Eritreea constituie o amenințare la adresa păcii și securității internaționale,
acționând potrivit cap. VII din Carta Organizației Națiunilor Unite:
1. reiterează faptul că toate statele membre, inclusiv Statul
Eritreea, trebuie să respecte pe deplin termenii embargoului
asupra armelor impus prin paragraful 5 al Rezoluției nr. 733
(1992), reglementat și amendat prin rezoluțiile nr. 1.356 (2001),
1.425 (2002), 1.725 (2006), 1.744 (2007) și 1.772 (2007) privind
Somalia și prevederile Rezoluției nr. 1.844 (2008);
2. cere tuturor statelor membre, inclusiv Statului Eritreea, să
sprijine Procesul de pace de la Djibouti și să susțină eforturile de
reconciliere ale GFT din Somalia și cere ca Statul Eritreea să
pună capăt tuturor eforturilor de a destabiliza sau răsturna, direct
sau indirect, GFT;
3. își reiterează cererea ca Statul Eritreea să se conformeze
imediat prevederilor Rezoluției nr. 1.862 (2009) și:
(i) să își retragă forțele și tot echipamentul la pozițiile
statu-quoului anterior și să se asigure că, în zona în
care a avut loc conflictul în Ras Doumeira și pe Insula
Doumeira în iunie 2008, nu există prezență sau
activități militare;
(ii) să recunoască disputa sa cu Republica Djibouti
privind frontiera în Ras Doumeira și pe Insula
Doumeira, să se angajeze activ în dialog în vederea
aplanării tensiunilor și să se angajeze, de asemenea,
în eforturi diplomatice care să conducă la o rezolvare
mutual acceptabilă a chestiunii frontaliere; și
(iii) să își respecte obligațiile internaționale ca stat
membru al Organizației Națiunilor Unite, să respecte
principiile menționate în art. 2 paragrafele 3, 4 și 5 și
art. 33 al cartei și să coopereze pe deplin cu
secretarul general, în special prin propunerea
acestuia de bune oficii menționată în paragraful 3 al
Rezoluției nr. 1.862 (2009);
4. cere ca Statul Eritreea să pună la dispoziție informații
legate de combatanții djiboutieni dispăruți de la confruntările din
10—12 iunie 2008, astfel încât cei interesați să poată stabili
prezența prizonierilor de război djiboutieni și să le poate evalua
starea de sănătate;
5. hotărăște ca toate statele membre să adopte imediat
măsurile necesare pentru a împiedica vânzarea sau furnizarea
către Statul Eritreea de către cetățenii lor ori de pe teritoriile lor
sau folosind vasele ori aeronavele aflate sub pavilionul lor de
arme și material auxiliar de orice tip, inclusiv arme și muniție,
echipament și vehicule militare, echipament paramilitar și piese
de schimb pentru cele menționate mai sus, asistență tehnică,
instruire, asistență financiară sau de alt tip legate de activitățile
militare ori de furnizarea, fabricarea, întreținerea sau utilizarea
acestor articole, indiferent dacă provin ori nu de pe teritoriul lor;
6. hotărăște ca Statul Eritreea să nu furnizeze, vândă sau
transfere, direct ori indirect, de pe teritoriul său, prin cetățenii săi
sau folosind vasele ori aeronavele aflate sub pavilionul său,
arme sau material auxiliar de orice tip și că toate statele membre
vor interzice achiziții de instruire, asistență și articole descrise în

paragraful 5 de mai sus din Statul Eritreea de către cetățenii lor
sau folosind vasele ori aeronavele aflate sub pavilionul lor,
indiferent dacă provin ori nu de pe teritoriul Statului Eritreea;
7. cere tuturor statelor membre să inspecteze, pe teritoriul
lor, inclusiv în porturile maritime și pe aeroporturile lor, potrivit
reglementărilor și legislației naționale și în conformitate cu
dreptul internațional, orice încărcătură cu destinația sau
provenind din Somalia și Statul Eritreea, în cazul în care statul
respectiv deține informații care constituie motive rezonabile de
a crede că produselor conținute de respectiva încărcătură le
sunt interzise furnizarea, transferul sau exportul prin
paragrafele 5 și 6 ale prezentei rezoluții sau prin embargoul
general și complet asupra armelor impus Somaliei prin
paragraful 5 al Rezoluției nr. 733 (1992), dezvoltat și amendat
prin rezoluții ulterioare în vederea asigurării implementării stricte
a acelor prevederi;
8. hotărăște să autorizeze toate statele membre ca, la
descoperirea produselor interzise conform paragrafelor 5 și 6
de mai sus, să confiște și să elimine (fie distrugându-le, fie
scoțându-le din funcțiune) produsele cărora le sunt interzise
furnizarea, transferul sau exportul conform paragrafelor 5 și 6
ale prezentei rezoluții și hotărăște în continuare că toate statele
membre vor coopera în aceste eforturi;
9. cere tuturor statelor membre ca, atunci când descoperă
produse cărora le sunt interzise furnizarea, transferul sau
exportul conform paragrafelor 5 și 6 ale prezentei rezoluții, să
prezinte imediat Comitetului un raport conținând detaliile
relevante, inclusiv măsurile adoptate pentru confiscarea și
eliminarea produselor;
10. hotărăște că toate statele membre vor adopta măsurile
necesare pentru a preveni intrarea pe teritoriile lor sau
tranzitarea teritoriilor lor de către persoane nominalizate de
Comitetul înființat prin Rezoluția nr. 751 (1992), al cărui mandat
a fost extins prin Rezoluția nr. 1.844 (2008) (numit aici
Comitetul), potrivit criteriilor din paragraful 15 de mai jos, cu
condiția ca niciuna dintre prevederile prezentului paragraf să nu
oblige vreun stat să refuze propriilor cetățeni intrarea pe teritoriul
său;
11. hotărăște că măsurile impuse prin paragraful 10 de mai
sus nu se aplică:
(a) în cazul în care Comitetul stabilește pentru fiecare caz în
parte că o astfel de deplasare este justificată din rațiuni
umanitare, inclusiv obligații religioase; sau
(b) în cazul în care Comitetul stabilește pentru fiecare caz în
parte că o derogare ar sluji în alt mod obiectivelor păcii și
stabilității în regiune;
12. hotărăște ca toate statele membre să adopte măsurile
necesare pentru a preveni furnizarea, vânzarea sau transferul,
în mod direct sau indirect, de către cetățenii lor ori de pe
teritoriile lor sau folosind navele ori aeronavele aflate sub

14

MONITORUL OFICIAL AL ROMÂNIEI, PARTEA I, Nr. 214/6.IV.2010

pavilionul lor, de arme și material auxiliar de orice tip, inclusiv
arme și muniție, echipament și vehicule militare, echipament
paramilitar și piese de schimb pentru cele menționate mai sus,
precum și furnizarea directă sau indirectă de asistență tehnică,
instruire, asistență financiară ori de alt tip, inclusiv prin investiții,
brokeraj sau alte servicii financiare, legate de activitățile militare
sau de furnizarea, vânzarea, transferul, fabricarea, întreținerea
ori utilizarea armelor și echipamentului militar, în favoarea
persoanelor sau entităților nominalizate de Comitet potrivit
paragrafului 15 de mai jos;
13. hotărăște că toate statele membre vor îngheța imediat
fondurile, celelalte active financiare sau resurse economice
aflate pe teritoriile lor de la data adoptării prezentei rezoluții ori
ulterior, care sunt deținute sau controlate, direct ori indirect, de
către entitățile și persoanele nominalizate de Comitet potrivit
paragrafului 15 de mai jos sau de către persoane ori entități care
acționează în numele acestora sau conform instrucțiunilor lor,
și hotărăște în continuare că toate statele membre se vor
asigura că niciun fond, activ financiar și nicio resursă economică
nu vor fi puse la dispoziția unor asemenea persoane sau entități,
direct ori indirect, fie de către cetățenii lor, fie de către persoane
sau entități aflate pe teritoriul lor;
14. hotărăște că măsurile impuse prin paragraful 13 de mai
sus nu se vor aplica fondurilor, celorlalte active financiare sau
resurse economice despre care statele membre au stabilit
următoarele:
(a) acestea sunt necesare pentru cheltuieli de bază, inclusiv
pentru plata hranei, chiriei sau ipotecii, a medicamentelor și
tratamentului medical, a impozitelor, primelor de asigurare și
utilităților publice sau exclusiv pentru plata unor onorarii
profesionale rezonabile și rambursarea cheltuielilor asociate cu
furnizarea de servicii juridice, a taxelor sau comisioanelor aflate
în conformitate cu legile naționale legate de administrarea de
rutină a fondurilor, activelor financiare și resurselor economice
înghețate, după notificarea Comitetului de către statul membru
respectiv privind intenția de a autoriza, după caz, accesul la
asemenea fonduri, la alte active financiare sau resurse
economice și, în absența unei hotărâri negative a Comitetului, în
termen de 3 zile lucrătoare de la această notificare;
(b) acestea sunt necesare pentru cheltuieli extraordinare, cu
condiția ca statul membru relevant să notifice în această privință
Comitetul și să aibă aprobarea sa; sau
(c) acestea fac obiectul unui sechestru sau al unei decizii
judiciare, administrative ori arbitrale, caz în care fondurile,
celelalte active financiare și resurse economice pot fi utilizate
pentru a satisface acel sechestru sau acea decizie, cu condiția
ca acel drept sau acea decizie să fie anterioară datei prezentei
rezoluții, ca beneficiarul lor să nu fie o persoană ori entitate
nominalizată potrivit paragrafului 13 de mai sus și acest fapt să
fi fost comunicat Comitetului de către statele membre implicate;
15. hotărăște că prevederile paragrafului 10 de mai sus se
vor aplica tuturor persoanelor, inclusiv liderilor politici și militari
din Statul Eritreea, dar nu numai acestora, și că prevederile
paragrafelor 12 și 13 de mai sus se vor aplica tuturor
persoanelor și entităților, inclusiv liderilor politici și militari din
Statul Eritreea, entităților guvernamentale și parastatale,
entităților private deținute de cetățeni ai Statului Eritreea aflați
pe teritoriul sau în afara teritoriului său, dar nu numai acestora,
nominalizate de Comitet deoarece:
(a) încalcă măsurile prevăzute de paragrafele 5 și 6 de mai
sus;
(b) sprijină din Statul Eritreea grupări de opoziție armate care
vizează destabilizarea regiunii;
(c) obstrucționează implementarea Rezoluției nr. 1.862
(2009) privind Republica Djibouti;

(d) adăpostesc, finanțează, facilitează, sprijină, organizează,
instruiesc sau incită persoane ori grupuri la comiterea de acte de
violență sau de acte teroriste împotriva altor state sau a
cetățenilor acestora din regiune;
(e) obstrucționează investigațiile sau activitatea Grupului de
monitorizare;
16. cere tuturor statelor membre, în special Statului Eritreea,
să pună capăt înarmării, instruirii și echipării grupărilor armate și
membrilor lor, inclusiv al-Shabaab, care urmăresc destabilizarea
regiunii și incitarea la violență și la dezordine în rândul civililor în
Republica Djibouti;
17. cere Statului Eritreea să pună capăt facilitării deplasărilor
și altor forme de susținere financiară a persoanelor sau
entităților nominalizate de Comitet și de alte comitete de
sancțiuni, în special de comitetul înființat potrivit Rezoluției
nr. 1.267 (1999), în conformitate cu prevederile rezoluțiilor
relevante;
18. hotărăște să lărgească mandatul Comitetului cu
următoarele noi sarcini:
(a) monitorizarea implementării măsurilor impuse prin
paragrafele 5, 6, 8, 10, 12 și 13 de mai sus, cu sprijinul Grupului
de monitorizare;
(b) nominalizarea persoanelor sau entităților care fac obiectul
măsurilor impuse prin paragrafele 10, 12 și 13 de mai sus,
potrivit criteriilor stabilite în paragraful 15 de mai sus;
(c) analizarea cererilor privind acordarea de derogări
prevăzute în paragrafele 11 și 14 de mai sus și adoptarea de
hotărâri în privința lor;
(d) actualizarea recomandărilor sale în lumina sarcinilor sale
suplimentare;
19. hotărăște să extindă mandatul Grupului de monitorizare
reînființat prin Rezoluția nr. 1.853 (2008) de a monitoriza și
raporta cu privire la implementarea măsurilor impuse prin
prezenta rezoluție și de a îndeplini sarcinile enumerate mai jos
și cere secretarului general să adopte măsurile cuvenite vizând
alocarea de personal și resurse suplimentare, astfel încât Grupul
de monitorizare să își poată continua mandatul și, în plus:
(a) să asiste Comitetul la monitorizarea implementării
măsurilor impuse prin paragrafele 5, 6, 8, 10, 12 și 13 de mai
sus, inclusiv prin raportarea oricăror informații privind eventuale
violări;
(b) să analizeze orice informație relevantă pentru
implementarea paragrafelor 16 și 17 de mai sus care trebuie să
fie adusă în atenția Comitetului;
(c) să includă în rapoartele sale către Consiliul de Securitate
orice informații relevante pentru nominalizarea de către Comitet
a persoanelor și entităților descrise în paragraful 15 de mai sus;
(d) să colaboreze după necesitate cu celelalte grupuri de
experți ale comitetelor de sancțiuni în vederea îndeplinirii
acestor sarcini;
20. cere tuturor statelor membre să raporteze Consiliului de
Securitate, în termen de 120 de zile de la adoptarea prezentei
rezoluții, privind măsurile luate în vederea implementării
prevederilor paragrafelor 5, 6, 10, 12 și 13 de mai sus;
21. afirmă că va menține sub observație acțiunile Statului
Eritreea și că este pregătit să adapteze măsurile, inclusiv prin
consolidarea, modificarea sau ridicarea lor, în funcție de
aplicarea de către Statul Eritreea a prevederilor prezentei
rezoluții;
22. cere secretarului general ca, în termen de 180 de zile,
să prezinte un raport privind aplicarea de către Statul Eritreea a
prevederilor prezentei rezoluții;
23. hotărăște să rămână activ sesizat cu această chestiune.

MONITORUL OFICIAL AL ROMÂNIEI, PARTEA I, Nr. 214/6.IV.2010

15
ANEXA Nr. 4

R E Z O L U Ț I A Nr. 1.862 (2009)
adoptată de Consiliul de Securitate în cadrul celei de-a 6.065-a întruniri, la 14 ianuarie 2009
Consiliul de Securitate,
afirmându-și angajamentul ferm față de suveranitatea, independența, integritatea teritorială și unitatea Republicii Djibouti
și Statului Eritreea în egală măsură, amintind importanța principiilor bunei vecinătăți, neamestecului și cooperării regionale,
amintind că, în declarația președintelui Consiliului de la 12 iunie 2008 (S/PRST/2008/20), a condamnat acțiunea militară
a Statului Eritreea împotriva Republicii Djibouti în Ras Doumeira și pe Insula Doumeira și a cerut celor două părți să dea dovadă
de maximă reținere și să își retragă forțele la poziția conform statu-quoului anterior,
luând notă de scrisoarea secretarului general din data de 11 septembrie 2008 (S/2008/602) în care transmitea raportul
misiunii de constatare pe care a trimis-o în urma celei de-a 5.924-a întruniri a Consiliului (S/PV.5924),
exprimându-și profunda îngrijorare față de faptul că, după cum se menționează în raportul misiunii de constatare la care
se face referire mai sus, Statul Eritreea nu și-a retras forțele la poziția conform statu-quoului anterior, potrivit cererii Consiliului de
Securitate din declarația președintelui Consiliului din data de 12 iunie 2008 (S/PRST/2008/20),
reiterându-și serioasa îngrijorare față de absența dialogului dintre cele două părți și refuzul Statului Eritreea de până acum
de a se angaja în dialog sau de a accepta contactele bilaterale, medierea ori eforturile de facilitare ale organizațiilor subregionale
sau regionale ori de a răspunde în mod pozitiv la eforturile secretarului general,
notând că Republica Djibouti și-a retras forțele la poziția conform statu-quoului anterior și a cooperat pe deplin cu misiunea
de constatare menționată mai sus, precum și cu alte misiuni trimise de organizațiile subregionale sau regionale,
luând notă de prima vizită la Asmara de la conflictul din luna iunie 2008 a președintelui Comisiei Uniunii Africane în luna
octombrie 2008,
exprimându-și profunda îngrijorare față de continuarea disputei tensionate frontaliere dintre Republica Djibouti și Statul
Eritreea și față de posibilul impact al situației grave și instabile a securității din zona Doumeira asupra stabilității și securității
subregionale, după incidentele grave de la 10 iunie 2008, care au provocat zeci de morți și răniți:
1. îndeamnă Republica Djibouti și Statul Eritreea să își
soluționeze de urgență disputa frontalieră pe cale pașnică și
conform dreptului internațional și subliniază că părțile au
responsabilitatea principală în crearea cadrului diplomatic și
legal necesar în acest scop;
2. își reiterează aprecierea față de eforturile secretarului
general, ale Uniunii Africane și Ligii Statelor Arabe de a aborda
ambele părți, le încurajează să își sporească eforturile în
această privință și încurajează și organizațiile regionale și
subregionale, precum și statele membre care pot furniza
asistență în acest scop să o facă;
3. salută oferta de bune oficii a secretarului general, regretă
profund că Statul Eritreea continuă să refuze să acorde vize
membrilor misiunii de constatare menționate mai sus sau să
primească trimiși ai secretarului general și salută disponibilitatea
permanentă a secretarului general de a trimite o misiune de
constatare sau un reprezentant în Statul Eritreea;
4. salută faptul că Republica Djibouti și-a retras forțele la
poziția conform statu-quoului anterior, potrivit cererii Consiliului
de Securitate din declarația președintelui Consiliului de la
12 iunie 2008 (S/PRST/2008/20), fapt confirmat de misiunea de
constatare, și condamnă refuzul Statului Eritreea de a face acest
lucru;
5. cere ca Statul Eritreea:
(i) să își retragă forțele și tot echipamentul lor la pozițiile
conform statu-quoului anterior și să se asigure că nu
există nicio prezență sau activitate militară în zona în
care a apărut conflictul în Ras Doumeira și Insula
Doumeira în luna iunie 2008; și

(ii) să recunoască existența disputei frontaliere cu
Republica Djibouti în Ras Doumeira și pe Insula
Doumeira, să se angajeze în mod activ în dialog în
vederea aplanării tensiunii și să se angajeze și în
eforturi diplomatice care să conducă la o soluționare
mutual acceptabilă a chestiunii frontaliere; și
(iii) să își îndeplinească obligațiile internaționale de
membru al Organizației Națiunilor Unite, să respecte
principiile menționate în art. 2 paragrafele 3, 4 și 5 și
art. 33 ale Cartei și să coopereze pe deplin cu
secretarul general, în special prin propunerea sa de
bune oficii menționată în paragraful 3;
6. cere ca Statul Eritreea să aplice imediat prevederile
paragrafului 5 de mai sus și, în orice caz, în termen de maximum
5 săptămâni de la adoptarea prezentei rezoluții;
7. solicită secretarului general să îi prezinte un raport privind
evoluția situației și respectarea de către ambele părți a
obligațiilor lor, contactele avute de acesta cu ambele părți și,
după caz, cu Uniunea Africană și alte organizații regionale
relevante, în termen de maximum 6 săptămâni de la adoptarea
prezentei rezoluții;
8. hotărăște să revizuiască situația la 6 săptămâni de la
adoptarea prezentei rezoluții, pe baza raportului menționat în
paragraful 7, în vederea adoptării, după caz, a unei hotărâri
ulterioare;
9. hotărăște să rămână activ sesizat cu această chestiune.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 214/6.IV.2010 conține 16 pagini.

Prețul: 3,20 lei

&JUYDGY|442009]
ISSN 1453—4495

