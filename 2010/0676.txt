PARTEA I

Anul 178 (XXII) — Nr. 676

Marți, 5 octombrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

178. — Legea parteneriatului public-privat ........................

2–7

936. — Decret pentru promulgarea Legii parteneriatului
public-privat ................................................................

7

937. — Decret privind conferirea Ordinului Național Steaua
României în grad de Cavaler, cu însemn de război........

8

938. — Decret privind conferirea Ordinului Național Steaua
României în grad de Cavaler, cu însemn de război........

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
218. — Ordin al ministrului agriculturii și dezvoltării rurale
privind aprobarea Normelor tehnice pentru
desfășurarea activității Inspecției de stat în zootehnie,
modelului legitimației, al ștampilei și al procesuluiverbal de constatare și sancționare a contravențiilor
la normele zootehnice ................................................

9–11

1.372. — Ordin al ministrului muncii, familiei și protecției
sociale privind aprobarea Procedurii de autorizare a
unităților protejate ......................................................

12–15

Cuantumul total al sumelor provenite din finanțările private ale
partidelor politice în anul 2009, conform Legii nr. 334/2006
privind finanțarea activității partidelor politice și a
campaniilor electorale ................................................

16

2

MONITORUL OFICIAL AL ROMÂNIEI, PARTEA I, Nr. 676/5.X.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGEA
parteneriatului public-privat
Parlamentul României adoptă prezenta lege.
CAPITOLUL I
Dispoziții generale
SECȚIUNEA 1
Scop. Principii

Art. 1. — Prezenta lege reglementează modul de realizare a
unui proiect de parteneriat public-privat care are ca obiectiv
public proiectarea, finanțarea, construcția, reabilitarea,
modernizarea, operarea, întreținerea, dezvoltarea și transferul
unui bun sau serviciu public, după caz.
Art. 2. — Scopul prezentei legi îl constituie reglementarea
inițierii și realizării de proiecte de parteneriat public-privat pentru
lucrări publice în diverse sectoare de activitate, cu finanțări
private.
Art. 3. — (1) Principiile de bază ale parteneriatului publicprivat sunt:
a) nediscriminarea — asigurarea condițiilor de manifestare
a concurenței reale pentru ca orice operator economic, indiferent
de naționalitate, să poată participa la procedura de încheiere a
contractului de parteneriat public-privat și să aibă șansa de a
deveni contractant;
b) tratamentul egal — stabilirea și aplicarea oricând pe
parcursul procedurii de încheiere a contractului de parteneriat
public-privat de reguli, cerințe, criterii identice pentru toți
operatorii economici, astfel încât aceștia să beneficieze de
șanse egale de a participa la procedura de atribuire și de a
deveni contractant;
c) transparența — aducerea la cunoștința publicului a tuturor
informațiilor referitoare la aplicarea procedurilor de încheiere a
contractului de parteneriat public-privat;
d) proporționalitatea — asigurarea corelației juste între
scopul urmărit de partenerul public, obiectul contractului de
parteneriat public-privat și cerințele solicitate, în sensul
existenței echilibrului între obiectivul urmărit a se realiza prin
contractul de parteneriat public-privat și cerințele reale, între
cerințele reale și condițiile impuse investitorului privat, precum și
între criteriile de selecție și clauzele contractuale;
e) eficiența utilizării fondurilor — aplicarea procedurilor de
încheiere a contractelor de parteneriat public-privat și utilizarea
de criterii trebuie să reflecte avantajele de natură economică ale
ofertelor în vederea obținerii rezultatului urmărit, luând în
considerare și efectele concrete preconizate a se obține în
domeniul social și în cel al protecției mediului și promovării
dezvoltării durabile;
f) asumarea răspunderii — determinarea clară a sarcinilor,
responsabilităților părților implicate în procesul de încheiere a
contractelor de parteneriat public-privat, urmărindu-se
asigurarea profesionalismului, imparțialității, independenței
deciziilor adoptate pe parcursul derulării acestui proces.
(2) Proiectul de parteneriat public-privat are în vedere
următoarele:
a) cooperarea dintre partenerul public și partenerul privat;
b) modul de finanțare a proiectului de parteneriat publicprivat este privat;
c) în cazul unui proiect public-privat, rolul partenerilor este
de a finanța și de a pune în aplicare obiectivele de interes public,

precum și de a respecta prevederile contractului de parteneriat
public-privat;
d) alocarea riscurilor unui proiect de parteneriat public-privat
se face în mod proporțional și echitabil între partenerul public și
cel privat.
SECȚIUNEA a 2-a
Definiții

Art. 4. — În sensul prezentei legi, termenii de mai jos au
următoarele semnificații:
a) bun public — bunul care aparține domeniului public al
statului sau al unităților administrativ-teritoriale, astfel cum este
definit la art. 3 din Legea nr. 213/1998 privind proprietatea
publică și regimul juridic al acesteia, cu modificările și
completările ulterioare, sau un bun ce aparține domeniului privat
al statului sau al unităților administrativ-teritoriale, astfel cum
este definit la art. 4 din Legea nr. 213/1998, cu modificările și
completările ulterioare;
b) lucrare publică — investiția care se finanțează din fonduri
private în vederea realizării unui bun sau serviciu public;
c) serviciu public — totalitatea acțiunilor și activităților prin
care se asigură satisfacerea nevoilor de utilitate și interes public
general sau local ale colectivităților;
d) proiect public-privat — proiectul care se realizează în
întregime sau parțial cu resurse financiare proprii sau atrase de
către investitor, pe baza unui model de parteneriat public-privat,
în urma căruia va rezulta un bun sau un serviciu public;
e) investitor privat — orice persoană juridică sau asociere de
persoane juridice, română sau străină, care este dispusă să
asigure finanțarea pentru una sau mai multe dintre etapele unui
proiect de parteneriat public-privat, prevăzute la art. 1;
f) companie de proiect — societatea comercială rezidentă în
România, având ca asociați sau acționari atât partenerul public,
cât și pe cel privat, care sunt reprezentați în mod proporțional în
funcție de participarea la proiectul de parteneriat public-privat,
partenerul public participând cu aport în natură;
g) contract de parteneriat public-privat sau contract de
proiect — actul juridic care stipulează drepturile și obligațiile
partenerului public și ale investitorului pentru întreaga perioadă
de funcționare a parteneriatului public-privat, acoperind una sau
mai multe dintre etapele proiectului de parteneriat public-privat,
pe o durată determinată;
h) autoritate publică centrală — Guvernul României,
reprezentat de unul sau mai multe ministere sau autorități ori
instituții publice, responsabile pentru proiectele de parteneriat
public-privat de interes public general;
i) autoritate publică locală — organismul de decizie publică
constituit și funcționând, după caz, la nivelul județului,
municipiului, orașului sau comunei, responsabil pentru
proiectele de parteneriat public-privat de interes local;
j) autoritate publică — orice autoritate publică centrală sau
autoritate publică locală, așa cum au fost definite în prezenta
lege;
k) acord de proiect — actul juridic, premergător contractului
de parteneriat public-privat sau contractului de proiect, încheiat
între partenerul public și investitor în vederea pregătirii
contractului de parteneriat public-privat;

MONITORUL OFICIAL AL ROMÂNIEI, PARTEA I, Nr. 676/5.X.2010
l) anunț de intenție pentru parteneriat public-privat —
documentul formal publicat de partenerul public în vederea
demarării unei proceduri de realizare a unui proiect de
parteneriat public-privat, în conformitate cu prevederile prezentei
legi privind contractele de parteneriat public-privat;
m) document atașat anunțului de intenție sau document
atașat — documentul întocmit de partenerul public pentru a
comunica tuturor investitorilor interesați descrierea proiectului
avut în vedere, descrierea serviciilor necesare, programul de
implementare a proiectului, cerințele de capacitate și criteriile
de selecție a investitorilor, precum și modalitatea de selecție a
investitorilor interesați;
n) finanțatorul proiectului public-privat — persoana fizică sau
juridică care pune la dispoziția companiei de proiect mijloacele
financiare necesare participării acestora la realizarea proiectului
public-privat;
o) nonactive — active înregistrate numai în evidența
companiei de proiect, care, chiar dacă provin de la partenerul
public implicat, ca participare la proiectul de parteneriat publicprivat pe toată perioada de derulare a contractului de parteneriat
public-privat, nu vor fi evidențiate în bilanțul contabil al acestuia;
p) încheierea contractului — procedura administrativă de
intrare în vigoare a unui contract de parteneriat public-privat prin
semnare și parafare;
q) durată determinată — perioadă negociată, în care se
derulează contractul parteneriatului public-privat și care asigură
investitorului privat recuperarea finanțării.
SECȚIUNEA a 3-a
Tipuri de activități în proiectele de parteneriat public-privat

Art. 5. — În sensul prezentei legi, parteneriatul public-privat
se poate realiza prin diverse tipuri de contracte, în funcție de
nivelul de implicare a investitorului.
Art. 6. — (1) Prin contractele de parteneriat public-privat
investitorului privat îi sunt transferate obligații ale partenerului
public, cum ar fi:
a) proiectarea, începând cu faza de proiect tehnic;
b) construcția;
c) dezvoltarea;
d) reabilitarea/modernizarea;
e) operarea;
f) întreținerea;
g) finanțarea.
(2) La finalizarea contractului, bunul public este transferat,
cu titlu gratuit, partenerului public, în bună stare și liber de orice
sarcină sau obligație, potrivit prevederilor art. 30 alin. (1).
(3) Partenerii pot stabili prin contractul de parteneriat publicprivat și alte activități pe care să le desfășoare compania de
proiect, cu condiția respectării prevederilor prezentei legi.
SECȚIUNEA a 4-a
Parteneri publici

Art. 7. — În cadrul contractului de parteneriat public-privat,
autoritățile publice definite la art. 4 lit. j) sunt parteneri publici.
Art. 8. — Este partener public, în sensul prezentei legi:
a) oricare organism al statului, autoritate publică sau instituție
publică, care acționează la nivel central, regional ori local;
b) oricare organism, altul decât unul dintre cele prevăzute la
lit. a), cu personalitate juridică, care a fost înființat pentru a
satisface nevoi de interes general fără caracter comercial sau
industrial și care este finanțat, în majoritate, de către un partener
public, astfel cum este definit la lit. a), ori de către un organism
de drept public;
c) oricare organism, altul decât unul dintre cele prevăzute la
lit. a), cu personalitate juridică, ce a fost înființat pentru a
satisface nevoi de interes general fără caracter comercial sau
industrial și care se află în subordinea ori este supus controlului

3

unui partener public, astfel cum este definit la lit. a), sau unui alt
organism de drept public;
d) oricare organism, altul decât unul dintre cele prevăzute la
lit. a), cu personalitate juridică, ce a fost înființat pentru a
satisface nevoi de interes general fără caracter comercial sau
industrial și care are în componența consiliului de
administrație/organului de conducere ori de supervizare mai
mult de jumătate din numărul membrilor acestuia, numiți de
către un partener public, astfel cum este definit la lit. a), sau de
către un alt organism de drept public;
e) oricare asociere formată din unul sau mai mulți parteneri
publici dintre cei prevăzuți la lit. a)—d).
SECȚIUNEA a 5-a
Domeniu de aplicare. Excepții

Art. 9. — Prezenta lege se aplică pentru:
a) derularea unui proiect de parteneriat public-privat, în
conformitate cu obiectul prezentei legi, între un partener public
și un investitor privat, ca urmare a aplicării uneia dintre
procedurile de desemnare a partenerului privat prevăzute de
prezenta lege;
b) încheierea acordului de proiect;
c) înființarea și reglementarea funcționării companiei de
proiect.
Art. 10. — Prezenta lege nu se aplică pentru încheierea unui
contract de parteneriat public-privat în cazul în care se
îndeplinește cel puțin una dintre următoarele condiții:
a) contractul a fost declarat cu caracter secret de către
autoritățile abilitate, potrivit prevederilor legale în vigoare;
b) contractelor de concesiune de lucrări publice și
concesiune de servicii reglementate de Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, aprobată cu modificări și
completări prin Legea nr. 337/2006, cu modificările și
completările ulterioare, și de legislația conexă;
c) îndeplinirea contractului necesită impunerea unor măsuri
speciale de siguranță și securitate națională, potrivit prevederilor
legale în vigoare;
d) protecția unor interese de stat impune acest lucru;
e) contractelor de concesiune de bunuri proprietate publică
reglementate de Ordonanța de urgență a Guvernului nr. 54/2006
privind regimul contractelor de concesiune de bunuri proprietate
publică, aprobată cu modificări prin Legea nr. 22/2007, și de
legislația conexă;
f) contractelor de asociere în participațiune reglementate
conform legii.
Art. 11. — Prezenta lege nu se aplică pentru încheierea
contractului de parteneriat public-privat care:
a) are ca obiect cumpărarea sau închirierea, prin orice
mijloace financiare, de terenuri, clădiri existente, alte bunuri
imobile sau a drepturilor asupra acestora;
b) se referă la cumpărarea, dezvoltarea, producția sau
coproducția de programe destinate difuzării, de către instituții de
radiodifuziune și televiziune;
c) se referă la prestarea de servicii de arbitraj și conciliere;
d) se referă la prestarea de servicii financiare în legătură cu
emiterea, cumpărarea, vânzarea sau transferul valorilor
mobiliare ori al altor instrumente financiare, în special operații
ale partenerului public efectuate în scopul atragerii de resurse
financiare și/sau de capital, precum și la prestarea de servicii
specifice unei bănci centrale de către Banca Națională a
României;
e) se referă la angajarea de forță de muncă, respectiv
încheierea de contracte de muncă;
f) se referă la prestarea de servicii de cercetare-dezvoltare
remunerate în totalitate de către partenerul public și ale căror

4

MONITORUL OFICIAL AL ROMÂNIEI, PARTEA I, Nr. 676/5.X.2010

rezultate nu sunt destinate, în mod exclusiv, acestuia pentru
propriul beneficiu.
Art. 12. — Prezenta lege nu se aplică atunci când contractul
de parteneriat public-privat este încheiat ca urmare a:
a) unui acord internațional încheiat în conformitate cu
prevederile tratatului cu unul sau mai multe state care nu sunt
membre ale Uniunii Europene și care vizează furnizarea de
produse sau execuția de lucrări, destinate implementării ori
exploatării unui proiect în comun cu statele semnatare, și numai
dacă prin acordul respectiv a fost menționată o procedură
specifică pentru atribuirea contractului respectiv;
b) unui acord internațional referitor la staționarea de trupe și
numai dacă prin acordul respectiv a fost prevăzută o procedură
specifică pentru atribuirea contractului respectiv;
c) aplicării unei proceduri specifice unei organizații
internaționale.
CAPITOLUL II
Reguli aplicabile pentru încheierea contractului de
parteneriat public-privat
SECȚIUNEA 1
Reguli generale

Art. 13. — La încheierea contractului, partenerul public și
investitorul privat interesat să participe la proiectul de parteneriat
public-privat au obligația de a respecta principiile prevăzute la
art. 3.
Art. 14. — (1) Etapele care conduc la încheierea unui
contract de parteneriat public-privat sunt:
a) inițierea proiectului de parteneriat public-privat prin
publicarea anunțului de intenție de către partenerul public;
b) analiza și selecția preliminară a unor investitori privați,
premergătoare încheierii acordului de proiect care este în
sarcina partenerului public;
c) negocierea este etapa prin care autoritatea publică
derulează consultări cu investitorii privați selectați și negociază
clauzele contractuale, inclusiv valoarea investiției, perioada de
derulare a contractului de parteneriat public-privat, cu investitorii
selectați;
d) încheierea contractului de parteneriat public-privat.
(2) Ulterior încheierii contractului de parteneriat public-privat
sunt demarate procedurile legale pentru constituirea companiei
de proiect ca societate comercială rezidentă în România în
vederea realizării obiectivelor contractului de parteneriat
public-privat.
Art. 15. — Elementele de bază ale unui proiect de parteneriat
public-privat sunt, după caz:
a) inițierea;
b) finanțarea;
c) proiectarea;
d) construirea/realizarea;
e) reabilitarea/modernizarea;
f) întreținerea, managementul/operarea;
g) derularea de operațiuni comerciale;
h) transferul proiectului către partenerul public la finalizarea
acestuia.
Art. 16. — Regulile generale obligatorii care se iau în
considerare pe tot parcursul etapelor de inițiere, negociere și
finalizare a unui contract de parteneriat public-privat sunt:
a) în cazul unui proiect de parteneriat public-privat, partenerii
colaborează în mod obligatoriu în baza unor raporturi
contractuale;
b) diviziunea responsabilităților, a valorii de finanțare și a
riscurilor sunt convenite prin contract;
c) pe parcursul derulării unui contract de parteneriat-public
privat, drepturile și obligațiile corelative ale partenerilor nu pot fi
cesionate;

d) bunurile ce fac obiectul contractului de parteneriat publicprivat pot fi considerate nonactive, conform reglementărilor
contabile, naționale și europene în vigoare, în funcție de
modalitatea de repartiție a riscurilor în cadrul proiectului;
e) prevederile lit. d) se aplică corespunzător și fluxurilor de
numerar ce fac obiectul contractului de parteneriat public-privat;
f) pe perioada de derulare a contractului de parteneriat
public-privat, activele implicate în proiect sunt clasificate ca
nonactive și nu vor fi înregistrate în situația financiară
trimestrială și anuală a partenerului public implicat;
g) pe perioada de derulare a contractului de parteneriat
public-privat, activele enunțate la lit. f) vor fi înregistrate în
balanța de verificare și situația financiară anuală ale companiei
de proiect, cu respectarea prevederilor art. 30 alin. (2) și art. 35.
Art. 17. — Un contract de parteneriat public-privat se referă
la realizarea unui singur proiect de parteneriat public-privat, cu
realizarea tuturor elementelor din cadrul acestuia.
SECȚIUNEA a 2-a
Etapele de atribuire a unui contract de parteneriat
public-privat

Art. 18. — Procesul de atribuire a proiectului public-privat,
analiza și selecția preliminară a investitorilor privați, încheierea
acordului de proiect, negocierea și încheierea contractului de
parteneriat public-privat se derulează după cum urmează:
a) definirea și aprobarea de către partenerul public a
oportunității de demarare a proiectului de parteneriat publicprivat;
b) elaborarea și aprobarea studiului de prefezabilitate sau de
fundamentare de către partenerul public;
c) elaborarea de către partenerul public a documentului
atașat la anunțul de intenție;
d) constituirea comisiei de evaluare a scrisorilor de intenție
de către partenerul public și numirea acesteia prin ordin, decizie
sau dispoziție, după caz;
e) elaborarea și aprobarea criteriilor de evaluare, a grilelor
de punctaj și a modului de tratare a scrisorilor de intenție
întârziate sau primite nesigilate și aprobarea acestora prin ordin,
decizie sau dispoziție, emise de către partenerul public;
f) elaborarea și aprobarea criteriilor de negociere cu
investitorii privați selectați, semnatari ai acordului de proiect, în
vederea selectării partenerului privat cu care se va încheia
contractul de parteneriat public-privat;
g) publicarea anunțului de intenție;
h) distribuirea, fără plată, a documentului atașat la anunțul
de intenție;
i) primirea și înregistrarea plicurilor ce conțin scrisorile de
intenție elaborate de investitorii privați interesați;
j) convocarea comisiei de evaluare și deschiderea plicurilor
conținând scrisorile de intenție în prezența tuturor membrilor
comisiei;
k) evaluarea scrisorilor de intenție și a documentelor anexate
la acestea;
l) întocmirea raportului de evaluare de către comisia de
evaluare și prezentarea acestuia partenerului public spre
aprobare;
m) invitarea investitorilor privați selectați la negocierea și
semnarea acordului de proiect;
n) constituirea de către partenerul public a comisiei de
negociere cu investitorii privați selectați, semnatari ai acordului
de proiect și numirea acesteia prin ordin, decizie sau dispoziție,
după caz;
o) aplicarea criteriilor de negociere cu investitorii privați
selectați, semnatari ai acordului de proiect, în vederea selectării
partenerului privat cu care se va încheia contractul de
parteneriat public-privat;

MONITORUL OFICIAL AL ROMÂNIEI, PARTEA I, Nr. 676/5.X.2010
p) desfășurarea negocierilor pentru selectarea partenerului
privat cu care se va încheia contractul de parteneriat publicprivat;
q) prezentarea ofertei finale, rezultate în urma negocierilor
desfășurate conform lit. o), a partenerului privat selectat;
r) încheierea contractului de parteneriat public-privat cu
partenerul privat selectat și publicarea acestuia.
Art. 19. — Partenerul privat selectat potrivit art. 18 lit. p) are
obligația de a include în oferta finală lista cuprinzând persoanele
care au calitatea de întreprinderi afiliate acestuia și, de
asemenea, are obligația de a actualiza această listă în mod
permanent, până la finalizarea contractului de parteneriat publicprivat.
Art. 20. — Partenerul public va elabora și aproba normele
proprii pentru înființarea comisiilor, elaborarea criteriilor și
derularea etapelor de definire a proiectului public-privat și de
selecție a investitorilor privați. Normele respective au la bază
reglementările prezentei legi și ale actelor normative în domeniu,
elaborate de instituțiile competente.
SECȚIUNEA a 3-a
Termenele minime de derulare a etapelor de definire
a proiectului public-privat și de selecție a investitorilor
privați

Art. 21. — Distribuirea, fără plată, a documentului atașat se
va face de către partenerul public, în termen de maximum 4 zile
lucrătoare de la data apariției anunțului de intenție.
Art. 22. — Termenele dintre etapele de definire a proiectului
de parteneriat public-privat până la data semnării contractului
nu pot fi mai mici de:
a) 22 zile lucrătoare de la data publicării anunțului de intenție
și până la primirea și înregistrarea plicurilor ce conțin scrisorile
de intenție elaborate de investitorii privați interesați;
b) 5 zile lucrătoare de la data primirii și înregistrării
documentelor de ofertă elaborate de investitori privați interesați,
până la convocarea comisiei de evaluare și deschiderea
plicurilor conținând scrisorile de intenție și evaluarea scrisorilor
de intenție și a documentelor anexate la acestea;
c) 5 zile lucrătoare de la data evaluării scrisorilor de intenție
și a documentelor anexate la acestea, până la întocmirea
raportului de evaluare, adjudecare și prezentarea acestuia
partenerului public spre aprobare;
d) două zile lucrătoare de la data întocmirii raportului de
evaluare aprobat, până la invitarea investitorilor privați selectați
la negocierea și semnarea acordului de proiect;
e) 5 zile lucrătoare de negocieri cu investitorii privați cu care
s-au încheiat acorduri de proiect, în vederea selectării
partenerului privat cu care se va încheia contractul de
parteneriat public-privat;
f) 8 zile lucrătoare de la data încheierii negocierilor prevăzute
la lit. e), până la depunerea ofertei finale de către partenerul
privat selectat;
g) 3 zile lucrătoare pentru perfectarea și semnarea
contractului de parteneriat public-privat.
CAPITOLUL III
Condiții de inițiere și încetare a proiectului de parteneriat
public-privat
SECȚIUNEA 1
Condiții de inițiere a proiectului de parteneriat public-privat

Art. 23. — (1) Inițierea unui proiect de parteneriat publicprivat aparține partenerului public.
(2) Pentru inițierea unui proiect de parteneriat public-privat,
inițiatorul întocmește un studiu de fundamentare și
prefezabilitate.

5

(3) Costurile generate de realizarea studiului de
prefezabilitate sau de fundamentare cad în sarcina inițiatorului.
Art. 24. — (1) Partenerul public este obligat să publice în
Sistemul electronic de achiziții publice (SEAP) și, în cazul în
care valoarea proiectului depășește 5 milioane euro, în Jurnalul
Oficial al Uniunii Europene, anunțul de intenție a unui proiect de
parteneriat public-privat.
(2) SEAP pune la dispoziția partenerului public, prin
asigurarea unui nou flux de informații specializat, suportul tehnic
necesar asigurării transparenței procedurii complete de stabilire
a partenerului privat, incluzând anunțul de intenție, etapa de
selecție, etapa de negociere și atribuirea contractului de
parteneriat public-privat.
SECȚIUNEA a 2-a
Condiții de încetare a proiectului de parteneriat
public-privat

Art. 25. — (1) Parteneriatul public-privat încetează:
a) în cazul expirării termenului contractului încheiat între
partenerul public și partenerul privat;
b) în baza acordului dintre partenerul public și partenerul
privat;
c) în alte cazuri prevăzute de lege sau de contract.
(2) În cazul încetării contractului de parteneriat public-privat
prin expirarea termenului, investitorul privat este obligat să
restituie partenerului public bunurile publice și bunurile rezultate
din derularea contractului de parteneriat public-privat, în mod
gratuit și libere de orice sarcini, conform prevederilor prezentei
legi.
(3) În cazul încetării contractului de parteneriat public-privat,
investitorul privat este obligat să asigure continuitatea activității
sau prestării serviciilor, în condițiile stipulate în contract, până la
preluarea acestora de către partenerul public sau de către noul
investitor privat, în condițiile art. 26.
(4) În cazul în care partenerul privat sesizează existența unor
cauze sau iminența producerii unor evenimente de natură să
conducă la imposibilitatea realizării activității sau prestării
serviciului de interes public, acesta notifică în termen de
maximum 48 de ore acest fapt partenerului public, în vederea
luării măsurilor ce se impun pentru asigurarea continuității
activității sau a serviciului.
(5) În cazul în care partenerul privat se retrage unilateral din
contractul de parteneriat public-privat, investiția consumată până
la acel moment rămâne ca participare la realizarea proiectului
respectiv, compania de proiect și partenerul public neavând nicio
obligație de returnare a valorii investiției respective către
partenerul privat.
Art. 26. — Până la data rămânerii definitive și irevocabile a
hotărârii de dizolvare a companiei de proiect, la încetarea
contractului de parteneriat public-privat, părțile contractului de
parteneriat public-privat sunt ținute de respectarea obligațiilor
ce le revin potrivit legii și/sau contractului.
CAPITOLUL IV
Contractul de parteneriat public-privat
Art. 27. — Contractul de proiect de parteneriat public-privat
se încheie între partenerul public și investitorul privat, selectat cu
respectarea procedurii prevăzute la art. 18 și având în vedere:
a) tipul de activități convenite potrivit prevederilor art. 6;
b) stabilirea concretă, în funcție de tipul de activități, a
obligațiilor părților în cadrul proiectului de parteneriat publicprivat;
c) valoarea negociată a investiției care face obiectul
contractului de proiect de parteneriat public-privat;
d) perioada de derulare a contractului de parteneriat publicprivat și termenul de finalizare a acestuia;

6

MONITORUL OFICIAL AL ROMÂNIEI, PARTEA I, Nr. 676/5.X.2010

e) definirea calendarului de derulare a contractului de
parteneriat public-privat, care stabilește termenele de: elaborare
a studiului de fezabilitate, realizare a proiectului de execuție,
derulare a finanțării, realizare a obiectivului public,
întreținere/administrare/operare a obiectivului până la finalizarea
contractului de parteneriat public-privat, predare a obiectivului
către partenerul public;
f) cotele de participare la proiectul de parteneriat public-privat
care stau la baza proporțiilor de participare la compania de
proiect și lista bunurilor de natura patrimoniului public sau privat
pe care le aduc partenerii;
g) repartizarea riscurilor dintre partenerul public și partenerul
privat pe toată perioada de derulare a contractului de parteneriat
public-privat;
h) criteriile de performanță cu privire la îndeplinirea
obiectivelor contractului de parteneriat public-privat;
i) clauzele de retragere din proiect;
j) penalitățile pentru situația când nu se îndeplinesc
obiectivele stabilite în contract.
SECȚIUNEA 1
Principii și reguli generale de atribuire a contractului
de parteneriat public-privat

Art. 28. — (1) Partenerul public continuă negocierile cu
investitorii selectați, cu respectarea dispozițiilor art. 18 lit. j)—l).
În urma acestor negocieri, partenerul public emite o decizie
cuprinzând lista investitorilor selectați, ierarhizați conform
criteriilor stabilite prin normele proprii elaborate în baza
prevederilor prezentei legi.
(2) Orice investitor interesat are posibilitatea de a contesta,
la partenerul public sau în instanță, decizia privind desemnarea
partenerului privat și orice alte decizii luate de acesta pe
perioada derulării procedurii de atribuire, cu obligarea acestuia
la depunerea unei garanții de 2% din valoarea estimată.
Partenerul public este obligat să dea răspuns la contestații în
termen de maximum 5 zile lucrătoare de la data depunerii
contestației, după care procedura se va continua. Soluția dată
de instanță devine obligatorie la data pronunțării unei hotărâri
judecătorești definitive și executorii.
(3) În cazul în care negocierile cu primul clasat nu pot
conduce la încheierea unui contract de proiect de parteneriat
public-privat, partenerul public începe negocierile, pe rând, cu
următorii investitori selectați, în ordinea ierarhică a selecției,
până la obținerea unui rezultat favorabil.
(4) În cazul nefinalizării unui contract de proiect de
parteneriat public-privat cu niciunul dintre investitorii selecționați,
partenerul public are dreptul la reluarea întregii proceduri. După
caz, înainte de reluarea procedurii, partenerul public poate să
refacă sau să completeze studiul de fundamentare/
prefezabilitate și/sau să schimbe unele date din documentul
atașat.
(5) Procedura de negociere se derulează chiar dacă se
depune o singură ofertă, cu condiția ca aceasta, împreună cu
documentele anexate de către investitorul privat interesat, să
respecte cerințele minime impuse de anunțul de intenție și
documentul atașat, elaborate de partenerul public.
(6) În condițiile în care părțile au decis continuarea proiectului
de parteneriat public-privat, acestea procedează la pregătirea
și negocierea termenilor și a clauzelor contractului de proiect de
parteneriat public-privat.
(7) Condițiile de înființare a companiei de proiect se includ
în conținutul contractului de proiect de parteneriat public-privat.

SECȚIUNEA a 2-a
Reguli pentru atribuirea contractelor de parteneriat
public-privat

Art. 29. — Contractul de proiect de parteneriat public-privat
în formă negociată este supus, după caz, aprobării Guvernului
sau autorității publice, în calitate de titulari ai dreptului de
administrare a bunului care face obiectul parteneriatului publicprivat. Forma finală astfel aprobată nu poate fi modificată prin
acordul părților decât printr-un act de cel puțin nivelul celui prin
care s-a aprobat contractul.
Art. 30. — (1) La finalizarea contractului de parteneriat
public-privat, compania de proiect transferă, cu titlu gratuit,
bunul public realizat prin contractul de parteneriat public-privat
către partenerul public, în bună stare, exploatabil și liber de orice
sarcină sau obligație. Condițiile tehnice de transfer sunt definite
în contractul de parteneriat public-privat. În cazul bunurilor
imobile, transferul dreptului de proprietate, sub sancțiunea
nulității absolute, se va face cu respectarea dispozițiilor
imperative ale legii privind transferul dreptului de proprietate a
bunurilor imobile sau ale dezmembrămintelor acestuia.
(2) Proprietățile rezultate prin implementarea proiectului
public-privat și terenurile ocupate de proiect, în afara bunurilor
proprietate publică, și care nu pot fi înstrăinate sau grevate pot
fi ipotecate, gajate și pot constitui garanții pentru finanțatorul
proiectului public-privat, pe perioada de validitate a contractului.
Art. 31. — Perioada de derulare a contractului de proiect de
parteneriat public-privat se stabilește în baza ofertei finale
depuse de investitorul selectat și a negocierilor finale care au în
vedere o analiză economico-financiară reală și riguroasă a
proiectului, bazată pe criterii economice și în conformitate cu
legislația în vigoare.
CAPITOLUL V
Reguli speciale pentru înființarea companiei de proiect
Art. 32. — Compania de proiect definită la art. 4 lit. f) se
organizează și funcționează conform legislației în vigoare, ca o
societate comercială al cărei capital social este deținut de către
partenerul public și investitorul privat.
Art. 33. — (1) Compania de proiect funcționează pe toată
perioada de derulare a contractului de proiect de parteneriat
public-privat și se lichidează conform legii la data încheierii
acestuia.
(2) Între compania de proiect și cei 2 parteneri se va încheia
un contract de administrare pentru bunurile de patrimoniu
încredințate spre administrare și un contract de servicii.
Art. 34. — Compania de proiect are ca obiect principal de
activitate operarea și gestionarea, pe principii economice,
conform legii și statutului propriu de înființare și funcționare, a
tuturor etapelor de derulare a contractului de proiect de
parteneriat public-privat prin preluarea obligațiilor de la părțile
contractante, precum și transferul în conformitate cu art. 30
alin. (1) al bunului și serviciilor care fac obiectul acestuia, în
beneficiul public, prin partenerul public.
Art. 35. — Pe toată perioada de funcționare a companiei de
proiect, aceasta nu poate să își schimbe obiectul de activitate și
nu poate desfășura operațiuni economice în afara scopului
expres al proiectului de parteneriat public-privat pentru care a
fost creată sau al dezvoltării acestuia în folosul comunității.
Art. 36. — Compania de proiect va fi condusă de un consiliu
de administrație, în care cei 2 parteneri vor fi reprezentați
proporțional cu participarea prevăzută la art. 27 lit. f).
Art. 37. — Compania de proiect nu are dreptul să ia decizii
cu privire la schimbarea formei de proprietate sau de
administrare a patrimoniului public sau privat cu care partenerul
public participă la proiectul de parteneriat public-privat, pe toată

MONITORUL OFICIAL AL ROMÂNIEI, PARTEA I, Nr. 676/5.X.2010

7

perioada de derulare a contractului de parteneriat public-privat,
și nici cu privire la cesionarea unor drepturi primite prin contract.

CAPITOLUL VII
Sancțiuni

CAPITOLUL VI
Organizarea activității de coordonare a proiectelor
de parteneriat public-privat

Art. 40. — Autoritatea Națională pentru Reglementarea și
Monitorizarea Achizițiilor Publice are dreptul de a solicita în
instanță constatarea nulității absolute a contractelor de
parteneriat public-privat încheiate cu încălcarea prevederilor
prezentei legi, în condițiile stabilite prin normele metodologice
de aplicare a acesteia.
Art. 41. — Retragerea din contract înainte de termenul stabilit
sau neîndeplinirea obligațiilor contractuale se sancționează cu
plata unor penalități care vor fi specificate în mod expres în
contractul încheiat între partenerul public și cel privat.

Art. 38. — (1) Coordonarea și monitorizarea centralizată a
derulării proiectelor de parteneriat public-privat se realizează de
către Unitatea Centrală pentru Coordonarea Parteneriatului
Public-Privat, înființată prin Hotărârea Guvernului nr. 208/2005
privind organizarea și funcționarea Ministerului Finanțelor
Publice și a Agenției Naționale de Administrare Fiscală și
reorganizată potrivit Hotărârii Guvernului nr. 34/2009 privind
organizarea și funcționarea Ministerului Finanțelor Publice, cu
modificările și completările ulterioare.
(2) Unitatea Centrală pentru Coordonarea Parteneriatului
Public-Privat se reorganizează prin hotărâre a Guvernului la
nivel de direcție generală în subordinea Secretariatului General
al Guvernului și va avea rol de instituție centrală în domeniul
proiectelor de parteneriat public-privat și are ca atribuție
principală îndrumarea și monitorizarea partenerilor publici și a
investitorilor privați interesați în activitatea de organizare și
derulare a unui proiect de parteneriat public-privat, în condițiile
legii.
(3) În termen de 60 de zile de la data intrării în vigoare a
prezentei legi, Unitatea Centrală pentru Coordonarea
Parteneriatului Public-Privat va constitui o bază de date publică,
integrată, unică și actualizată, cuprinzând toate proiectele de
parteneriat public-privat anunțate, precum și arhiva proiectelor în
desfășurare și/sau finalizate.
Art. 39. — Prin decizii interne pot fi organizate și puse în
funcțiune, dacă se justifică, unități interne de coordonare a
proiectelor de parteneriat public-privat la nivelul autorităților
publice care derulează cel puțin două proiecte de parteneriat
public-privat.

CAPITOLUL VIII
Dispoziții tranzitorii și finale
Art. 42. — În măsura în care prezenta lege nu prevede altfel,
dispozițiile acesteia se completează cu dreptul comun.
Art. 43. — Proprietatea intelectuală dobândită în procesul
realizării parteneriatului public-privat aparține partenerului privat,
dacă contractul nu prevede altfel.
Art. 44. — În cazul în care se îndeplinesc condițiile unui
proiect de parteneriat public-privat și nu se încalcă interese de
ordin public, dispozițiile prezentei legi pot fi aplicate și în cazul
activităților relevante definite prin Ordonanța de urgență a
Guvernului nr. 34/2006, aprobată cu modificări și completări prin
Legea nr. 337/2006, cu modificările și completările ulterioare —
cap. VIII ăContracte sectoriale”, secțiunea 1 ăActivități relevante”.
Art. 45. — Delimitarea terenurilor, a culoarelor și a
amplasamentelor necesare pentru realizarea proiectelor de
parteneriat public-privat se realizează în baza documentației
cadastrale, de urbanism și de amenajare a teritoriului, aprobată
potrivit legii, a studiilor de fezabilitate și a proiectelor tehnice.
Art. 46. — În termen de 30 de zile de la data intrării în
vigoare a prezentei legi, Guvernul aprobă normele metodologice
de aplicare a acesteia.
Art. 47. — Prezenta lege intră în vigoare la 30 de zile de la
data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 1 octombrie 2010.
Nr. 178.
PREȘEDINTELE ROMÂNIEI

DECRET
pentru promulgarea Legii parteneriatului public-privat
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea parteneriatului public-privat și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 30 septembrie 2010.
Nr. 936.

8

MONITORUL OFICIAL AL ROMÂNIEI, PARTEA I, Nr. 676/5.X.2010
PREȘEDINTELE ROMÂNIEI

DECRET
privind conferirea Ordinului Național Steaua României
în grad de Cavaler, cu însemn de război
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (1), ale art. 9 lit. A și ale art. 75 din Legea
nr. 29/2000 privind sistemul național de decorații al României, cu modificările și
completările ulterioare, precum și ale Legii nr. 517/2003 privind conferirea
decorațiilor de război,
având în vedere propunerea ministrului apărării naționale,
în semn de recunoștință și apreciere pentru devotamentul excepțional
dovedit în timpul executării unei misiuni de luptă în teatrul de operațiuni din
Afganistan, în care și-a sacrificat viața,
Președintele României d e c r e t e a z ă:
Articol unic. — Se conferă post-mortem Ordinul Național Steaua României
în grad de Cavaler, cu însemn de război, pentru militari, sublocotenentului Sfecheș
Petre Marius Florin.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 2 octombrie 2010.
Nr. 937.

PREȘEDINTELE ROMÂNIEI

DECRET
privind conferirea Ordinului Național Steaua României
în grad de Cavaler, cu însemn de război
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (1), ale art. 9 lit. A și ale art. 75 din Legea
nr. 29/2000 privind sistemul național de decorații al României, cu modificările și
completările ulterioare, precum și ale Legii nr. 517/2003 privind conferirea
decorațiilor de război,
având în vedere propunerea ministrului apărării naționale,
în semn de recunoștință și apreciere pentru devotamentul excepțional
dovedit în timpul executării unei misiuni de luptă în teatrul de operațiuni din
Afganistan, în care și-a sacrificat viața,
Președintele României d e c r e t e a z ă:
Articol unic. — Se conferă post-mortem Ordinul Național Steaua României
în grad de Cavaler, cu însemn de război, pentru militari, sublocotenentului Filip
Petru Cristian Petru.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 2 octombrie 2010.
Nr. 938.

MONITORUL OFICIAL AL ROMÂNIEI, PARTEA I, Nr. 676/5.X.2010

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
privind aprobarea Normelor tehnice pentru desfășurarea activității Inspecției de stat în zootehnie,
modelului legitimației, al ștampilei și al procesului-verbal de constatare și sancționare a
contravențiilor la normele zootehnice
Văzând Referatul Direcției generale politici agricole nr. 74.486 din 28 septembrie 2010,
în baza prevederilor Legii zootehniei nr. 72/2002, cu modificările și completările ulterioare, precum și ale Legii calului
nr. 389/2005, cu modificările și completările ulterioare,
în temeiul prevederilor art. 8 din Hotărârea Guvernului nr. 834/2010 privind reorganizarea și funcționarea Agenției Naționale
pentru Ameliorare și Reproducție în Zootehnie ăProf. Dr. G. K. Constantinescu”, precum și ale art. 7 alin. (5) din Hotărârea
Guvernului nr. 725/2010 privind reorganizarea și funcționarea Ministerului Agriculturii și Dezvoltării Rurale, precum și a unor structuri
aflate în subordinea acestuia,
ministrul agriculturii și dezvoltării rurale emite următorul ordin:
Art. 1. — Se aprobă Normele tehnice pentru desfășurarea
activității Inspecției de stat în zootehnie, modelul legitimației, al
ștampilei și al procesului-verbal de constatare și sancționare a
contravențiilor la normele zootehnice, prevăzute în anexele
nr. 1—3, care fac parte integrantă din prezentul ordin.
Art. 2. — La data intrării în vigoare a prezentului ordin,
Ordinul ministrului agriculturii, pădurilor și dezvoltării rurale
nr. 342/2005 privind aprobarea Normelor tehnice pentru

desfășurarea activității Inspecției de stat pentru controlul
ameliorării și reproducției în zootehnie și a modelului
legitimațiilor speciale pentru specialiștii din rețeaua de
ameliorare și reproducție în zootehnie, publicat în Monitorul
Oficial al României, Partea I, nr. 433 din 23 mai 2005, se abrogă.
Art. 3. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Valeriu Tabără
București, 29 septembrie 2010.
Nr. 218.

ANEXA Nr. 1

NORME TEHNICE

pentru desfășurarea activității Inspecției de stat în zootehnie
Art. 1. — Inspecția de stat în zootehnie, denumită în
continuare Inspecția de stat, funcționează în subordinea directă
a directorului general al Agenției Naționale pentru Ameliorare și
Reproducție în Zootehnie ăProf. Dr. G. K. Constantinescu”,
denumită în continuare ANARZ.
Art. 2. — (1) Inspecția de stat face parte integrantă din
ANARZ, este condusă de un inspector-șef subordonat
directorului general al ANARZ și de un inspector-șef adjunct.
(2) Pentru îndeplinirea atribuțiilor, Inspecția de stat
colaborează cu specialiștii compartimentelor de profil din cadrul
ANARZ, cu specialiștii din cadrul serviciilor tehnice zonale și al
oficiilor de ameliorare și reproducție în zootehnie.
(3) Activitățile specifice Inspecției de stat sunt desfășurate
de persoane abilitate, deținătoare de legitimație de inspector de
stat, care desfășoară activități de inspecție în domeniul
zootehnic privind ameliorarea, reproducția, conservarea și
managementul resurselor genetice animale.
Art. 3. — Inspecția de stat exercită inspecția în domeniul
prevăzut la art. 2 alin. (3), astfel:
a) supraveghează aplicarea și respectarea prevederilor
legislației din domeniu în vigoare;
b) controlează respectarea legislației privind circulația
materialului biologic de reproducție pe teritoriul țării, producerea,

comercializarea și utilizarea materialului seminal refrigerat și
congelat, a embrionilor, a ouălor de incubație, precum și a
hibrizilor comerciali;
c) controlează înscrierea animalelor în registrele genealogice
ale raselor, în conformitate cu normele tehnice în vigoare;
d) verifică respectarea tehnologiei de testare a
reproducătorilor după performanțe proprii și descendenți, pe
diferite etape de selecție, și controlează respectarea normelor
zootehnice de atestare a reproducătorilor;
e) controlează respectarea normelor tehnice referitoare la
organizarea montei naturale dirijate, acolo unde este cazul,
privind asigurarea cu reproducători valoroși autorizați prin oficiile
pentru ameliorare și reproducție în zootehnie județene,
respectarea încărcăturii de femele pe reproducători, precum și
modul de întreținere, furajare și utilizare a reproducătorilor
masculi la montă naturală, în vederea obținerii unei natalități
corespunzătoare fiecărei specii;
f) controlează corectitudinea și veridicitatea înscrisurilor în
evidențele zootehnice (registre genealogice, registru de mânji,
registru de montă și fătări, adeverințele de montă și declarațiile
de fătare etc.), pentru cabalinele de rasă din sectorul de stat și
privat (herghelii, asociații pe rase, crescători individuali);

10

MONITORUL OFICIAL AL ROMÂNIEI, PARTEA I, Nr. 676/5.X.2010

g) controlează modul în care se desfășoară activitățile de
reproducție și derularea programelor de ameliorare, precum și
a programelor de conservare a resurselor genetice la animale;
h) participă în comisiile de bonitare a candidatelor mame de
taur (CMT) și a fiicelor taurilor introduși în testare după
descendenți în primele 100 de zile de la fătare;
i) controlează și monitorizează comerțul intracomunitar,
importul din țări terțe și exportul de material biologic de
reproducție (material seminal congelat, embrioni, ouă de
incubație, animale vii);
j) controlează modul de implementare a sistemului de
individualizare, identificare și înregistrare la animalele cuprinse
în programele de ameliorare;
k) verifică respectarea criteriilor privind acordarea codurilor
de identificare pentru fermele de selecție, de reproducție și
stațiile de incubație.
Art. 4. — Inspecția de stat constată și aplică contravențiile la
normele din domeniul zootehnic privind ameliorarea,
reproducția, conservarea și managementul resurselor genetice,
prevăzute la art. 42 din Legea zootehniei nr. 72/2002, cu
modificările și completările ulterioare, precum și la art. 30, 31

și 32 din Legea calului nr. 389/2005, cu modificările și
completările ulterioare, iar în caz de infracțiuni, sesizează
organele de stat abilitate în acest sens.
Art. 5. — Inspectorii de stat efectuează controale în unitățile
cuprinse în controlul oficial al performanțelor zootehnice, pentru
verificarea prin sondaj a datelor înscrise în documentele oficiale
ale organizațiilor abilitate în efectuarea controlului oficial al
producțiilor, precum și în alte centre de producere, prelucrare,
stocare și difuzare a materialului biologic de reproducție.
Art. 6. — Constatarea contravențiilor și aplicarea sancțiunilor
se fac de către specialiștii Inspecției de stat, împuterniciți de
directorul general al ANARZ, prin completarea procesului-verbal
al cărui model este prevăzut în anexa nr. 2 la ordin.
Art. 7. — (1) Modelul legitimației pentru persoanele
împuternicite conform prevederilor art. 6, având elemente
comune și diferențiate, în funcție de nivelul național, zonal și
județean sau de competențele teritoriale ale Inspecției de stat,
precum și modelul ștampilei sunt prevăzute în anexa nr. 3 la
ordin.
(2) Tipărirea proceselor-verbale și a legitimațiilor se
efectuează de către ANARZ, în condițiile legislației în vigoare.
ANEXA Nr. 2

MINISTERUL AGRICULTURII ȘI DEZVOLTĂRII RURALE

AGENȚIA NAȚIONALĂ PENTRU AMELIORARE ȘI REPRODUCȚIE ÎN ZOOTEHNIE
ăPROF. DR. G. K. CONSTANTINESCU”

Seria ........... nr. .............
(De exemplu: pentru județul Alba, AB 00001)
— model —
PROCES-VERBAL

de constatare și sancționare a contravențiilor la normele zootehnice
nr. ............... din ............... 20 .....
Domnul/Doamna ................................, fiul/fiica lui ......... și al/a ........., născut/născută la data de .............., în ...................,
județul ......................, domiciliat/domiciliată în ........................., str. ................................. nr. ......, bl. ....., sc. ....., ap. .....,
județul/sectorul ............., cu reședința în ......................., în serviciu la ......................, cu sediul în ........................, legitimat/legitimată
cu actul de identitate seria ............ nr. ..........., eliberat de ................. la data de .............., CNP ............................., și cu legitimația
nr. .........., ca agent constatator ...................., în calitate de .............................., din cadrul .................................., constată că în ziua
de ......... 20 ......, la ora ...........
Operatorul economic (persoană juridică, persoană fizică autorizată sau asociație familială — denumirea) ...........................,
cu sediul în .........................., înmatriculat la Oficiul Registrului Comerțului ....................... sub nr. ............/20 ......... din ..............,
cod fiscal nr. ................., cont bancar nr. ......................., deschis la Banca.......................,
a contravenit normelor zootehnice, săvârșind următoarele:
.....................................................................................................................................................................................................
.................................................................., fapt/fapte prevăzut/prevăzute și sancționat/sancționate de art. ........ alin. ........ lit. .......
din Legea zootehniei nr. 72/2002, cu modificările și completările ulterioare, și/sau de art. ..... lit. ...... din Legea calului nr. 389/2005,
cu modificările și completările ulterioare.
În conformitate cu prevederile art. ....... alin. ...... lit. ....... din Legea nr. 72/2002, cu modificările și completările ulterioare,
și/sau ale art. ...... lit. ...... din Legea nr. 389/2005, cu modificările și completările ulterioare, aplic contravenientului
amendă de ......... lei (.............................................................), care se va achita în termen de 15 zile de la primirea prezentului
proces-verbal, în contul bugetului de stat — amenzi contravenționale.
Contravenientul poate plăti în termen de 48 de ore de la luarea la cunoștință a prezentului proces-verbal de sancționare
jumătate din minimul amenzii, adică................ lei (............................................................).
Chitanța de achitare a sumei se va depune sau se va trimite recomandat la .......................... din localitatea .....................,
str. ............................... nr. ......, județul (sectorul) ...................................... .
În caz de neplată în termenul fixat, suma datorată va fi urmărită conform normelor referitoare la executarea silită.

11

MONITORUL OFICIAL AL ROMÂNIEI, PARTEA I, Nr. 676/5.X.2010

Cu drept de plângere, în termen de 15 zile de la comunicare, la Agenția Națională pentru Ameliorare și Reproducție în
Zootehnie ăProf. Dr. G. K. Constantinescu”, depunându-se și prezentul proces-verbal, și se soluționează de către judecătoria pe
raza căreia s-a săvârșit contravenția.
Contravenientul (nu) este de față și (refuză să) ia cunoștință de conținutul prezentului proces-verbal.
Contravenientul a obiectat următoarele:
........................................................................................................................................................................
Martor la constatare a fost domnul/doamna ...................................., din localitatea ...........................................................,
str. .................................... nr. ........, județul (sectorul) ............................., legitimat/legitimată prin actul de identitate seria .............
nr. ................................................ .
Inspector al Inspecției de stat în
zootehnie,
.........................................................

Martor,
...................................

Contravenient,
......................................
Am primit un exemplar.
Data.......................
ANEXA Nr. 3*)

— model —

*) Anexa nr. 3 este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 676/5.X.2010

MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea Procedurii de autorizare a unităților protejate
Având în vedere:
— art. 81 alin. (3) din Legea nr. 448/2006 privind protecția și promovarea drepturilor persoanelor cu handicap, republicată,
cu modificările și completările ulterioare;
— art. 43—45 din Normele metodologice de aplicare a prevederilor Legii nr. 448/2006 privind protecția și promovarea
drepturilor persoanelor cu handicap, aprobate prin Hotărârea Guvernului nr. 268/2007, cu modificările și completările ulterioare;
— art. 3 alin. (5) din Ordonanța de urgență a Guvernului nr. 68/2010 privind unele măsuri de reorganizare a Ministerului
Muncii, Familiei și Protecției Sociale și a activității instituțiilor aflate în subordinea, în coordonarea sau sub autoritatea sa;
— art. 3 alin. (1) pct. 2417 din Hotărârea Guvernului nr. 11/2009 privind organizarea și funcționarea Ministerului Muncii,
Familiei și Protecției Sociale, cu modificările și completările ulterioare,
în temeiul art. 12 din Hotărârea Guvernului nr. 11/2009, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă Procedura de autorizare a unităților
protejate, prevăzută în anexa care face parte integrantă din
prezentul ordin.
Art. 2. — Direcțiile de specialitate din cadrul Ministerului
Muncii, Familiei și Protecției Sociale vor duce la îndeplinire
dispozițiile prezentului ordin.
Art. 3. — La data publicării prezentului ordin, Ordinul
președintelui Autorității Naționale pentru Persoanele cu

Handicap nr. 60/2007 privind aprobarea Procedurii de autorizare
a unităților protejate, publicat în Monitorul Oficial al României,
Partea I, nr. 291 din 3 mai 2007, se abrogă.
Art. 4. — Autorizațiile eliberate până la data intrării în vigoare
a prezentului ordin rămân valabile, cu condiția respectării art. 11
alin. (1) din anexă.
Art. 5. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Ioan Nelu Botiș
București, 29 septembrie 2010.
Nr. 1.372.

ANEXĂ

PROCEDURĂ

de autorizare a unităților protejate
Art. 1. — Prezenta procedură stabilește modalitatea și
condițiile de autorizare a unităților protejate, pe baza autorizației
eliberate în condițiile Legii nr. 448/2006 privind protecția și
promovarea drepturilor persoanelor cu handicap, republicată,
cu modificările și completările ulterioare.
Art. 2. — (1) Autorizația reprezintă actul administrativ care
dă dreptul de funcționare a entității respective ca unitate
protejată.
(2) Autorizația este eliberată de către Ministerul Muncii,
Familiei și Protecției Sociale, denumit în continuare MMFPS,
prin ordin al ministrului muncii, familiei și protecției sociale, la
propunerea Direcției generale protecția persoanelor cu
handicap, denumită în continuare DGPPH.
Art. 3. — În vederea autorizării ca unitate protejată, entitatea
trebuie să se încadreze în una dintre situațiile prevăzute de
art. 44 din Normele metodologice de aplicare a prevederilor
Legii nr. 448/2006 privind protecția și promovarea drepturilor
persoanelor cu handicap, aprobate prin Hotărârea Guvernului
nr. 268/2007, cu modificările și completările ulterioare, și anume:
a) operatorii economici cu personalitate juridică, indiferent de
forma de proprietate și organizare, care au cel puțin 30% din
numărul total de angajați persoane cu handicap încadrate cu
contract individual de muncă;

b) secții, ateliere sau alte structuri din cadrul operatorilor
economici, instituțiilor publice sau din cadrul organizațiilor
neguvernamentale, care au gestiune proprie și cel puțin 30%
din numărul total de angajați persoane cu handicap încadrate și
salarizate;
c) persoana fizică cu handicap autorizată potrivit legii să
desfășoare activități economice independente, inclusiv asociația
familială care are în componență o persoană cu handicap. Sunt
incluse aici și persoanele fizice cu handicap autorizate în baza
unor legi speciale, care își desfășoară activitatea atât individual,
cât și în una dintre formele de organizare ale profesiei.
Art. 4. — Condițiile de autorizare ale entităților solicitante
sunt următoarele:
a) să aibă gestiune proprie;
b) cel puțin 30% din numărul total de angajați să fie persoane
cu handicap;
c) produsele sau serviciile să fie realizate prin propria
activitate a persoanelor cu handicap angajate, cu excepția celor
oferite de unitățile protejate înființate în cadrul organizațiilor
persoanelor cu handicap;
d) documentele depuse să fie în termen de valabilitate.
Art. 5. — (1) Dosarul cu documentele necesare obținerii
autorizației se depune, personal sau prin poștă, cu confirmare

MONITORUL OFICIAL AL ROMÂNIEI, PARTEA I, Nr. 676/5.X.2010
de primire, la sediul MMFPS din municipiul București,
str. Dem. I. Dobrescu nr. 2—4, sectorul 1.
(2) Dosarul va cuprinde următoarele documente:
a) cerere pentru eliberarea autorizației, conform anexei nr. 1,
care face parte integrantă din prezenta procedură;
b) copii legalizate de pe actele privind înființarea și
organizarea entității care solicită autorizarea: act constitutiv,
statut, certificat de înregistrare la registrul comerțului, încheierea
eliberată de judecătorie, copie de pe certificatul constatator,
copie de pe certificatul de înscriere a persoanei juridice fără
scop patrimonial, copii de pe alte acte doveditoare privind
înființarea, organizarea și exercitarea unor profesii în baza unor
legi speciale;
c) un tabel cu structura și numărul total al personalului
angajat cu contract individual de muncă, din care să rezulte
procentul de persoane cu handicap încadrate;
d) un document justificativ din partea operatorului economic,
instituției publice sau a organizației neguvernamentale prin care
se atestă înființarea unei secții, a unui atelier sau a unei alte
structuri ca unitate protejată, cu respectarea condițiilor de
autorizare prevăzute la art. 4;
e) o descriere a activităților realizate integral sau parțial de
persoana cu handicap, în scopul obținerii produselor
comercializabile sau în scopul prestării serviciilor;
f) copii de pe contractele individuale de muncă ale
persoanelor cu handicap angajate, certificate conform cu
originalul;
g) copie a fișei/fișelor de post a/ale persoanei/persoanelor
cu handicap angajate;
h) copie de pe documentul care atestă încadrarea în grad de
handicap/invaliditate gradul III, a persoanelor cu handicap/
invalide gradul III angajate, respectiv autorizate, în termen de
valabilitate;
i) declarație pe propria răspundere, sub sancțiunea art. 292
din Codul penal, că vor fi respectate condițiile de autorizare și va
fi comunicat MMFPS orice modificare intervenită cu privire la
sediul social/profesional/sau al punctului de lucru, numărul de
persoane cu handicap angajate, documentul de încadrare în
grad de handicap/invaliditate gradul III și suspendarea activității,
conform anexei nr. 2, care face parte integrantă din prezenta
procedură.
(3) Documentele cuprinse la alin. (2) lit. a), c), d), e), g), i)
trebuie să fie datate, semnate de către reprezentantul legal,
ștampilate și în termen de valabilitate.
(4) Orice modificare intervenită cu privire la sediul
social/profesional/sau al punctului de lucru necesită eliberarea
unei alte autorizații. În acest sens, solicitantul depune o cerere
însoțită de copii de pe documentele care atestă modificarea.
Art. 6. — (1) Dosarul va fi analizat de către DGPPH care, în
termen de 20 de zile de la data înregistrării, va întocmi o notă
prin care propune ministrului muncii, familiei și protecției sociale
eliberarea autorizației de funcționare ca unitate protejată,
conform anexei nr. 3, care face parte integrantă din prezenta
procedură.
(2) Eliberarea autorizației are loc în baza notei aprobate de
ministrul muncii, familiei și protecției sociale prevăzute la alin. (1)
și este semnată de acesta.
(3) În cazul în care din analiza dosarului se constată că nu
sunt respectate condițiile de autorizare ca unitate protejată
prevăzute la art. 4, DGPPH va notifica solicitantul în acest sens
în termen de 10 zile lucrătoare și va emite o notificare de
respingere a cererii.
(4) Autorizațiile eliberate sunt evidențiate nominal, într-un
registru numerotat și ștampilat pe fiecare pagină, la nivelul
DGPPH.
(5) Autorizațiile eliberate pot fi atacate potrivit Legii
contenciosului administrativ nr. 554/2004, cu modificările și

13

completările ulterioare, cererile adresate instanței fiind scutite
de taxa judiciară de timbru.
Art. 7. — Autorizația își păstrează valabilitatea pe perioada în
care sunt îndeplinite dispozițiile legale referitoare la condițiile de
autorizare ale unităților protejate, prevăzute la art. 4.
Art. 8. — (1) Unitatea protejată autorizată are obligația ca
până la data de 31 ianuarie a anului în curs, pentru anul anterior,
să prezinte MMFPS raportul de activitate, care trebuie să
cuprindă cel puțin următoarele:
a) numărul persoanelor cu handicap angajate, raportat la
numărul total de angajați, pentru fiecare lună calendaristică;
b) domeniile în care lucrează persoanele cu handicap
angajate;
c) modalitatea de respectare a dispozițiilor legale referitoare
la funcționarea unităților protejate;
d) numărul de contracte încheiate în sensul art. 78 alin. (3)
lit. b) din Legea nr. 448/2006, republicată, cu modificările și
completările ulterioare;
e) pentru luna decembrie se vor transmite în copie, cu
ștampila și semnătura în original a angajatorului, contractele
individuale de muncă ale persoanelor cu handicap încadrate și
salarizate, documentele care atestă încadrarea în grad de
handicap/invaliditate gradul III, în termen de valabilitate, și fișele
de post ale acestora.
(2) Analiza rapoartelor de activitate se face de către DGPPH,
raportul final fiind înaintat ministrului muncii, familiei și protecției
sociale.
Art. 9. — (1) Suspendarea autorizației se poate face în
următoarele situații:
a) în caz de neprezentare sau completare neconformă a
raportului de activitate;
b) la propunerea organelor competente să verifice
respectarea condițiilor de autorizare.
(2) Suspendarea autorizației se face prin ordin al ministrului
muncii, familiei și protecției sociale, în baza unei note întocmite
de către DGPPH, sau la propunerea organelor competente
potrivit alin. (1) lit. b).
(3) Pe perioada suspendării autorizației, unitatea protejată
autorizată nu mai beneficiază de facilitățile prevăzute de lege.
(4) Unitatea protejată căreia i s-a suspendat autorizația va
putea solicita, în termen de 30 de zile de la data comunicării,
anularea măsurii luate, prezentând în acest sens raportul de
activitate sau un raport cu privire la remedierea deficiențelor
constatate de către organele competente să verifice respectarea
condițiilor de autorizare.
Art. 10. — (1) Retragerea autorizației se poate face în
următoarele situații:
a) unitatea protejată nu prezintă, în termen de 30 de zile de
la data suspendării, raportul de activitate conform prevederilor
art. 8 sau raportul cu privire la remedierea deficiențelor;
b) la cerere.
(2) Retragerea autorizației se face prin ordin al ministrului
muncii, familiei și protecției sociale, în baza unei note întocmite
de către DGPPH.
Art. 11. — (1) Unitățile protejate autorizate în baza Ordinului
președintelui Autorității Naționale pentru Persoanele cu
Handicap nr. 60/2007 privind aprobarea Procedurii de autorizare
a unităților protejate vor completa dosarul cu documentele
menționate la art. 5 alin. (2) lit. e), g) și i), pe care îl vor transmite
MMFPS în termen de 45 de zile de la data intrării în vigoare a
prezentului ordin.
(2) Nerespectarea obligației prevăzute la alin. (1) reprezintă
situație de retragere a autorizației de funcționare ca unitate
protejată.

14

MONITORUL OFICIAL AL ROMÂNIEI, PARTEA I, Nr. 676/5.X.2010
ANEXA Nr. 1
la procedură

CERERE PENTRU ELIBERAREA AUTORIZAȚIEI

Subsemnatul/a, ................................................, legitimat cu BI/CI seria ...... nr. ....................,
CNP ......................................, reprezentant legal al
operatorului economic (OE) ............................................................................, cu sediul social în
(nume)

localitatea ..................................., județul/sectorul ........................, str. ................................... nr. .............,
bl. ........, sc. ........, ap. ........., cod poștal ...................., cod unic de înregistrare (CUI) ...........................,
număr de înregistrare la registrul comerțului J ...................................;
instituției publice (IP) ................................................................................., cu sediul social în
(nume)

localitatea ..................................., județul/sectorul .........................., str. ................................... nr. ........,
cod unic de înregistrare (CUI) ...............................................;
organizației neguvernamentale (ONG) .............................................................................................,
(nume)

cu sediul social în localitatea .........................., județul/sectorul .........................., str. ...................................
nr. ........, bl. ......, sc. ........, ap. ........., cod poștal ........................., numărul și data înscrierii în registrul
special ............./..................................;
persoanei fizice autorizate (PFA) ............................................................, cu sediul profesional în
(nume)

localitatea ..................................., județul/sectorul.........., str. ................................... nr. ........., bl. .........,
sc. ......, ap. .........., cod poștal ......................., cod unic de înregistrare (CUI) ..................................., număr
de înregistrare la registrul comerțului F................................... ;
întreprindere familială (IF) ........................................................................, cu sediul profesional în
(nume)

localitatea ..................................., județul/sectorul.........., str. ................................... nr. ........., bl. .........,
sc. ......, ap. .........., cod poștal ......................., cod unic de înregistrare (CUI) ..................................., număr
de înregistrare la registrul comerțului F...................................,
solicit eliberarea autorizației de funcționare ca unitate protejată pentru
operatorul economic ..................................................;
(nume)

secția/atelierul/altă structură ............................................................. funcționând la sediul din
(nume)

localitatea ..............................., județul/sectorul ..............., str. ................................... nr. ..........., bl. ...........,
sc. ......., ap. ......., cod poștal ........................, din cadrul OE/IP/ONG ......................................................;
(nume)

persoana fizică autorizată ...................................;
(nume)

întreprindere familială ..........................................;
(nume)

Data .......................

Solicitant,
................................
Semnătura și ștampila
......................................

MINISTERUL MUNCII, FAMILIEI ȘI PROTECȚIEI SOCIALE
DIRECȚIA GENERALĂ PROTECȚIA PERSOANELOR CU HANDICAP
ANEXA Nr. 2
la procedură

DECLARAȚIE PE PROPRIA RĂSPUNDERE

Subsemnatul/a, .............................................................., legitimat cu BI/CI seria ........... nr. ..............,
CNP ......................................, reprezentant legal al
operatorului economic (OE) .............................................................................., cu sediul social în
(nume)

localitatea ..................................., județul/sectorul ........................, str. ................................... nr. .............,
bl. ........, sc. ........, ap. ........., cod poștal ...................., cod unic de înregistrare (CUI) ...........................,
număr de înregistrare la registrul comerțului J ...................................;

15

MONITORUL OFICIAL AL ROMÂNIEI, PARTEA I, Nr. 676/5.X.2010
instituției publice (IP) ..............................................................................., cu sediul social în
(nume)

localitatea ..................................., județul/sectorul .........................., str. ................................... nr. ........,
cod unic de înregistrare (CUI) ...................................;
organizației neguvernamentale (ONG) ..............................................................., cu sediul social
(nume)

în localitatea ..................................., județul/sectorul .........................., str. ................................... nr. ........,
bl. ......, sc. ........, ap. ........., cod poștal ........................., numărul și data înscrierii în registrul special
............./..................................;
persoanei fizice autorizate (PFA) ..............................................................., cu sediul profesional
(nume)

în localitatea ..................................., județul/sectorul.........., str. ................................... nr. ........., bl. ........,
sc. ......, ap. .........., cod poștal ......................., cod unic de înregistrare (CUI) ..................................., număr
de înregistrare la registrul comerțului F................................... ;
întreprindere familială (IF) ................................................................., cu sediul profesional în
(nume)

localitatea ..................................., județul/sectorul.........., str. ................................... nr. ........., bl. .........,
sc. ......, ap. .........., cod poștal ......................., cod unic de înregistrare (CUI) ..................................., număr
de înregistrare la registrul comerțului F...................................
Declar pe propria răspundere, sub sancțiunea art. 292 din Codul Penal, că vor fi respectate condițiile
de autorizare ca unitate protejată și va fi comunicată Ministerului Muncii, Familiei și Protecției Sociale
orice modificare intervenită cu privire la sediul social/profesional/sau al punctului de lucru, la numărul de
persoane cu handicap angajate, la certificatele de încadrare în grad de handicap/deciziile de încadrare în
grad de invaliditate gradul III sau la suspendarea activității.
Data .........................

Semnătura și ștampila
............................................

ANEXA Nr. 3
la procedură

MINISTERUL MUNCII, FAMILIEI ȘI PROTECȚIEI SOCIALE
AUTORIZAȚIE

de funcționare ca unitate protejată
nr. ........./............
......................................................................*) , cu sediul social/sediul profesional în ......................,
str.................................... nr....., bl...., ap....., județul/sectorul .........................., având numărul de
înregistrare în registrul comerțului/Registrul asociațiilor și fundațiilor......................, codul unic de
înregistrare ........................., codul de înregistrare fiscală .............................., este autorizat/ă ca unitate
protejată și beneficiază de drepturile prevăzute de Legea nr. 448/2006 privind protecția și promovarea
drepturilor persoanelor cu handicap, republicată, cu modificările și completările ulterioare.
Autorizația își păstrează valabilitatea pe perioada în care sunt îndeplinite dispozițiile legale referitoare
la funcționarea unităților protejate autorizate.

Ministrul muncii, familiei și protecției sociale,
...................................

*) Entitatea care se autorizează.
Elementele de identificare ale entității pentru care s-a solicitat autorizarea se vor evidenția în modelul de autorizație în funcție
de documentele în baza cărora s-a înființat.
Autorizația se va completa cu litere de tipar.

16

MONITORUL OFICIAL AL ROMÂNIEI, PARTEA I, Nr. 676/5.X.2010

C U A N T U M U L T O TA L

al sumelor provenite din finanțările private ale partidelor politice în anul 2009, conform Legii nr. 334/2006
privind finanțarea activității partidelor politice și a campaniilor electorale
Partidul Democrat-Liberal
Completare la lista persoanelor juridice care au făcut în anul 2009 donații a căror valoare depășește 10 salarii minime brute
pe țară*):
Naționalitatea

Codul de
înregistrare
fiscală

Felul donației
(bunuri/bani)

Str. Primăverii nr. 9, Ploiești

RO

RO 16854883

bani

2.000

25 martie 2009

ANDO GRUP

Str. Vasile Lupu nr. 23, Ploiești

RO

RO 18605030

bani

500

25 martie 2009

3.

DIVERTAS

Comuna Vadu Săpat, Prahova

RO

1311811

bani

500

25 martie 2009

4.

INCAF

Str. Laboratorului nr. 15, Ploiești

RO

1358741

bani

2.000

25 martie 2009

Nr.
crt.

Denumirea
societății

1.

SHIRO CONS

2.

Sediul social

Valoarea
donației
(lei)

Data
donației

*) Lista persoanelor juridice care au făcut în anul 2009 donații a căror valoare depășește 10 salarii minime brute pe țară s-a publicat în Monitorul Oficial
al României, Partea I, nr. 203 din 31 martie 2010.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 676/5.X.2010 conține 16 pagini.

Prețul: 3,20 lei

&JUYDGY|446625]
ISSN 1453—4495

