Anul 178 (XXII) — Nr. 320

PARTEA I

LEGI, DECRETE, HOTĂRÂRI ȘI ALTE ACTE

Luni, 17 mai 2010

SUMAR

Pagina
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

DECIZII ALE CURȚII CONSTITUȚIONALE
Decizia nr. 356 din 25 martie 2010 referitoare la excepția de
neconstituționalitate a prevederilor art. 16 alin. (1) și
(7), art. 17, art. 18, art. 19 alin. (1), art. 25 alin. (1) și
(3), art. 27, art. 28, art. 33 alin. (1) și art. 34 alin. (1) din
Ordonanța Guvernului nr. 2/2001 privind regimul juridic
al contravențiilor ........................................................
Decizia nr. 363 din 25 martie 2010 referitoare la excepția de
neconstituționalitate a dispozițiilor art. 96 alin. (3) pct. 5
din Ordonanța de urgență a Guvernului nr. 195/2005
privind protecția mediului............................................
Decizia nr. 365 din 25 martie 2010 referitoare la excepția de
neconstituționalitate a dispozițiilor art. 15, art. 21,
art. 24 și art. 30 din Ordonanța Guvernului nr. 2/2001
privind regimul juridic al contravențiilor ......................
Decizia nr. 425 din 15 aprilie 2010 referitoare la excepția de
neconstituționalitate a prevederilor art. 4041 și art. 581
alin. 3 din Codul de procedură civilă ..........................
Decizia nr. 428 din 15 aprilie 2010 referitoare la excepția de
neconstituționalitate a dispozițiilor art. 22 alin. (2) din

Pagina

2–3

3–4

5–6

7–8

8–10

Decizia nr. 435 din 15 aprilie 2010 referitoare la excepția de
neconstituționalitate a dispozițiilor art. 83 din Codul
penal ..........................................................................

10–11

Decizia nr. 452 din 15 aprilie 2010 referitoare la excepția de
neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

12–13

Decizia nr. 455 din 20 aprilie 2010 referitoare la excepția de
neconstituționalitate a dispozițiilor art. 2781 alin. 1 și 2
din Codul de procedură penală ..................................

13–15

Decizia nr. 461 din 20 aprilie 2010 referitoare la excepția de
neconstituționalitate a dispozițiilor art. 74 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

15–16

2

MONITORUL OFICIAL AL ROMÂNIEI, PARTEA I, Nr. 320/17.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 356
din 25 martie 2010

referitoare la excepția de neconstituționalitate a prevederilor art. 16 alin. (1) și (7),
art. 17, art. 18, art. 19 alin. (1), art. 25 alin. (1) și (3), art. 27, art. 28, art. 33 alin. (1) și art. 34 alin. (1)
din Ordonanța Guvernului nr. 2/2001 privind regimul juridic al contravențiilor
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 27, art. 28, art. 33 alin. (1) și
art. 34 alin. (1) din Ordonanța Guvernului nr. 2/2001 privind
regimul juridic al contravențiilor, excepție ridicată de Doru
Zvorișteanu în Dosarul nr. 2.082/324/2008 al Tribunalului Galați —
Secția comercială, maritimă și fluvială și de contencios
administrativ și care formează obiectul Dosarului
nr. 7.774D/2009 al Curții Constituționale.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 7.844D/2009.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul parțial identic al excepțiilor
de neconstituționalitate în cele două dosare, pune în discuție,
din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 7.844D/2009 la Dosarul
nr. 7.774DD/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 8 aprilie 2009 și din 13 octombrie 2009,
pronunțate în dosarele nr. 2.082/324/2008 și nr. 115/315/2009,
Tribunalul Galați — Secția comercială, maritimă și fluvială și
de contencios administrativ și Judecătoria Târgoviște au
sesizat Curtea Constituțională cu excepția de
neconstituționalitate a prevederilor art. 16 alin. (1) și (7),
art. 17, art. 18, art. 19 alin. (1), art. 25 alin. (1) și (3), art. 27,
art. 28, art. 33 alin. (1) și art. 34 alin. (1) din Ordonanța
Guvernului nr. 2/2001 privind regimul juridic al
contravențiilor, excepție ridicată de Doru Zvorișteanu și de
Societatea Comercială ăFree-Way” — S.R.L. din Târgoviște.
În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor art. 23 alin. (11) din Constituție și art. 6 din Convenția
pentru apărarea drepturilor omului și a libertăților fundamentale,

deoarece instituie obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, deși contravenția implică o răspundere
juridică de natură penală.
De asemenea, se mai susține că prevederile de lege criticate
contravin și art. 24 din Constituție, întrucât instituie obligația
citării de către instanță a organului care a aplicat sancțiunea, cu
posibilitatea acordată acestuia de a solicita audierea ca martor
a persoanei care a denunțat săvârșirea contravenției, ceea ce
are ca efect dezechilibrarea judecății în defavoarea
contravenientului.
Tribunalul Galați — Secția comercială, maritimă și
fluvială și de contencios administrativ și Judecătoria
Târgoviște consideră excepția de neconstituționalitate
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 16 alin. (1) și (7), art. 17, art. 18, art. 19 alin. (1),
art. 25 alin. (1) și (3), art. 27, art. 28, art. 33 alin. (1) și art. 34
alin. (1) din Ordonanța Guvernului nr. 2/2001 privind regimul
juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare.
Textele de lege criticate fac parte din cap. II al ordonanței,
intitulat ăConstatarea contravenției”, cap. III, intitulat ăAplicarea
sancțiunilor contravenționale”, și cap. IV, intitulat ăCăile de atac”,
iar în cuprinsul acestora sunt reglementate aspecte procedurale
referitoare la cuprinsul procesului-verbal de contravenție,
condițiile de întocmire a acestuia și sancțiunea aplicabilă în
cazul lipsei unor mențiuni, precum și soluționarea căilor de atac.
În opinia autorilor excepției, prevederile de lege criticate
contravin art. 23 alin. (11) privind prezumția de nevinovăție și
art. 24 referitor la dreptul la apărare din Constituție.
Este invocată și încălcarea art. 6 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate Curtea reține
următoarele:

MONITORUL OFICIAL AL ROMÂNIEI, PARTEA I, Nr. 320/17.V.2010
Prevederile de lege criticate din Ordonanța Guvernului
nr. 2/2001 au mai format obiect al controlului de
constituționalitate, cu o motivare similară și prin raportare la
aceleași prevederi constituționale și convenționale ca și în cauza
de față.
Prin mai multe decizii, ca, de exemplu, Decizia nr. 183 din
8 mai 2003, publicată în Monitorul Oficial al României, Partea I,
nr. 425 din 17 iunie 2003, Decizia nr. 317 din 9 septembrie 2003,
publicată în Monitorul Oficial al României, Partea I, nr. 705 din
8 octombrie 2003, sau Decizia nr. 1.333 din 22 octombrie 2009,
publicată în Monitorul Oficial al României, Partea I, nr. 803 din
25 noiembrie 2009, Curtea a respins excepția ca neîntemeiată.

3

În considerentele acestor decizii, instanța de contencios
constituțional a reținut, în esență, că utilizarea de către legiuitor
a noțiunii de contravenient nu are semnificația înfrângerii
prezumției de nevinovăție consacrate de art. 23 alin. (11) din
Constituție. De asemenea, Curtea a statuat că din procedura de
soluționare a plângerii împotriva procesului-verbal de stabilire și
sancționare a contravenției nu rezultă răsturnarea sarcinii
probei, ci, mai degrabă, exercitarea dreptului la apărare.
Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 16 alin. (1) și (7), art. 17, art. 18, art. 19 alin. (1), art. 25
alin. (1) și (3), art. 27, art. 28, art. 33 alin. (1) și art. 34 alin. (1) din Ordonanța Guvernului nr. 2/2001 privind regimul juridic al
contravențiilor, excepție ridicată de Doru Zvorișteanu în Dosarul nr. 2.082/324/2008 al Tribunalului Galați — Secția comercială,
maritimă și fluvială și de contencios administrativ și de Societatea Comercială ăFree-Way” — S.R.L. din Târgoviște în Dosarul
nr. 115/315/2009 al Judecătoriei Târgoviște.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 363
din 25 martie 2010

referitoare la excepția de neconstituționalitate a dispozițiilor art. 96 alin. (3) pct. 5
din Ordonanța de urgență a Guvernului nr. 195/2005 privind protecția mediului
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 96 alin. (3) pct. 5 din Ordonanța de urgență a
Guvernului nr. 195/2005 privind protecția mediului, excepție
ridicată de Societatea Comercială MC MONI’S — S.R.L. din
București în Dosarul nr. 1.822/339/2006 al Tribunalului
Teleorman — Secția conflicte de muncă, asigurări sociale și
contencios administrativ și fiscal.
La apelul nominal răspunde avocatul Ionuț Dojană, pentru
autorul excepției de neconstituționalitate, cu împuternicire
avocațială depusă în ședință, lipsă fiind cealaltă parte, față de
care procedura de citare este legal îndeplinită.
Cauza fiind în stare de judecată, președintele acordă
cuvântul
reprezentantului
autorului
excepției
de

neconstituționalitate, care solicită admiterea acesteia,
considerând că dispozițiile de lege criticate contravin libertății
individuale, prin faptul că instituie o sancțiune foarte drastică
pentru neprezentarea la organele de control.
Reprezentantul Ministerului Public pune concluzii de
respingere a excepției de neconstituționalitate, apreciind că
textul de lege criticat nu limitează libertatea individuală astfel
cum este reglementată de art. 23 din Constituție.
C U R T E A,

având în vedere actele și lucrările dosarului, constată
următoarele:
Prin Încheierea nr. 260R din 11 septembrie 2008, pronunțată
în Dosarul nr. 1.822/339/2006, modificată în totalitate prin
Decizia civilă nr. 2.219 din 16 octombrie 2008 a Curții de Apel
București — Secția a VIII-a contencios administrativ și fiscal,
Tribunalul Teleorman — Secția conflicte de muncă,
asigurări sociale și contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 96 alin. (3) pct. 5 din
Ordonanța de urgență a Guvernului nr. 195/2005 privind
protecția mediului, excepție ridicată de Societatea Comercială
MC MONI’S — S.R.L. din București în cadrul soluționării unei

4

MONITORUL OFICIAL AL ROMÂNIEI, PARTEA I, Nr. 320/17.V.2010

cereri de anulare a unui proces-verbal de constatare a unei
contravenții.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie obligația unei persoane
fizice de a se prezenta la organul de inspecție și control și de a-l
asista în activitatea desfășurată, restrângând în felul acesta
libertatea individuală și libertatea de circulație a persoanei.
Tribunalul Teleorman — Secția conflicte de muncă,
asigurări sociale și contencios administrativ și fiscal nu și-a
exprimat
opinia
asupra
temeiniciei
excepției
de
neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată, cu referire la jurisprudența Curții Constituționale.
Avocatul Poporului apreciază că dispozițiile de lege
criticate nu contravin prevederilor invocate de autorul excepției
de neconstituționalitate.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 96 alin. (3) pct. 5 din Ordonanța de urgență a
Guvernului nr. 195/2005 privind protecția mediului, publicată în
Monitorul Oficial al României, Partea I, nr. 1.196 din
30 decembrie 2005, aprobată cu modificări și completări prin
Legea nr. 265/2006, publicată în Monitorul Oficial al României,
Partea I, nr. 586 din 6 iulie 2006, cu modificările și completările
ulterioare, cu următorul cuprins:

ă(3) Constituie contravenții și se sancționează cu amendă de
la 7.500 lei (RON) la 15.000 lei (RON), pentru persoane fizice,
și de la 50.000 lei (RON) la 100.000 lei (RON), pentru persoane
juridice, încălcarea următoarelor prevederi legale:
[...] 5. obligațiile persoanelor fizice și juridice de a asista
persoanele împuternicite cu activități de verificare, inspecție și
control, punându-le la dispoziție evidența măsurătorilor proprii
și toate celelalte documente relevante;”.
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 23 alin. (1) privind libertatea individuală, ale art. 25
privind libera circulație și ale art. 53 privind restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată următoarele:
Prevederile art. 23 din Constituție, cu denumirea marginală
ăLibertatea individuală”, vizează libertatea persoanei, dreptul
său de a se putea mișca liber, precum și dreptul de a nu fi lipsită
de libertate decât în cazurile și condițiile prevăzute de lege.
Restrângerile libertății individuale permise de alin. (2) al art. 23
din Legea fundamentală sunt percheziționarea, reținerea sau
arestarea unei persoane, dar numai în cazurile și cu procedura
prevăzute de lege.
Or, obligația persoanelor fizice și juridice de a asista
persoanele împuternicite cu activități de verificare, inspecție și
control, punându-le la dispoziție evidența măsurătorilor proprii
și toate celelalte documente relevante, instituită de textul de lege
criticat, nu poate fi considerată o restrângere a libertății
individuale, astfel cum este prevăzută de art. 23 din Constituție,
deoarece nu vizează libertatea umană, ci obligația persoanelor
fizice și juridice de a avea o anumită conduită, impusă prin lege.
Totodată, Curtea nu poate reține nici încălcarea prevederilor
art. 25 din Constituție, referitoare la dreptul la libera circulație, ca
drept fundamental ce vizează libertatea de mișcare a indivizilor,
în țară și în străinătate, deoarece textul de lege criticat instituie
o obligație ce nu are legătură cu libertatea de mișcare a
individului.
Prin urmare, Curtea constată că nici prevederile art. 53 din
Legea fundamentală nu sunt încălcate prin dispozițiile de lege
criticate, deoarece nu s-a reținut restrângerea exercițiului
vreunui drept sau al vreunei libertăți fundamentale și, prin
urmare, nu ne aflăm în ipoteza prevăzută de norma
constituțională pretins a fi încălcată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 alin. (3) pct. 5 din Ordonanța de urgență a Guvernului
nr. 195/2005 privind protecția mediului, excepție ridicată de Societatea Comercială MC MONI’S — S.R.L. din București în Dosarul
nr. 1.822/339/2006 al Tribunalului Teleorman — Secția conflicte de muncă, asigurări sociale și contencios administrativ și fiscal.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 320/17.V.2010

5

CURTEA CONSTITUȚIONALĂ

D E C I Z I A Nr. 365
din 25 martie 2010

referitoare la excepția de neconstituționalitate a dispozițiilor art. 15, art. 21, art. 24 și art. 30
din Ordonanța Guvernului nr. 2/2001 privind regimul juridic al contravențiilor
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al contravențiilor,
excepție ridicată de Emil Dinu în Dosarul nr. 903/274/2009 al
Judecătoriei Orșova și care formează obiectul Dosarului
nr. 8.112D/2009 al Curții Constituționale.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 8.255D/2009, având ca obiect aceeași excepție de
neconstituționalitate, ridicată de Societatea Comercială GR
JOLY-ROM — S.R.L. din Oravița în Dosarul nr. 479/273/2009 al
Judecătoriei Oravița.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 8.294D/2009, având ca obiect aceeași excepție de
neconstituționalitate, ridicată de Societatea Comercială ăAdria” —
S.R.L. din Timișoara în Dosarul nr. 15.200/325/2009 al
Judecătoriei Timișoara.
Curtea, din oficiu, pune în discuție conexarea dosarelor
nr. 8.255D/2009 și nr. 8.294D/2009 la Dosarul nr. 8.112D/2009,
având în vedere că acestea au un obiect identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 8.255D/2009 și
nr. 8.294D/2009 la Dosarul nr. 8.112D/2009, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale în materie.
C U R T E A,

având în vedere actele și lucrările dosarelor, constată
următoarele:
Prin Încheierea din 11 noiembrie 2009, pronunțată în Dosarul
nr. 903/274/2009, Judecătoria Orșova a sesizat Curtea
Constituțională cu excepția de neconstituționalitate a
dispozițiilor art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al

contravențiilor, excepție ridicată de Emil Dinu în cadrul
soluționării unei plângeri contravenționale.
Prin Încheierea din 18 noiembrie 2009, pronunțată în Dosarul
nr. 479/273/2009, Judecătoria Oravița a sesizat Curtea
Constituțională cu excepția de neconstituționalitate a
dispozițiilor art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al
contravențiilor, excepție ridicată de Societatea Comercială GR
JOLY-ROM — S.R.L. din Oravița în cadrul soluționării unei
plângeri contravenționale.
Prin Încheierea din 3 decembrie 2009, pronunțată în Dosarul
nr. 15.200/352/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al
contravențiilor, excepție ridicată de Societatea Comercială
ăAdria” — S.R.L. din Timișoara în cadrul soluționării unei
plângeri contravenționale.
În motivarea excepției de neconstituționalitate autorii
acesteia susțin, în esență, că dispozițiile de lege criticate sunt
neconstituționale, deoarece instituie obligația contravenientului
de a-și dovedi nevinovăția în legătură cu fapta reținută în sarcina
sa de către organul constatator, iar prin competența atribuită
organului administrativ de constatare și sancționare a
contravențiilor se creează o confuzie între funcția de anchetă,
cea de judecată și cea de soluționare a căilor de atac împotriva
propriilor decizii ale organului administrativ, organul constatator
fiind liber să constate contravențiile, să stabilească vinovăția și
să aplice sancțiunile potrivit unei competențe foarte largi.
Judecătoria Orșova, Judecătoria Oravița și Judecătoria
Timișoara nu și-au exprimat opinia asupra temeiniciei excepției
de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată, cu referire la jurisprudența Curții Constituționale.
Președinții celor două Camere ale Parlamentului și
Avocatul Poporului nu au comunicat Curții Constituționale
punctele lor de vedere asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

6

MONITORUL OFICIAL AL ROMÂNIEI, PARTEA I, Nr. 320/17.V.2010

Obiectul excepției de neconstituționalitate îl constituie
dispozițiile art. 15, art. 21, art. 24 și art. 30 din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare.
Textele art. 15, art. 21, art. 24 și art. 30 din Ordonanța
Guvernului nr. 2/2001 fac parte din cap. II al ordonanței, intitulat
ăConstatarea contravenției”, și din cap. III — ăAplicarea
sancțiunilor contravenționale”. Aceste texte reglementează
aspecte procedurale referitoare la cuprinsul procesului-verbal
de contravenție și la modalitatea de aplicare a sancțiunii de către
agentul constatator.
Autorii excepției de neconstituționalitate susțin că prevederile
de lege criticate încalcă dispozițiile constituționale ale art. 21
privind accesul liber la justiție, ale art. 24 privind dreptul la
apărare, ale art. 124 privind înfăptuirea justiției și ale art. 126
privind instanțele judecătorești.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
dispoziții din Constituție ca și cele invocate în prezenta cauză.
Astfel, prin Decizia nr. 520 din 8 mai 2008, publicată în
Monitorul Oficial al României, Partea I, nr. 403 din 29 mai 2008,
Curtea a respins excepția de neconstituționalitate a dispozițiilor
art. 15—19 din Ordonanța Guvernului nr. 2/2001 ca
neîntemeiată, reținând, în esență, că alin. (1) al art. 34 din
ordonanță stabilește, fără distincții, că instanța competentă să
soluționeze plângerea verifică dacă aceasta a fost introdusă în
termen, îl ascultă pe cel care a făcut-o și pe celelalte persoane
citate, între care, potrivit art. 33 din ordonanță, și organul care a
aplicat sancțiunea, administrează orice alte probe prevăzute de
lege, necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării. Dispozițiile
alin. (2) al art. 34 din ordonanță prevăd că hotărârea
judecătorească prin care s-a soluționat plângerea poate fi
atacată cu recurs, fără ca motivarea acestuia să fie obligatorie.

De asemenea, pe tot parcursul soluționării plângerii îndreptate
împotriva procesului-verbal de constatare și sancționare a
contravenției, atât la instanța de fond, cât și în recurs,
contravenientul poate să își exercite fără nicio restricție dreptul
la apărare. Totodată, instanța competentă să soluționeze
plângerea îndreptată împotriva procesului-verbal de constatare
și sancționare a contravenției este obligată să urmeze anumite
reguli procedurale, în virtutea cărora sarcina probei aparține
celui care afirmă ceva în instanță, iar nu celui care a întocmit
procesul-verbal de contravenție.
De asemenea, cu referire la susținerea autorului excepției în
sensul că textele de lege criticate sunt neconstituționale,
deoarece instituie obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, Curtea a statuat — prin Decizia nr. 1.096
din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009 —, că
procesul-verbal de constatare și sancționare a contravenției se
bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată
competentă va administra probele prevăzute de lege, necesare
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 15, art. 21, art. 24 și art. 30 din Ordonanța Guvernului
nr. 2/2001 privind regimul juridic al contravențiilor, excepție ridicată de Emil Dinu în Dosarul nr. 903/274/2009 al Judecătoriei
Orșova, de Societatea Comercială GR JOLY-ROM — S.R.L. din Oravița în Dosarul nr. 479/273/2009 al Judecătoriei Oravița și de
Societatea Comercială ăAdria” — S.R.L. din Timișoara în Dosarul nr. 15.200/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 320/17.V.2010

7

CURTEA CONSTITUȚIONALĂ

D E C I Z I A Nr. 425
din 15 aprilie 2010

referitoare la excepția de neconstituționalitate a prevederilor art. 4041 și art. 581 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 4041 și art. 581 alin. 3 din Codul de procedură
civilă, excepție ridicată de Sinica Tiptiș și Neculai Tiptiș în
Dosarul nr. 7.419/231/2009 al Judecătoriei Focșani.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 6 iulie 2009, pronunțată în Dosarul
nr. 7.419/231/2009, Judecătoria Focșani a sesizat Curtea
Constituțională cu excepția de neconstituționalitate a
prevederilor art. 4041 și art. 581 alin. 3 din Codul de
procedură civilă, excepție ridicată de Sinica Tiptiș și Neculai
Tiptiș într-o cauză având ca obiect judecarea ordonanței
președințiale.
În motivarea excepției de neconstituționalitate autorii
acesteia consideră că prevederile art. 4041 din Codul de
procedură civilă contravin art. 44 privind dreptul de proprietate
privată și art. 1 din Primul Protocol adițional la Convenția pentru
apărarea drepturilor omului și a libertăților fundamentale,
deoarece permit restabilirea situației anterioare, chiar și în
ipoteza în care debitorul executat, spre deosebire de titularul
dreptului de proprietate asupra bunului, nu poate justifica niciun
titlu de proprietate asupra respectivului bun din care a fost
evacuat. De asemenea, consideră că prevederile art. 581 alin. 3
din Codul de procedură civilă, care permit necitarea părților,
încalcă dreptul la un proces echitabil și dreptul la apărare,
drepturi prevăzute de art. 21 alin. (3) și art. 24 din Legea
fundamentală.
Judecătoria Focșani și-a exprimat opinia în sensul că
excepția de neconstituționalitate este neîntemeiată. În acest
sens, arată că prevederile art. 4041 din Codul de procedură
civilă nu înfrâng dispozițiile constituționale, deoarece numai

instanța de judecată legal sesizată cu o cerere de întoarcere a
executării silite poate hotărî dacă reclamantul este îndreptățit să
obțină restabilirea situației anterioare, inclusiv reintegrarea în
spațiul din care a fost evacuat, iar în cadrul acestui litigiu cel
chemat în judecată are toate mijloacele procesuale și de drept
material pentru a-și apăra dreptul său de proprietate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4041 și art. 581 alin. 3 din Codul de procedură
civilă, care au următorul cuprins:
— Art. 4041: ăÎn toate cazurile în care se desființează titlul
executoriu sau însăși executarea silită, cel interesat are dreptul
la întoarcerea executării, prin restabilirea situației anterioare
acesteia.
Bunurile asupra cărora s-a făcut executarea se vor restitui
celui îndreptățit.
În cazul în care executarea silită s-a făcut prin vânzarea unor
bunuri mobile, întoarcerea executării se va face prin restituirea
de către creditor a sumei rezultate din vânzare, actualizată în
funcție de rata inflației, cu excepția situației când își găsește
aplicare art. 449.”;
— Art. 581 alin. 3: ăOrdonanța va putea fi dată și fără citarea
părților și chiar atunci când există judecată asupra fondului.
Judecata se face de urgență și cu precădere. Pronunțarea se
poate amâna cu cel mult 24 de ore, iar motivarea ordonanței se
face în cel mult 48 de ore de la pronunțare.”
Autorii excepției consideră că prevederile art. 4041 din Codul
de procedură civilă contravin dispozițiilor constituționale ale
art. 44 privind dreptul de proprietate privată și art. 1 din Primul
Protocol adițional la Convenția pentru apărarea drepturilor
omului și a libertăților fundamentale. De asemenea, apreciază
că prevederile art. 581 alin. 3 din Codul de procedură civilă
încalcă dreptul la un proces echitabil și dreptul la apărare,
prevăzute de art. 21 alin. (3) și art. 24 din Legea fundamentală.

8

MONITORUL OFICIAL AL ROMÂNIEI, PARTEA I, Nr. 320/17.V.2010

Examinând excepția de neconstituționalitate, Curtea
constată că s-a mai pronunțat asupra constituționalității textelor
de lege criticate, prin raportare la aceleași dispoziții
constituționale ca cele invocate în prezenta cauză și având
motivări similare.
Astfel, în ceea ce privește prevederile art. 4041 din Codul de
procedură civilă, prin Decizia nr. 467 din 28 octombrie 2004,
publicată în Monitorul Oficial al României, Partea I, nr. 1.084 din
22 noiembrie 2004, Curtea a constatat că acestea ăse referă
exclusiv la cazurile în care a fost desființat titlul executoriu sau
însăși executarea silită. Desființarea acestor acte putea fi
dispusă numai de instanța judecătorească, în urma examinării
temeiniciei și legalității lor. La soluționarea cererii de întoarcere
a executării, de asemenea, numai instanțele judecătorești sunt
competente să stabilească dacă cel care o solicită este sau nu
îndreptățit să obțină restituirea bunului ori a valorii luate prin
executarea silită.”
Totodată, prin Decizia nr. 227 din 18 mai 2004, publicată în
Monitorul Oficial al României, Partea I, nr. 482 din 28 mai 2004,
Curtea a reținut că ăprocedura contestației la executare asigură
garanții suficiente atât pentru ocrotirea accesului liber la justiție,
cât și pentru protecția dreptului de proprietate al tuturor părților

implicate în proces, prin însuși faptul că le oferă posibilitatea de
a contesta executarea, de a solicita suspendarea acesteia, iar în
cazul admiterii contestației și desființării titlului executoriu sau a
înseși executării silite persoanele interesate au dreptul la
întoarcerea executării prin restabilirea situației anterioare
acesteia”.
Referitor la prevederile art. 581 din Codul de procedură civilă,
prin Decizia nr. 1.664 din 15 decembrie 2009, publicată în
Monitorul Oficial al României, Partea I, nr. 112 din 19 februarie
2010, Curtea a statuat că prin ăprocedura de urgență instituită de
art. 581 din Codul de procedură civilă nu numai că nu se aduce
vreo îngrădire dreptului persoanei la apărarea drepturilor, a
libertăților și a intereselor sale legitime, ci, dimpotrivă, se
creează posibilitatea pentru cel vătămat într-un drept legitim de
a se adresa justiției în cazuri grabnice, pentru păstrarea unui
drept care s-ar păgubi prin întârziere, pentru prevenirea unei
pagube iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.”
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
atât soluția, cât și considerentele acestor decizii își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4041 și art. 581 alin. 3 din Codul de procedură civilă, excepție
ridicată de Sinica Tiptiș și Neculai Tiptiș în Dosarul nr. 7.419/231/2009 al Judecătoriei Focșani.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 428
din 15 aprilie 2010

referitoare la excepția de neconstituționalitate a dispozițiilor art. 22 alin. (2)
din Legea nr. 275/2006 privind executarea pedepselor și a măsurilor dispuse
de organele judiciare în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Marinela Mincă
Marieta Safta

— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție invocată de Cătălin Tudorel Siloci în

MONITORUL OFICIAL AL ROMÂNIEI, PARTEA I, Nr. 320/17.V.2010
Dosarul nr. 7.312/302/2009 al Judecătoriei Sectorului 5
București, și care formează obiectul Dosarului nr. 6.744 D/2009
al Curții Constituționale.
La apelul nominal este prezent autorul excepției.
Curtea dispune a se face apelul și în dosarele
nr. 6.745 D/2009, nr. 7.747 D/2009, nr. 8.297 D/2009 și
nr. 8.358 D/2009, având ca obiect excepția de
neconstituționalitate a dispozițiilor art. 22, respectiv
art. 22 alin. (2) din Legea nr. 275/2006 privind
executarea pedepselor și a măsurilor dispuse de
organele judiciare în cursul procesului penal, excepție
ridicată de Vasile Panciu, Stoican Petrișor, Cristian Paleu
și,
respectiv,
Adrian
Păduraru
în
dosarele
nr. 8.677/302/2009,
nr.
8.795/302/2009
și
nr. 11.625/302/2009 ale Judecătoriei Sectorului 5
București și, respectiv, nr. 5.193/236/2009 al Judecătoriei
Giurgiu.
La apelul nominal sunt prezenți Vasile Panciu, Cristian Paleu
și Adrian Păduraru, lipsind celelalte părți, față de care procedura
de citare este legal îndeplinită.
Magistratul-asistent referă că autorul excepției, Adrian
Păduraru, a depus la dosarul cauzei o cerere prin care arată că
renunță la excepția de neconstituționalitate.
Curtea constată că nu poate fi primită cererea de renunțare
formulată, având în vedere dispozițiile art. 55 din Legea
nr. 47/1992, potrivit cărora ăCurtea Constituțională, legal
sesizată, procedează la examinarea constituționalității, nefiind
aplicabile dispozițiile Codului de procedură civilă referitoare la
suspendarea, întreruperea sau stingerea procesului (...)”.
Excepția de neconstituționalitate este o excepție de ordine
publică, prin invocarea ei punându-se în discuție abaterea unor
reglementări legale de la dispozițiile Legii fundamentale, iar
soluția asupra excepției este de interes general. Așa fiind,
excepția de neconstituționalitate nu rămâne la dispoziția părții
care a invocat-o și nu este susceptibilă de acoperire nici pe
calea renunțării exprese la soluționarea acesteia de către partea
care a ridicat-o.
Având în vedere identitatea de obiect a excepțiilor de
neconstituționalitate ridicate în dosarele nr. 6.744/2009,
nr. 6.745 D/2009, nr. 7.747D/2009, nr. 8.297 D/2009 și nr. 8.358
D/2009, președintele pune în discuție, din oficiu, problema
conexării cauzelor.
Autorii excepției prezenți nu se opun conexării dosarelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 6.745 D/2009,
nr. 7.747D/2009, nr. 8.297 D/2009 și nr. 8.358 D/2009 la Dosarul
nr. 6.744 D/2009, care a fost primul înregistrat.
Cauza fiind în stare de judecată, președintele acordă
cuvântul, pe rând, autorilor excepției, care arată că renunță la
excepția de neconstituționalitate ridicată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin Încheierea din 4 august 2009, pronunțată în Dosarul
nr. 7.312/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 22 din Legea
nr. 275/2006 privind executarea pedepselor și a măsurilor

9

dispuse de organele judiciare în cursul procesului penal,
excepție invocată de Cătălin Tudorel Siloci.
Prin Încheierea din 4 august 2009, pronunțată în Dosarul
nr. 8.677/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 22 din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Vasile Panciu.
Prin Încheierea din 5 octombrie 2009, pronunțată în Dosarul
nr. 8.795/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Petrișor Stoican.
Prin Încheierea din 30 noiembrie 2009, pronunțată în Dosarul
nr. 11.625/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Cristian Paleu.
Prin Încheierea din 12 octombrie 2009, pronunțată în Dosarul
nr. 5.193/236/2009, Judecătoria Giurgiu a sesizat Curtea
Constituțională cu excepția de neconstituționalitate a
dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Adrian Păduraru.
În motivarea excepției de neconstituționalitate, aceeași
în toate dosarele conexate, se susține, în esență, că textul de
lege criticat este neconstituțional, deoarece ăstabilirea în mod
arbitrar și pe criterii imprecis determinate nu poate decât să
determine o inegalitate a cetățenilor în fața legii, lăsată la
îndemâna unui organ de autoritate publică așa cum este
Comisia de individualizare a regimului de executare a
pedepsei”. Aprecierea că decizia o are judecătorul delegat este
neconformă cu dreptul la integritate psihică întrucât acesta ia
decizia pe baza raportului Comisiei, care poate dispune ăîn mod
excepțional”, fără stabilirea unor limite, ce înseamnă regimul pe
care urmează să îl suporte deținutul. Se conchide în sensul că
sintagma ăîn mod excepțional” îngrădește nepermis drepturile
fundamentale și se impune înlăturarea ei.
Judecătoria Sectorului 5 București și Judecătoria
Giurgiu apreciază că excepția de neconstituționalitate este
neîntemeiată, întrucât textul de lege criticat nu încalcă
prevederile constituționale invocate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:

10

MONITORUL OFICIAL AL ROMÂNIEI, PARTEA I, Nr. 320/17.V.2010

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
se constată că, potrivit încheierilor de sesizare a Curții din
dosarele nr. 6.744/2009 și nr. 6.745 D/2009, acesta îl constituie
dispozițiile art. 22 din Legea nr. 275/2006, iar potrivit încheierilor
de sesizare din dosarele nr. 7.747D/2009, nr. 8.297 D/2009 și
nr. 8.358 D/2009, acesta îl constituie dispozițiile art. 22 alin. (2)
din Legea nr. 275/2006. Din examinarea considerentelor
încheierilor de sesizare, precum și a concluziilor scrise depuse
de autorii excepției în dosarele menționate se constată însă că
în toate dosarele conexate se critică alin. (2) al art. 22 din Legea
nr. 275/2006.
Astfel fiind, Curtea se va pronunța asupra dispozițiilor art. 22
alin. (2) din Legea nr. 275/2006 privind executarea pedepselor
și a măsurilor dispuse de organele judiciare în cursul procesului
penal, publicată în Monitorul Oficial al României, Partea I,
nr. 627 din 20 iulie 2006, având următorul cuprins: ăÎn mod

excepțional, natura și modul de săvârșire a infracțiunii, precum
și persoana condamnatului pot determina includerea persoanei
condamnate în regimul de executare imediat inferior ca grad de
severitate.”
În susținerea excepției se invocă dispozițiile constituționale
cuprinse în art. 16 — Egalitatea în drepturi și în art. 22 — Dreptul
la viață și la integritate fizică și psihică.
Examinând excepția de neconstituționalitate, astfel cum a
fost formulată, Curtea constată că s-a mai pronunțat asupra
constituționalității art. 22 alin. (2) din Legea nr. 275/2006, criticat
în raport cu aceleași dispoziții constituționale și cu o motivare
similară. În acest sens este Decizia nr. 1.308 din 2 decembrie
2008, publicată în Monitorul Oficial al României, Partea I, nr. 871
din 23 decembrie 2008, prin care Curtea a respins, pentru
considerentele acolo reținute, excepția de neconstituționalitate
invocată. Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
anterior, precum și considerentele care au fundamentat-o sunt
valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 22 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Cătălin Tudorel Siloci,
Vasile Panciu, Petrișor Stoican, Cristian Paleu și, respectiv, Adrian Păduraru în dosarele nr. 7.312/302/2009, nr. 8.677/302/2009,
nr. 8.795/302/2009 și nr. 11.625/302/2009 ale Judecătoriei Sectorului 5 București și, respectiv, nr. 5.193/236/2009 al Judecătoriei
Giurgiu.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 435
din 15 aprilie 2010

referitoare la excepția de neconstituționalitate a dispozițiilor art. 83 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 83 din Codul penal, excepție invocată de
Laurențiu Mircioi în Dosarul nr. 704/842/2008 al Curții de Apel
Constanța — Secția penală și pentru cauze penale cu minori și
de familie.
La apelul nominal lipsește autorul excepției, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că autorul acesteia este nemulțumit de modul de
interpretare și aplicare a legii.

MONITORUL OFICIAL AL ROMÂNIEI, PARTEA I, Nr. 320/17.V.2010
C U R T E A,

având în vedere actele și lucrările dosarului, reține următoarele:
Prin Încheierea din 6 octombrie 2009, pronunțată în Dosarul
nr. 704/842/2008, Curtea de Apel Constanța — Secția penală
și pentru cauze penale cu minori și de familie a sesizat
Curtea Constituțională cu excepția de neconstituționalitate
a dispozițiilor art. 83 din Codul penal, excepție invocată de
Laurențiu Mircioi.
În motivarea excepției de neconstituționalitate se critică
modul în care au fost aplicate dispozițiile legale de către
instanțele învestite cu soluționarea cauzei, susținându-se că
pentru faptele comise în timpul minoratului nu se revocă
suspendarea condiționată a executării pedepselor, prevederile
art. 83 din Codul penal trebuind să fie interpretate astfel. Se
arată în acest sens că ălegiuitorul a stipulat foarte clar faptul că
infracțiunile săvârșite în timpul minorității nu atrag starea de
recidivă”, precum și faptul că instanțele de fond și apel ăau
încălcat în mod flagrant prevederile art. 20 alin. (1) și (2) din
Constituție [...], prevederile art. 21 alin. (3) din Constituție și ale
art. 6 pct. 1 din Convenția pentru apărarea drepturilor omului și
a libertăților fundamentale [...], prevederile art. 23 alin. (1) și (12)
din Constituție [...] și prevederile art. 49 alin. (1) din Constituție”.
Curtea de Apel Constanța — Secția penală și pentru
cauze penale cu minori și de familie apreciază că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

11

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 83 din Codul penal, având următorul cuprins:
ăDacă în cursul termenului de încercare cel condamnat a
săvârșit din nou o infracțiune, pentru care s-a pronunțat o
condamnare definitivă chiar după expirarea acestui termen,
instanța revocă suspendarea condiționată, dispunând
executarea în întregime a pedepsei, care nu se contopește cu
pedeapsa aplicată pentru noua infracțiune.
Revocarea suspendării pedepsei nu are loc însă, dacă
infracțiunea săvârșită ulterior a fost descoperită după expirarea
termenului de încercare.
Dacă infracțiunea ulterioară este săvârșită din culpă, se
poate aplica suspendarea condiționată a executării pedepsei
chiar dacă infractorul a fost condamnat anterior cu suspendarea
condiționată a executării pedepsei. În acest caz nu mai are loc
revocarea primei suspendări.
La stabilirea pedepsei pentru infracțiunea săvârșită după
rămânerea definitivă a hotărârii de suspendare nu se mai aplică
sporul prevăzut de lege pentru recidivă.”
Dispozițiile constituționale invocate în motivarea excepției
sunt cele cuprinse în art. 21 alin. (3) privind dreptul la un proces
echitabil, ale art. 23 privind libertatea individuală și ale art. 49
privind protecția copiilor și a tinerilor, cu raportare la art. 6 din
Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate, astfel cum a
fost formulată, Curtea constată că dispozițiile art. 83 din Codul
penal sunt criticate din perspectiva modului de interpretare și
aplicare de către instanțele de judecată, menționându-se în mod
expres că acestea au încălcat o serie de dispoziții din Legea
fundamentală, precum și din Convenția pentru apărarea
drepturilor omului și a libertăților fundamentale.
Asemenea critici nu intră în competența Curții
Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu privire la care a fost sesizată[...]”. Sub acest aspect,
Curtea Constituțională a statuat în repetate rânduri că nu intră
în atribuțiile sale cenzurarea aplicării legii de către instanțele
judecătorești, controlul judecătoresc realizându-se exclusiv în
cadrul sistemului căilor de atac prevăzute de lege.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 83 din Codul penal, excepție invocată
de Laurențiu Mircioi în Dosarul nr. 704/842/2008 al Curții de Apel Constanța — Secția penală și pentru cauze penale cu minori și
de familie.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

12

MONITORUL OFICIAL AL ROMÂNIEI, PARTEA I, Nr. 320/17.V.2010
CURTEA CONSTITUȚIONALĂ

D E C I Z I A Nr. 452
din 15 aprilie 2010

referitoare la excepția de neconstituționalitate a dispozițiilor art. 23 alin. (2)
din Legea nr. 275/2006 privind executarea pedepselor și a măsurilor dispuse
de organele judiciare în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Răzvan Cătălin Diaconescu în Dosarul nr. 11.010/302/2009 al
Judecătoriei Sectorului 5 București.
La apelul nominal este prezent autorul excepției, care, având
cuvântul, arată că renunță la excepția de neconstituționalitate
ridicată.
Curtea constată că nu poate fi primită cererea de renunțare
formulată, având în vedere dispozițiile art. 55 din Legea
nr. 47/1992, potrivit cărora ăCurtea Constituțională, legal
sesizată, procedează la examinarea constituționalității, nefiind
aplicabile dispozițiile Codului de procedură civilă referitoare la
suspendarea, întreruperea sau stingerea procesului (...).”
Excepția de neconstituționalitate este o excepție de ordine
publică, prin invocarea ei punându-se în discuție abaterea unor
reglementări legale de la dispozițiile Legii fundamentale, iar
soluția asupra excepției este de interes general. Așa fiind,
excepția de neconstituționalitate nu rămâne la dispoziția părții
care a invocat-o și nu este susceptibilă de acoperire nici pe
calea renunțării exprese la soluționarea acesteia de către partea
care a ridicat-o.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
referindu-se la jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 30 noiembrie 2009, pronunțată în Dosarul
nr. 11.010/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Răzvan Cătălin Diaconescu.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece ăstabilirea în mod arbitrar și pe criterii imprecis
determinate nu pot decât să determine o inegalitate a cetățenilor
în fața legii, lăsată la îndemâna unui organ de autoritate publică
așa cum este Comisia de individualizare a regimului de
executare a pedepsei”. Aprecierea că decizia o are judecătorul

delegat este neconformă cu dreptul la integritate psihică,
întrucât acesta ia decizia pe baza raportului Comisiei, care
poate dispune ăîn mod excepțional”, fără stabilirea unor limite, ce
înseamnă regimul pe care urmează să îl suporte deținutul. Se
conchide în sensul că sintagma ăîn mod excepțional” îngrădește
nepermis drepturile fundamentale și se impune înlăturarea ei.
Judecătoria Sectorului 5 București apreciază că excepția
de neconstituționalitate este neîntemeiată, întrucât textul de lege
criticat nu încalcă prevederile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 275/2006 privind executarea pedepselor și
a măsurilor dispuse de organele judiciare în cursul procesului
penal, publicată în Monitorul Oficial al României, Partea I,
nr. 627 din 20 iulie 2006, cuprinse în art. 23 alin. (2) potrivit
cărora, ă(2) În mod excepțional, natura și modul de săvârșire a
infracțiunii, precum și persoana condamnatului pot determina
includerea persoanei condamnate în regimul de executare
imediat inferior ca grad de severitate”.
În susținerea excepției se invocă dispozițiile constituționale
cuprinse în art. 16 — Egalitatea în drepturi și în art. 22 — Dreptul
la viață și la integritate fizică și psihică.
Examinând excepția de neconstituționalitate, astfel cum a
fost formulată, Curtea constată că dispozițiile art. 23 alin. (2) din
Legea nr. 275/2006 au mai fost supuse controlului instanței de
contencios constituțional prin raportare la aceleași prevederi din
Constituție, invocate și în prezenta cauză, și față de critici
similare. În acest sens este Decizia nr. 1.143 din 15 septembrie
2009, publicată în Monitorul Oficial al României, Partea I, nr. 679
din 9 octombrie 2009, prin care Curtea Constituțională a respins
ca neîntemeiată excepția de neconstituționalitate a dispozițiilor
de lege criticate, pentru motivele acolo arătate. Întrucât nu au
apărut elemente noi, de natură a determina reconsiderarea
jurisprudenței Curții, atât soluția, cât și considerentele deciziei
menționate își păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 320/17.V.2010

13

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Răzvan Cătălin Diaconescu
în Dosarul nr. 11.010/302/2009 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 455
din 20 aprilie 2010

referitoare la excepția de neconstituționalitate a dispozițiilor art. 2781 alin. 1 și 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 1 și 2 din Codul de procedură
penală, excepție ridicată de Dumitra Sandu-Palade în Dosarul
nr. 183/233/2009, de Nicolaie Popescu în Dosarul
nr. 1.955/233/2009, de Asociația de Proprietari nr. 761 din
Galați, Marin Frunză, Mihaela Smadu, Ion Petrică și Neculai
Ciubucciu în Dosarul nr. 10.927/233/2008, de Marin Frunză în
Dosarul nr. 1.884/233/2009, toate dosare ale Judecătoriei
Galați, de Nicolaie Popescu în Dosarul nr. 11.970/233/2008 al
Tribunalului Galați — Secția penală și de Ioana Filip în Dosarul
nr. 3.449/301/2009 al Tribunalului București — Secția I penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 5.755D/2009,
nr. 5.756D/2009, nr. 5.773D/2009, nr. 5.774D/2009,
nr. 6.705D/2009 și nr. 6.778D/2009, pune în discuție, din oficiu,
problema conexării cauzelor.
Reprezentantul Ministerului Public nu se opune conexării
dosarelor.

Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 5.756D/2009, nr. 5.773D/2009,
nr. 5.774D/2009, nr. 6.705D/2009 și nr. 6.778D/2009 la Dosarul
nr. 5.755D/2009, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 22 iunie 2009, pronunțată în Dosarul
nr. 183/233/2009, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 2781 alin. 1 și 2 din Codul de procedură
penală. Excepția a fost ridicată de Dumitra Sandu-Palade cu
ocazia soluționării plângerii împotriva unei ordonanțe de
scoatere de sub urmărire penală.
Prin încheierile din 10 martie, 15 și 17 iunie 2009, pronunțate
în dosarele nr. 1.955/233/2009, nr. 10.927/233/2008 și
nr. 1.884/233/2009, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Nicolaie Popescu, Asociația de
Proprietari nr. 761 din Galați, Marin Frunză, Mihaela Smadu, Ion
Petrică și Neculai Ciubucciu cu ocazia soluționării plângerii
împotriva unor rezoluții de neîncepere a urmăririi penale.
Prin Încheierea din 2 iunie 2009, pronunțată în Dosarul
nr. 11.970/233/2008, Tribunalul Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală. Excepția a fost ridicată de

14

MONITORUL OFICIAL AL ROMÂNIEI, PARTEA I, Nr. 320/17.V.2010

Nicolaie Popescu cu ocazia soluționării recursului împotriva unei
sentințe penale prin care a fost respinsă plângerea împotriva
unei rezoluții de neîncepere a urmăririi penale.
Prin Decizia penală nr. 1.153/R din 10 august 2009,
pronunțată în Dosarul nr. 7.474/2/2009 (număr în format vechi
1.886/2009), admițând recursul împotriva Încheierii din 28 iulie
2009 dată de Tribunalul București — Secția I penală, Curtea de
Apel București — Secția I penală a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Ioana Filip în Dosarul
nr. 3.449/301/2009 al Tribunalului București — Secția I penală,
cu ocazia soluționării recursului împotriva unei sentințe penale
pronunțate de Judecătoria Sectorului 3 București, prin care a
fost respinsă ca tardiv introdusă plângerea împotriva unei
ordonanțe de scoatere de sub urmărire penală.
În motivarea excepției de neconstituționalitate autorii
acesteia susțin că prevederile art. 2781 alin. 1 și 2 din Codul de
procedură penală încalcă egalitatea în drepturi, accesul liber la
justiție, dreptul la un proces echitabil, dreptul la apărare,
prezumția de nevinovăție, condițiile și limitele restrângerii
exercițiului unor drepturi sau al unor libertăți, unicitatea,
imparțialitatea și egalitatea justiției, dispozițiile constituționale
referitoare la instanțele judecătorești și la integrarea în Uniunea
Europeană, precum și dreptul oricărei persoane de a-i fi
recunoscută calitatea de subiect de drept, interzicerea abuzului
de drept și dreptul la un recurs efectiv, întrucât, în cazul în care
procurorul ierarhic superior nu soluționează plângerea în termen
de 20 de zile, persoana vătămată este ținută, sub sancțiunea
decăderii, să se adreseze instanței în termen de 20 de zile de la
expirarea termenului inițial de soluționare a plângerii de către
procurorul ierarhic superior. Astfel, persoana vătămată este
sancționată pentru culpa procurorului ierarhic superior, în
condițiile în care textul de lege criticat nu prevede nicio
sancțiune pentru acesta din urmă.
Judecătoria Galați, Tribunalul Galați — Secția penală și
Curtea de Apel București — Secția I penală apreciază că
excepția de neconstituționalitate este neîntemeiată, deoarece
prevederile de lege criticate nu aduc nicio atingere dispozițiilor
din Constituție și din actele normative internaționale invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 1 și 2 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,

Partea I, nr. 677 din 7 august 2006, având următorul cuprins:
ăDupă respingerea plângerii făcute conform art. 275—278
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de
sub urmărire penală sau de încetare a urmăririi penale, date de
procuror, persoana vătămată, precum și orice alte persoane ale
căror interese legitime sunt vătămate pot face plângere, în
termen de 20 de zile de la data comunicării de către procuror a
modului de rezolvare, potrivit art. 277 și 278, la judecătorul de la
instanța căreia i-ar reveni, potrivit legii, competența să judece
cauza în primă instanță. Plângerea poate fi făcută și împotriva
dispoziției de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 referitoare la statul român, ale art. 4 privind unitatea
poporului și egalitatea între cetățeni, ale art. 15 referitoare la
universalitatea
drepturilor,
libertăților
și
îndatoririlor
fundamentale, ale art. 16 privind egalitatea în drepturi, ale art. 21
referitoare la accesul liber la justiție, ale art. 24 privind dreptul la
apărare, ale art. 53 referitoare la restrângerea exercițiului unor
drepturi sau al unor libertăți, ale art. 124 privind înfăptuirea
justiției, ale art. 126 referitoare la instanțele judecătorești și ale
art. 148 privind integrarea în Uniunea Europeană, precum și ale
art. 11 cu privire la dreptul internațional și dreptul intern și ale
art. 20 referitoare la tratatele internaționale privind drepturile
omului, raportate la prevederile art. 1 referitoare la obligația de
a respecta drepturile omului, ale art. 6 privind dreptul la un
proces echitabil, ale art. 14 referitoare la interzicerea
discriminării și ale art. 17 privind interzicerea abuzului de drept
din Convenția pentru apărarea drepturilor omului și a libertăților
fundamentale, respectiv raportate la dispozițiile art. 1 privind
egalitatea în drepturi, ale art. 2 referitoare la interzicerea
discriminării, ale art. 6 cu privire la dreptul oricărei persoane de
a-i fi recunoscută calitatea de subiect de drept, ale art. 7
referitoare la egalitatea în fața legii, ale art. 8 instituind dreptul
la un recurs efectiv, ale art. 10 privind dreptul la un proces
echitabil, ale art. 11 referitoare la prezumția de nevinovăție și
ale art. 30 cu privire la interzicerea abuzului de drept din
Declarația Universală a Drepturilor Omului.
Examinând excepția de neconstituționalitate, Curtea
constată că dispozițiile art. 2781 alin. 1 și 2 din Codul de
procedură penală au mai fost supuse controlului instanței de
contencios constituțional, prin raportare la aceleași prevederi
din Legea fundamentală și din actele normative internaționale,
invocate și în prezenta cauză, și față de critici similare. În acest
sens sunt, de exemplu, Decizia nr. 497 din 7 aprilie 2009,
publicată în Monitorul Oficial al României, Partea I, nr. 311 din
12 mai 2009, și Decizia nr. 734 din 12 mai 2009, publicată în
Monitorul Oficial al României, Partea I, nr. 457 din 1 iulie 2009,
prin care Curtea Constituțională a respins excepția de
neconstituționalitate a prevederilor de lege criticate în cauza de
față, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

MONITORUL OFICIAL AL ROMÂNIEI, PARTEA I, Nr. 320/17.V.2010

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 1 și 2 din Codul de procedură penală, excepție
ridicată de Dumitra Sandu-Palade în Dosarul nr. 183/233/2009, de Nicolaie Popescu în Dosarul nr. 1.955/233/2009, de Asociația
de Proprietari nr. 761 din Galați, Marin Frunză, Mihaela Smadu, Ion Petrică și Neculai Ciubucciu în Dosarul nr. 10.927/233/2008,
de Marin Frunză în Dosarul nr. 1.884/233/2009, toate dosare ale Judecătoriei Galați, de Nicolaie Popescu în Dosarul
nr. 11.970/233/2008 al Tribunalului Galați — Secția penală și de Ioana Filip în Dosarul nr. 3.449/301/2009 al Tribunalului București —
Secția I penală.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 461
din 20 aprilie 2010

referitoare la excepția de neconstituționalitate a dispozițiilor art. 74 alin. (2)
din Legea nr. 275/2006 privind executarea pedepselor și a măsurilor dispuse
de organele judiciare în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 74 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Claudiu
Alexandroae în Dosarul nr. 8.177/245/2009 al Judecătoriei Iași —
Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:

Prin Încheierea din 24 iunie 2009, pronunțată în Dosarul
nr. 8.177/245/2009, Judecătoria Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 74 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Claudiu Alexandroae cu ocazia
soluționării contestației împotriva unei încheieri a judecătorului
delegat cu executarea pedepselor privative de libertate.
În motivarea excepției de neconstituționalitate autorul
acesteia susține că prevederile art. 74 alin. (2) din Legea
nr. 275/2006 încalcă egalitatea în drepturi, accesul liber la
justiție și dreptul la apărare, precum și unicitatea, imparțialitatea
și egalitatea justiției, întrucât condamnatul nu este asistat de
apărător în fața judecătorului delegat cu executarea pedepselor
privative de libertate.
Judecătoria Iași — Secția penală apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

16

MONITORUL OFICIAL AL ROMÂNIEI, PARTEA I, Nr. 320/17.V.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 74 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, care au
următorul cuprins: ăPersoana condamnată este ascultată la locul
de deținere, în mod obligatoriu, la judecarea plângerii.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale

ale art. 16 referitoare la egalitatea în drepturi, ale art. 21 privind
accesul liber la justiție, ale art. 24 referitoare la dreptul la apărare
și ale art. 124 privind înfăptuirea justiției.
Examinând excepția de neconstituționalitate, Curtea
constată că dispozițiile art. 74 alin. (2) din Legea nr. 275/2006 au
mai fost supuse controlului instanței de contencios constituțional
prin raportare la aceleași prevederi din Constituție, invocate și în
prezenta cauză, și față de critici similare. În acest sens sunt, de
exemplu, Decizia nr. 827 din 2 octombrie 2007, publicată în
Monitorul Oficial al României, Partea I, nr. 721 din 25 octombrie
2007, și Decizia nr. 182 din 12 februarie 2009, publicată în
Monitorul Oficial al României, Partea I, nr. 158 din 13 martie
2009, prin care Curtea Constituțională a respins ca neîntemeiată
excepția de neconstituționalitate a dispozițiilor de lege criticate,
pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 74 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție ridicată de Claudiu Alexandroae în
Dosarul nr. 8.177/245/2009 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 320/17.V.2010 conține 16 pagini.

Prețul: 3,20 lei

&JUYDGY|443068]
ISSN 1453—4495

