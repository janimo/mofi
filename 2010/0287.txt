Anul 178 (XXII) — Nr. 287

PARTEA I

LEGI, DECRETE, HOTĂRÂRI ȘI ALTE ACTE

Luni, 3 mai 2010

SUMAR

Pagina
Decizia nr. 306 din 23 martie 2010 referitoare la excepția de
neconstituționalitate a dispozițiilor art. 363 alin. 3 și
art. 3851 alin. 4 din Codul de procedură penală ........

DECIZII ALE CURȚII CONSTITUȚIONALE
Decizia nr. 236 din 9 martie 2010 referitoare la excepția de
neconstituționalitate a dispozițiilor art. 519 din Codul
de procedură civilă ....................................................
Decizia nr. 283 din 18 martie 2010 referitoare la excepția de
neconstituționalitate a prevederilor art. 3 alin. (7) din
Ordonanța de urgență a Guvernului nr. 94/2000 privind
retrocedarea unor bunuri imobile care au aparținut
cultelor religioase din România ..................................
Decizia nr. 286 din 18 martie 2010 referitoare la excepția de
neconstituționalitate a prevederilor art. 84 din
Ordonanța de urgență a Guvernului nr. 194/2002
privind regimul străinilor în România ..........................

Pagina

2–3

3–4

5–6

Decizia nr. 304 din 23 martie 2010 referitoare la excepția de
neconstituționalitate a dispozițiilor art. 82 din Codul de
procedură penală ......................................................

6–7

Decizia nr. 305 din 23 martie 2010 referitoare la excepția de
neconstituționalitate a dispozițiilor art. 2781 alin. 1 și 2
din Codul de procedură penală ................................

8–9

9–11

Decizia nr. 307 din 23 martie 2010 referitoare la excepția de
neconstituționalitate a dispozițiilor art. 121 alin. 3 din
Codul de procedură penală ........................................

11–12

Decizia nr. 308 din 23 martie 2010 referitoare la excepția de
neconstituționalitate a dispozițiilor art. 317, art. 323 și
art. 334 din Codul de procedură penală ....................

12–13

Decizia nr. 310 din 23 martie 2010 referitoare la excepția de
neconstituționalitate a dispozițiilor art. 2781 alin. 1 din
Codul de procedură penală ........................................

14–15

Decizia nr. 323 din 23 martie 2010 referitoare la excepția de
neconstituționalitate a dispozițiilor art. 2 lit. b) și ale
art. 12 din Legea nr. 544/2001 privind liberul acces la
informațiile de interes public ......................................

15–16

2

MONITORUL OFICIAL AL ROMÂNIEI, PARTEA I, Nr. 287/3.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 236
din 9 martie 2010

referitoare la excepția de neconstituționalitate a dispozițiilor art. 519
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 519 din Codul de procedură civilă, excepție
ridicată de Societatea Comercială ăTekno West” — S.R.L. din
București și de Societatea Comercială ăPizza Motor” — S.R.L.
din București în Dosarul nr. 7.948/300/2009 al Judecătoriei
Sectorului 2 București — Secția civilă.
La apelul nominal se prezintă autorii excepției, prin
reprezentanții lor legali, administrator Oana Andreea Erimia,
respectiv asociatul unic Petre Nițoiu, precum și partea Mugurel
Nițoiu, lipsind părțile Adina Raluca Ștefan și Teodorian Ștefan,
față de care procedura de citare a fost legal îndeplinită.
Cauza fiind în stare de judecată, președintele acordă
cuvântul părților prezente. Reprezentanții autorilor excepției și
partea Mugurel Nițoiu solicită admiterea excepției de
neconstituționalitate pentru motivele prezentate în fața instanței
de fond.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 14 iulie 2009, pronunțată în Dosarul
nr. 7.948/300/2009, Judecătoria Sectorului 2 București —
Secția civilă a sesizat Curtea Constituțională pentru
soluționarea excepției de neconstituționalitate a art. 519 din
Codul de procedură civilă, excepție ridicată de Societatea
Comercială ăTekno West” — S.R.L. din București și Societatea
Comercială ăPizza Motor” — S.R.L. din București.
În motivarea excepției de neconstituționalitate autorii
arată că dispozițiile de lege criticate încalcă prevederile
constituționale ale art. 16, art. 20 alin. (2), art. 21 și art. 24,
întrucât, prin modul de redactare, ătextul este neclar și nu se
referă la situațiile pe care le are în vedere, iar sintagma «rămân
în ființă, sau, după caz, încetează potrivit legii» constituie o
formulă a legii care exclude criteriile precise, clare, concise de
redactare a legii, de natură să garanteze o situație clar stabilită
și să elimine arbitrariul”.
Judecătoria Sectorului 2 București — Secția civilă
apreciază că textul de lege are o formulare clară, face trimitere
la dispozițiile incidente fiecărui tip de act juridic în baza căruia
imobilul adjudecat este ocupat, textul urmând a fi interpretat și
aplicat de către instanța învestită cu soluționarea cauzei în
funcție de particularitățile fiecărui caz în parte.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 519 din Codul de procedură civilă, text de lege
care are următorul conținut: ăLocațiunea și celelalte acte juridice
privitoare la imobil rămân în ființa sau, după caz, încetează,
potrivit legii.
Plățile făcute înainte de scadență de către locatar sau alte
persoane interesate sunt supuse dispozițiilor art. 498 alin. 3.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 16, art. 20 alin. (2), art. 21 și art. 24, precum și
prevederilor art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că s-a mai pronunțat asupra constituționalității textelor
de lege criticate, prin Decizia nr. 56 din 17 februarie 2004,
publicată în Monitorul Oficial al României, Partea I, nr. 215 din
11 martie 2004, statuând, în ceea ce privește încălcarea
accesului liber la justiție și a dreptului la apărare, că
ăreglementarea de către legiuitor, în limitele competenței ce i-a
fost conferită prin Constituție, a condițiilor de exercitare a unui
drept — subiectiv sau procesual — constituie o modalitate
eficientă de a preveni exercitarea sa abuzivă în detrimentul altor
titulari de drepturi. Întrucât accesul liber la justiție, ca, de altfel,
oricare alt drept fundamental, consacrat ca atare de Constituție,
are caracter legitim numai în măsura în care este exercitat cu
bună-credință, în limite rezonabile, cu respectarea drepturilor și
intereselor în egală măsură ocrotite ale celorlalte subiecte de
drept, Curtea consideră că stabilirea de către legiuitor a acestor
limite nu aduce nicio îngrădire dreptului în sine, ci, dimpotrivă,
creează premisele valorificării sale în concordanță cu exigențele
generale proprii unui stat de drept”.
Soluția adoptată în decizia sus-menționată, ca și
considerentele pe care aceasta se întemeiază își mențin
valabilitatea și în cauza de față, întrucât nu au apărut împrejurări
noi, care să determine schimbarea jurisprudenței Curții
Constituționale în această materie.

MONITORUL OFICIAL AL ROMÂNIEI, PARTEA I, Nr. 287/3.V.2010

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 519 din Codul de procedură civilă, excepție ridicată de
Societatea Comercială ăTekno West” — S.R.L. din București și de Societatea Comercială ăPizza Motor” — S.R.L. din București în
Dosarul nr. 7.948/300/2009 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 283
din 18 martie 2010

referitoare la excepția de neconstituționalitate a prevederilor art. 3 alin. (7) din Ordonanța
de urgență a Guvernului nr. 94/2000 privind retrocedarea unor bunuri imobile care au aparținut
cultelor religioase din România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri imobile
care au aparținut cultelor religioase din România, excepție
ridicată de Georgeta Baesan, Ioan Baesan, Emilia Dana
Târnăveanu, Gheorghe Dorin Târnăveanu și Viorica Gligor în
Dosarul nr. 1.995/175/2007 al Tribunalului Alba — Secția civilă.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că partea Comisia specială de retrocedare a
bunurilor care au aparținut cultelor a transmis la dosar note
scrise prin care solicită respingerea excepției ca neîntemeiată.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că prevederile de lege criticate nu nesocotesc nici
principiul egalității în fața legii și a autorităților publice și nici nu
îngrădesc dreptul de acces liber la justiție.
C U R T E A,

având în vedere actele și lucrările dosarului, constată
următoarele:

Prin Încheierea din 2 iunie 2009, pronunțată în Dosarul
nr. 1.995/175/2007, Tribunalul Alba — Secția civilă a sesizat
Curtea Constituțională cu excepția de neconstituționalitate
a prevederilor art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România.
Excepția de neconstituționalitate a fost ridicată de Georgeta
Baesan, Ioan Baesan, Emilia Dana Târnăveanu, Gheorghe
Dorin Târnăveanu și Viorica Gligor într-o cauză, aflată în stadiul
procesual al recursului, având ca obiect soluționarea cererii de
constatare a nulității absolute parțiale a unei dispoziții de
restituire emise de Comisia specială de retrocedare a bunurilor
care au aparținut cultelor.
În motivarea excepției de neconstituționalitate autorii
acesteia arată, în esență, că deciziile la care se referă textul de
lege criticat sunt emise în urma unei proceduri necontencioase
aplicabile unor persoane bine determinate, și anume instituția
de cult și comisia de retrocedare. Deși nu le sunt comunicate,
efectele acestor decizii se răsfrâng însă și asupra chiriașilor din
imobilele retrocedate, care sunt terți față de raportul juridic
stabilit între subiectele de drept amintite. Acestora nu le poate fi
opus termenul în interiorul căruia deciziile menționate pot fi
contestate. Totodată, autorii excepției se consideră discriminați
în raport cu instituția de cult, care ăîși poate exprima poziția în
cadrul procedurii necontencioase” și căreia îi sunt comunicate
aceste decizii. De asemenea, se consideră discriminați și față de
alte categorii de chiriași, și anume cei ai imobilelor preluate de
stat în perioada 1945—1989, pentru care Legea nr. 10/2001
prevede că dispozițiile emise în baza legii menționate pot fi
atacate de persoana care se pretinde îndreptățită, fiindu-le
aplicabilă procedura comună de atac a oricărui act juridic, ăîn
care termenele sunt mai mari și posibilitatea de a acționa mai
lejeră, chiar dacă nu sunt comunicate nici aceste decizii”.

4

MONITORUL OFICIAL AL ROMÂNIEI, PARTEA I, Nr. 287/3.V.2010

Tribunalul Alba — Secția civilă apreciază că excepția de
neconstituționalitate este neîntemeiată, întrucât textul de lege
criticat vizează o procedură accelerată, specifică materiei
contenciosului administrativ, care e aplicabilă nu doar părților
implicate în procedura de restituire, ci și terților.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. Arată că nu se încalcă principiul egalității în
drepturi, reglementarea criticată aplicându-se în mod egal
tuturor persoanelor vizate de norma legală, și nici dreptul de
acces liber la justiție, a cărui exercitare poate fi condiționată prin
lege de îndeplinirea unor cerințe prealabile și de respectarea
unor termene de prescripție sau de decădere.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri imobile
care au aparținut cultelor religioase din România, republicată în
Monitorul Oficial al României, Partea I, nr. 797 din 1 septembrie
2005, care au următorul cuprins:
— Art. 3 alin. (7): ă(7) Deciziile Comisiei speciale de
retrocedare vor putea fi atacate cu contestație la instanța de
contencios administrativ în a cărei rază teritorială este situat
imobilul solicitat, în termen de 30 de zile de la comunicarea
acestora. Hotărârea pronunțată de instanța de contencios
administrativ este supusă căilor de atac potrivit Legii
contenciosului administrativ nr. 554/2004.”
În opinia autorilor excepției de neconstituționalitate, textul de
lege criticat contravine dispozițiilor din Legea fundamentală

cuprinse în art. 16 alin. (1) și (2) privind egalitatea cetățenilor și
în art. 21 referitor la accesul liber la justiție.
Examinând excepția de neconstituționalitate, Curtea observă
că, analizând constituționalitatea prevederilor art. 3 alin. (7) din
Ordonanța de urgență a Guvernului nr. 94/2000 prin prisma unei
critici similare, referitoare la pretinsa privare a persoanelor care
sunt terți față de raportul juridic stabilit între persoana
îndreptățită să solicite retrocedarea imobilului și comisia
specială de retrocedare de dreptul de a ataca decizia emisă de
aceasta din urmă, a pronunțat Decizia nr. 1.635 din 3 decembrie
2009, publicată în Monitorul Oficial al României, Partea I, nr. 32
din 15 ianuarie 2010, prin care a respins ca neîntemeiată
excepția de neconstituționalitate. Instanța de contencios
constituțional a reținut, cu acel prilej, că deciziile comisiei
speciale de retrocedare, reprezentând acte administrative, pot fi
contestate de către terți la instanța de contencios administrativ,
astfel că apare ca nefondată susținerea privitoare la încălcarea
dreptului de acces liber la justiție. Curtea Constituțională a
constatat că aceștia au la dispoziție un termen de un an, care
începe să curgă de la data luării la cunoștință despre decizia de
retrocedare, în care au posibilitatea de a ataca actul
administrativ contestat, astfel cum prevede art. 11 din Legea
contenciosului administrativ nr. 554/2004. Prin urmare, chiar
dacă decizia de retrocedare nu se comunică și chiriașilor
imobilului restituit, legea le oferă o cale procedurală eficientă de
care pot uza pentru a contesta acest act, astfel că nu le este
îngrădit dreptul de acces liber la justiție. Totodată, Curtea
constată că, în cadrul acțiunii în contencios administrativ având
ca obiect anularea deciziei de retrocedare, acești terți capătă
calitate procesuală de reclamanți, având posibilitatea de a
formula toate apărările pe care le consideră utile. De aceea, nu
se poate reține critica referitoare la pretinsa discriminare
existentă în raport cu instituția de cult care ăîși poate exprima
poziția în cadrul procedurii necontencioase”. În ceea ce privește
susținerea potrivit căreia ar fi instituită o inegalitate între diverse
categorii de chiriași, mai exact între cei ai imobilelor care au
aparținut cultelor religioase și cei ai celorlalte imobile preluate
de stat în mod abuziv în perioada 1945—1989 și pentru care
există o altă procedură de contestare a deciziilor de retrocedare,
Curtea observă că excepția de neconstituționalitate este
neîntemeiată și sub acest aspect. Astfel cum în mod constant a
statuat în jurisprudența sa, principiul egalității în fața legii nu
semnifică uniformitate, legiuitorul fiind îndreptățit să
reglementeze în mod diferit situații care, prin natura lor, sunt
diferite.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3 alin. (7) din Ordonanța de urgență a Guvernului nr. 94/2000
privind retrocedarea unor bunuri imobile care au aparținut cultelor religioase din România, excepție ridicată de Georgeta Baesan,
Ioan Baesan, Emilia Dana Târnăveanu, Gheorghe Dorin Târnăveanu și Viorica Gligor în Dosarul nr. 1.995/175/2007 al Tribunalului
Alba — Secția civilă.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 287/3.V.2010

5

CURTEA CONSTITUȚIONALĂ

D E C I Z I A Nr. 286
din 18 martie 2010

referitoare la excepția de neconstituționalitate a prevederilor art. 84 din Ordonanța de urgență
a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 84 din Ordonanța de urgență a Guvernului
nr. 194/2002 privind regimul străinilor în România, excepție
ridicată de Ștefan Kokoneshi în Dosarul nr. 906/54/2009 al Curții
de Apel Craiova — Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că, astfel cum a statuat Curtea Constituțională în
jurisprudența sa, accesul liber la justiție nu implică, în mod
obligatoriu, accesul la toate instanțele și la toate căile de atac
prevăzute de lege.
C U R T E A,

având în vedere actele și lucrările dosarului, constată
următoarele:
Prin Încheierea din 29 iunie 2009, pronunțată în Dosarul
nr. 906/54/2009, Curtea de Apel Craiova — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 84 din Ordonanța de urgență a Guvernului
nr. 194/2002 privind regimul străinilor în România. Excepția
de neconstituționalitate a fost ridicată de Ștefan Kokoneshi
într-o cauză având ca obiect soluționarea cererii de anulare a
deciziei de returnare a acestuia de pe teritoriul României.
În motivarea excepției de neconstituționalitate se susține
că textul de lege criticat încalcă dreptul la un proces echitabil,
întrucât părțile nu au posibilitatea să se judece la cel puțin două
instanțe cu grade de jurisdicție deosebite, astfel că nu se poate
realiza un control judecătoresc al hotărârii pronunțate de Curtea
de Apel București. De asemenea, se arată că prevederile
art. 84 din Ordonanța de urgență a Guvernului nr. 194/2002 sunt
neconstituționale ăîn măsura în care interpretarea sa conduce
la o încălcare flagrantă a art. 53 din Constituție”. În acest sens,
autorul excepției precizează că ănu ne aflăm în niciuna dintre
situațiile enumerate limitativ și care ar putea justifica limitarea și
restrângerea dreptului părților de a se judeca la o instanță
superioară”.
Curtea de Apel Craiova — Secția contencios
administrativ și fiscal consideră că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 84 din Ordonanța de urgență a Guvernului
nr. 194/2002 privind regimul străinilor în România, republicată în
Monitorul Oficial al României, Partea I, nr. 421 din 5 iunie 2008,
care au următorul cuprins:
— Art. 84: ă(1) Decizia de returnare poate fi contestată în
termen de 10 zile de la data comunicării, la Curtea de Apel
București, în cazul în care aceasta a fost emisă de Oficiul
Român pentru Imigrări, sau la curtea de apel în a cărei rază de
competență se află formațiunea teritorială care a emis decizia de
returnare. Instanța soluționează cererea în termen de 30 de zile
de la data primirii acesteia. Hotărârea instanței este irevocabilă.
(2) În cazul străinilor prevăzuți la art. 82 alin. (5), decizia de
returnare sub escortă poate fi contestată la curtea de apel
competentă teritorial pe raza căreia se află centrul de cazare, în
termen de 3 zile de la data comunicării. Instanța se pronunță în
termen de 5 zile, hotărârea fiind definitivă și irevocabilă.
(3) Contestația prevăzută la alin. (1) și (2) suspendă
executarea măsurii de îndepărtare.
(4) Contestarea deciziei de returnare formulată de către
străinii luați în custodie publică nu suspendă măsura luării în
custodie publică.”
Străinii la care se referă art. 82 alin. (5) sunt cei care au intrat
ilegal, a căror ședere pe teritoriul României a devenit ilegală, a
căror viză sau drept de ședere a fost anulat sau revocat, cei
cărora li s-a refuzat prelungirea dreptului de ședere temporară,
cei cărora le-a încetat dreptul de ședere permanentă, precum
și foștii solicitanți de azil.
În opinia autorului excepției de neconstituționalitate, textul de
lege criticat contravine următoarelor dispoziții din Legea
fundamentală: art. 21 ăAccesul liber la justiție”, art. 53
ăRestrângerea exercițiului unor drepturi sau al unor libertăți” și
art. 129 ăFolosirea căilor de atac”.
Examinând excepția de neconstituționalitate, Curtea
constată că s-a mai pronunțat asupra textelor de lege ce
formează obiectul acesteia, prin Decizia nr. 110 din 3 februarie
2009, publicată în Monitorul Oficial al României, Partea I, nr. 131
din 3 martie 2009, și prin Decizia nr. 1.680 din 17 decembrie
2009, publicată în Monitorul Oficial al României, Partea I, nr. 52
din 22 ianuarie 2010. Cu acele prilejuri, Curtea a respins ca
neîntemeiată excepția de neconstituționalitate a dispozițiilor
art. 84 din Ordonanța de urgență a Guvernului nr. 194/2002,
analizând textele de lege criticate din perspectiva unor critici
similare și prin raportare la aceleași prevederi constituționale.

6

MONITORUL OFICIAL AL ROMÂNIEI, PARTEA I, Nr. 287/3.V.2010

În esență, instanța de contencios constituțional a reținut că este
competența exclusivă a legiuitorului de a institui regulile de
desfășurare a procesului în fața instanțelor judecătorești,
precum și modalitatea de exercitare a căilor de atac.
Principiul accesului liber la justiție presupune posibilitatea
celor interesați de a exercita căile de atac în condițiile stabilite
prin lege, astfel că existența unui singur grad de jurisdicție nu

conduce la aprecierea procesului ca nefiind echitabil, așa cum
susține autorul prezentei excepții.
Totodată, Curtea constată că prevederile de lege criticate nu
contravin nici dispozițiilor art. 53 din Constituție, întrucât nu sunt
de natură să limiteze exercițiul niciunui drept garantat la nivel
constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 84 din Ordonanța de urgență a Guvernului nr. 194/2002
privind regimul străinilor în România, excepție ridicată de Ștefan Kokoneshi în Dosarul nr. 906/54/2009 al Curții de Apel Craiova —
Secția contencios administrativ și fiscal.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 304
din 23 martie 2010

referitoare la excepția de neconstituționalitate a dispozițiilor art. 82
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 82 din Codul de procedură penală, excepție
ridicată de Stănel Corbu în Dosarul nr. 1.269/196/2008 al
Judecătoriei Brăila.
La apelul nominal lipsesc părțile.
În ziua de 22 martie 2010, soția autorului excepției a informat
Curtea că acesta locuiește în prezent în Spania, indicând o nouă
adresă.

Reprezentantul Ministerului Public apreciază că procedura
este legal îndeplinită.
Curtea, deliberând, în temeiul art. 14 din Legea nr. 47/1992
și al art. 156 din Codul de procedură civilă, apreciază că
procedura de citare a fost legal îndeplinită, întrucât autorul
excepției nu a respectat exigențele art. 98 din Codul de
procedură civilă, potrivit cărora schimbarea domiciliului în timpul
judecății trebuie, sub pedeapsa neluării ei în seamă, să fie
adusă la cunoștința instanței prin petiție la dosar, iar părții
potrivnice prin scrisoare recomandată, a cărei recipisă de
predare se va depune la dosar o dată cu petiția prin care se
înștiințează instanța.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată, sens în care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 15 mai 2009, pronunțată în Dosarul
nr. 1.269/196/2008, Judecătoria Brăila a sesizat Curtea

MONITORUL OFICIAL AL ROMÂNIEI, PARTEA I, Nr. 287/3.V.2010
Constituțională cu excepția de neconstituționalitate a
prevederilor art. 82 din Codul de procedură penală, excepție
ridicată de Stănel Corbu în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 20 referitoare la Tratatele
internaționale privind drepturile omului, precum și dispozițiile
art. 6 paragraful 1 din Convenția pentru apărarea drepturilor
omului și a libertăților fundamentale referitoare la Dreptul la un
proces echitabil, deoarece, prin posibilitatea audierii persoanei
vătămate în calitate de martor, persoana acuzată este situată
pe o poziție dezavantajoasă de natură a afecta principiul
egalității armelor.
Judecătoria Brăila, după ce inițial a apreciat că excepția de
neconstituționalitate este neîntemeiată, ulterior, ca urmare a
Deciziei penale nr. 120 din 7 mai 2009 prin care a fost admis
recursul formulat împotriva încheierii de ședință de respingere a
excepției, s-a limitat la a emite doar o încheiere de sesizare a
Curții Constituționale, fără a-și mai exprima opinia pe fondul
excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este nefondată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

7

Obiectul excepției de neconstituționalitate îl constituie
dispozițiile art. 82 cu denumirea marginală Persoana vătămată
din Codul de procedură penală, care au următorul conținut:
ăPersoana vătămată poate fi ascultată ca martor, dacă nu este
constituită parte civilă sau nu participă în proces ca parte
vătămată.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.026 din 13 noiembrie 2007,
publicată în Monitorul Oficial al României, Partea I, nr. 853 din
12 decembrie 2007, Curtea Constituțională a respins ca
nefondată excepția de neconstituționalitate a dispozițiilor art. 82
din Codul de procedură penală, statuând că, de vreme ce,
potrivit art. 77 din același cod, procedura obținerii declarațiilor
este identică pentru toate părțile din proces (inculpat, parte
vătămată, parte civilă și parte responsabilă civilmente), nu se
poate susține că este afectat principiul egalității cetățenilor în
fața legii ori al egalității de arme.
Totodată, Curtea a mai statuat că, potrivit principiului liberei
aprecieri a probelor, care caracterizează procesul penal, probele
nu au valoare mai dinainte stabilită și pot servi la aflarea
adevărului numai în măsura în care sunt coroborate cu fapte și
împrejurări ce rezultă din ansamblul probelor existente în cauză
(art. 69 și 75 din Codul de procedură civilă). Prin Decizia nr. 324
din 14 septembrie 2004, publicată în Monitorul Oficial al
României, Partea I, nr. 958 din 19 octombrie 2004, Curtea
Constituțională a statuat că ăNici procurorul și nici instanța de
judecată nu-și pot întemeia soluția numai pe anumite probe,
selectiv alese, întrucât chiar art. 63 din Codul de procedură
penală prevede că probele nu au valoare dinainte stabilită, ci
trebuie să examineze și să aprecieze totalitatea probelor
administrate, să le coroboreze și să le stabilească pe cele care
sunt pertinente pentru soluționarea cauzei sub toate aspectele
și pe care se poate întemeia o convingere corectă și o soluție
justă”.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 82 din Codul de procedură penală, excepție ridicată de Stănel
Corbu în Dosarul nr. 1.269/196/2008 al Judecătoriei Brăila.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 287/3.V.2010
CURTEA CONSTITUȚIONALĂ

D E C I Z I A Nr. 305
din 23 martie 2010

referitoare la excepția de neconstituționalitate a dispozițiilor art. 2781 alin. 1 și 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 1 și 2 din Codul de procedură penală,
excepție ridicată de Societatea Comercială Alexa CCC — S.R.L.
Galați în Dosarul nr. 11.893/233/2008 al Tribunalului Galați —
Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca nefondată, sens în care
face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 2 iunie 2009, pronunțată în Dosarul
nr. 11.893/233/2008, Tribunalul Galați — Secția penală a
sesizat Curtea Constituțională cu excepția de neconstituționalitate a prevederilor art. 2781 alin. 1 și 2 din Codul de
procedură penală, excepție ridicată de Societatea Comercială
Alexa CCC — S.R.L. Galați în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (1) și (3) privind liberul
acces la justiție, ale art. 124 alin. (2) care consacră egalitatea în
fața justiției, ale art. 11 referitoare la dreptul internațional și
dreptul intern, ale art. 20 privind tratatele internaționale privind
drepturile omului, ale art. 129 care prevăd dreptul la folosirea
căilor de atac, ale art. 131 alin. (1) referitoare la rolul Ministerului
Public în activitatea judiciară.
De asemenea, sunt invocate dispozițiile art. 6 privind dreptul
la un proces echitabil și ale art. 13 referitoare la dreptul la un
recurs efectiv, ambele din Convenția pentru apărarea drepturilor
omului și a libertăților fundamentale, deoarece, din moment ce
plângerea adresată instanței are ca obiect soluțiile de netrimitere
în judecată dispuse de procuror, ar trebui ca termenul pentru
atacarea soluției procurorului ierarhic superior să curgă tot de
la comunicarea ordonanței sau a rezoluției pronunțate de acesta
din urmă. Cu alte cuvinte, partea interesată este lipsită de
accesul liber la justiție din culpa sau neglijența procurorului
ierarhic superior care nu comunică soluția.
Tribunalul Galați — Secția penală opinează că excepția de
neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 1 și 2 cu denumirea marginală
Plângerea în fața judecătorului împotriva rezoluțiilor sau
ordonanțelor procurorului de netrimitere în judecată din Codul
de procedură penală, care au următorul conținut:
ăDupă respingerea plângerii făcute conform art. 275—278
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de
sub urmărire penală sau de încetare a urmăririi penale, date de
procuror, persoana vătămată, precum și orice alte persoane ale
căror interese legitime sunt vătămate pot face plângere, în
termen de 20 de zile de la data comunicării de către procuror a
modului de rezolvare, potrivit art. 277 și 278, la judecătorul de la
instanța căreia i-ar reveni, potrivit legii, competența să judece
cauza în prima instanță. Plângerea poate fi făcută și împotriva
dispoziției de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 524 din 11 octombrie 2005,
publicată în Monitorul Oficial al României, Partea I, nr. 965 din
31 octombrie 2005, Curtea Constituțională a respins ca
nefondată excepția de neconstituționalitate a dispozițiilor
art. 2781 alin. 1 din Codul de procedură penală, statuând că
art. 2781 din Codul de procedură penală reprezintă un răspuns
la necesitatea consacrării legale exprese a dreptului persoanei
de a se adresa instanței de judecată competente atunci când
este nemulțumită de soluția dată plângerii sale contra actelor
procurorului, așadar o concretizare a dispozițiilor constituționale
privind dreptul de acces liber la justiție. În vederea garantării
dreptului la un proces echitabil, soluționat într-un termen
rezonabil, legiuitorul a prevăzut în mod expres, în cuprinsul
art. 2781 din Codul de procedură penală, dreptul persoanei
vătămate de a formula plângere direct la instanța de judecată în
cazul în care procurorul nu se conformează prevederilor art. 277
din Codul de procedură penală, potrivit cărora ăprocurorul este

MONITORUL OFICIAL AL ROMÂNIEI, PARTEA I, Nr. 287/3.V.2010
obligat să rezolve plângerea în termen de cel mult 20 de zile de
la primire și să comunice de îndată persoanei care a făcut
plângerea modul în care a fost rezolvată”. Astfel, în conformitate
cu art. 2781 alin. 2 din Codul de procedură penală, ăîn cazul în
care prim-procurorul parchetului sau, după caz, procurorul
general al parchetului de pe lângă curtea de apel, procurorul șef
de secție al Parchetului de pe lângă Curtea Supremă de Justiție
ori procurorul ierarhic superior nu a soluționat plângerea în
termenul de 20 de zile prevăzut în art. 277, termenul de 20 de
zile prevăzut în alin. 1 curge de la data expirării termenului de
20 de zile”. Așa fiind, este neîntemeiată critica potrivit căreia
eventuala nesoluționare a plângerii de către procuror sau
soluționarea cu întârziere a acesteia ar avea drept consecință
împiedicarea accesului la justiție, câtă vreme termenul de
formulare a plângerii la instanță curge, în ipotezele arătate, de

9

la data expirării termenului legal de soluționare a acesteia de
către procuror.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
În ce privește celelalte dispoziții constituționale și
convenționale invocate în susținerea excepției, Curtea constată
că acestea nu pot fi primite, deoarece autorul s-a limitat la o
pretinsă încălcare a acestora, fără a arăta în mod concret în ce
constă contrarietatea reclamată. Or, potrivit art. 10 alin. (2) din
Legea nr. 47/1992, sesizările adresate Curții Constituționale, pe
lângă faptul că trebuie făcute în formă scrisă, mai trebuie și
motivate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 1 și 2 din Codul de procedură penală, excepție
ridicată de Societatea Comercială Alexa CCC — S.R.L. Galați în Dosarul nr. 11.893/233/2008 al Tribunalului Galați — Secția
penală.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 306
din 23 martie 2010

referitoare la excepția de neconstituționalitate a dispozițiilor art. 363 alin. 3 și art. 3851 alin. 4
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrea
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 363 alin. 3 și art. 3851 alin. 4 din Codul de
procedură penală, excepție ridicată de Mihail Sava Cristian în
Dosarul nr. 1.059/245/2008 al Curții de Apel Iași — Secția
penală și pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată, sens în care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2009, pronunțată în Dosarul
nr. 1.059/245/2008, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 363
alin. 3 și art. 3851 alin. 4 din Codul de procedură penală,
excepție ridicată de Mihail Sava Cristian în dosarul de mai sus.
În motivarea excepției de neconstituționalitate autorul
acesteia susține că prevederile art. 363 alin. 3 din Codul de
procedură penală încalcă dispozițiile constituționale ale art. 16
și 21, deoarece instituie o inegalitate între părțile care au fost
prezente la dezbateri, dar au lipsit de la pronunțare. De
asemenea, prevederile art. 3851 alin. 4 din Codul de procedură

10

MONITORUL OFICIAL AL ROMÂNIEI, PARTEA I, Nr. 287/3.V.2010

penală contravin liberului acces la justiție, întrucât, ăașa cum
instanța a invocat, nu pot formula recurs cei care nu au declarat
apel, precum și cei care au renunțat la calea de atac a apelului.”
Prin urmare, textul criticat nu prevede ce se întâmplă în alte
situații, motiv pentru care inexistența reglementării echivalează
cu interzicerea accesului la justiție.
Curtea de Apel Iași — Secția penală și pentru cauze cu
minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 363 alin. 3 cu denumirea marginală Termenul de
declarare a apelului și art. 3851 alin. 4 cu denumirea marginală
Hotărârile supuse recursului, ambele din Codul de procedură
penală, care au următorul conținut:
— Art. 363 alin. 3: ăPentru partea care a fost prezentă la
dezbateri sau la pronunțare, termenul curge de la pronunțare.
Pentru părțile care au lipsit atât la dezbateri, cât și la pronunțare,
precum și pentru inculpatul deținut ori pentru inculpatul militar
în termen, militar cu termen redus, rezervist concentrat, elev al
unei instituții militare de învățământ ori pentru inculpatul internat
într-un centru de reeducare sau într-un institut medical-educativ,
care au lipsit de la pronunțare, termenul curge de la
comunicarea copiei de pe dispozitiv.”;
— Art. 3851 alin. 4: ăNu pot fi atacate cu recurs sentințele în
privința cărora persoanele prevăzute în art. 362 nu au folosit
calea apelului ori când apelul a fost retras, dacă legea prevede
această cale de atac. Persoanele prevăzute în art. 362 pot
declara recurs împotriva deciziei pronunțate în apel, chiar dacă
nu au folosit apelul, dacă prin decizia pronunțată în apel a fost
modificată soluția din sentință și numai cu privire la această
modificare.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, prin raportare la critici similare. Astfel, prin
Decizia nr. 636 din 24 noiembrie 2005, publicată în Monitorul
Oficial al României, Partea I, nr. 1.137 din 15 decembrie 2005,
și Decizia nr. 662 din 4 iulie 2007, publicată în Monitorul Oficial
al României, Partea I, nr. 587 din 27 august 2007, Curtea
Constituțională a respins ca nefondată excepția de
neconstituționalitate a dispozițiilor art. 363 alin. 3 și art. 3851
alin. 4 din Codul de procedură penală, statuând că prevederile
legale criticate sunt norme de procedură, stabilite de legiuitor în
temeiul prerogativelor conferite de art. 126 alin. (2) din
Constituție, și, contrar susținerilor autorului excepției, că acestea
respectă dispozițiile constituționale, precum și pe cele din
documentele internaționale invocate.

Astfel, faptul că, potrivit reglementării criticate, pentru părțile
prezente la dezbateri sau la pronunțare termenul de declarare a
apelului curge (cu excepțiile prevăzute de lege) de la data
pronunțării hotărârii nu este de natură să aducă atingere
dreptului la apărare, respectiv dreptului la un proces echitabil al
acestora, câtă vreme părțile, fiind prezente, au posibilitatea să
cunoască soluția instanței și să acționeze în consecință,
exercitându-și fără nicio îngrădire drepturile procesuale
prevăzute de lege.
Mai mult, pentru situațiile în care părțile sunt în
imposibilitatea de a promova căile de atac în termenele
prevăzute de lege, legiuitorul a reglementat repunerea în
termen, art. 364 alin. 1 din Codul de procedură penală stabilind
în acest sens că ăapelul declarat după expirarea termenului
prevăzut de lege este considerat ca fiind făcut în termen, dacă
instanța de apel constată că întârzierea a fost determinată de o
cauză temeinică de împiedicare, iar cererea de apel a fost făcută
în cel mult 10 zile de la începerea executării pedepsei sau a
despăgubirilor civile”. Așa fiind, și în aceste cazuri este asigurată
deplina exercitare a dreptului la un proces echitabil, criticile
autorului excepției fiind neîntemeiate.
Curtea constată că nu poate fi reținută nici pretinsa încălcare
a egalității în drepturi, întrucât, potrivit unei constante
jurisprudențe, egalitate nu înseamnă uniformitate, astfel încât la
situații diferite regimul juridic aplicabil nu poate fi decât diferit.
Situația diferită a părților prezente la dezbateri sau la pronunțare
și care, în cunoștință de cauză, pot să promoveze căile de atac
împotriva hotărârii pronunțate justifică un tratament juridic diferit,
respectiv stabilirea ca moment de la care începe să curgă
termenul pentru declararea acestor căi de atac pe cel al
pronunțării hotărârii.
Cât privește prevederile art. 3851 alin. 4 din Codul de
procedură penală, Curtea a reținut că instituirea regulilor de
desfășurare a procesului în fața instanțelor judecătorești, deci
și reglementarea căilor de atac, este de competența exclusivă a
legiuitorului. Acesta este sensul art. 129 din Constituție, text care
face referire la ăcondițiile legii”, atunci când reglementează
exercitarea căilor de atac, ca de altfel și al art. 126 alin. (2) din
Constituție, care, referindu-se la competența instanțelor
judecătorești și la procedura de judecată, stabilește că acestea
ăsunt prevăzute numai prin lege”.
Referitor la încălcarea principiului egalității cetățenilor în fața
legii și a autorităților publice, invocată de autorul excepției,
Curtea Constituțională a statuat că nu este contrară principiului
egalității instituirea unor reguli speciale, inclusiv în ceea ce
privește căile de atac, atât timp cât ele asigură egalitatea juridică
a cetățenilor în utilizarea lor, condiție îndeplinită de textul de lege
criticat în prezenta cauză.
De asemenea, prevederile de lege criticate nu încalcă dreptul
la un proces echitabil, reglementat de prevederile art. 21 din
Constituție, întrucât nu suprimă dreptul părților interesate de a
exercita calea de atac a recursului. Dimpotrivă, acestea oferă
posibilitatea pentru părțile care nu au folosit calea de atac a
apelului de a declara recurs împotriva deciziei pronunțate în
apel, dacă prin decizia pronunțată în apel a fost modificată
soluția din sentința instanței de fond.
Cât privește critica referitoare la starea de fapt din dosar
potrivit căreia textul nu dispune ce se întâmplă în alte situații
neprevăzute, Curtea constată că aceasta nu poate fi primită,
deoarece, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, ăse pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.”
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 287/3.V.2010

11

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 363 alin. 3 și art. 3851 alin. 4 din Codul de procedură penală,
excepție ridicată de Mihail Sava Cristian în Dosarul nr. 1.059/245/2008 al Curții de Apel Iași — Secția penală și pentru cauze cu
minori.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 307
din 23 martie 2010

referitoare la excepția de neconstituționalitate a dispozițiilor art. 121 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 121 alin. 3 din Codul de procedură penală,
excepție ridicată de Ilie Daniel Pavel în Dosarul nr. 16.420/63/2007
al Tribunalului Dolj — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 22 iunie 2009, pronunțată în Dosarul
nr. 16.420/63/2007, Tribunalul Dolj — Secția penală a sesizat
Curtea Constituțională cu excepția de neconstituționalitate
a prevederilor art. 121 alin. 3 din Codul de procedură
penală, excepție ridicată de Ilie Daniel Pavel în dosarul de mai
sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 referitoare la Accesul liber
la justiție și ale art. 24 referitoare la Dreptul la apărare, deoarece

cerința constituțională privind examinarea cauzei în mod
echitabil impune necesitatea asigurării respectării principiilor
fundamentale ale oricărui proces, printre care principiul
contradictorialității și principiul dreptului la apărare. Or, normele
de procedură instituite prin art. 121 alin. 3 din Codul de
procedură penală prevăd că părțile pot da expertului explicațiile
necesare doar cu încuviințarea prealabilă a instanței de judecată
sau a organului de urmărire penală și în condițiile stabilite de
aceasta. Prin urmare, procedura criticată îngrădește dreptul la
apărare al inculpatului în cadrul desfășurării procesului penal,
în condițiile în care acesta, deși poate participa la efectuarea
expertizei, nu poate da, în absența încuviințării organului de
urmărire penală ori a instanței de judecată, lămuriri expertului
în legătură cu starea de fapt, probându-și pe această cale
nevinovăția.
Tribunalul Dolj — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

12

MONITORUL OFICIAL AL ROMÂNIEI, PARTEA I, Nr. 287/3.V.2010

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 121 alin. 3 cu denumirea marginală Drepturile
expertului din Codul de procedură penală, care au următorul
conținut: ăPărțile, cu încuviințarea și în condițiile stabilite de
organul de urmărire penală sau de instanța de judecată, pot da
expertului explicațiile necesare.”
Examinând excepția de neconstituționalitate, Curtea
constată că dispozițiile legale criticate, așa cum rezultă din chiar
denumirea marginală a textului, vizează drepturile expertului, și
nu ale părților.
De asemenea, Curtea mai constată că, prin instituirea
posibilității părților de a da explicații expertului numai cu
încuviințarea organului de urmărire penală sau a judecătorului,
nu este afectat dreptul la un proces echitabil și dreptul la
apărare, întrucât, dimpotrivă, părțile pot aduce la cunoștința
expertului explicațiile lor în condițiile art. 120 din Codul de
procedură penală, prilej cu care au dreptul să formuleze
observații cu privire la întrebările la care trebuie să răspundă
expertul ori au dreptul să ceară modificarea sau completarea

lor. Acest fapt dă pe deplin expresie dreptului la apărare și
dreptului la un proces echitabil care se desfășoară și trebuie să
se desfășoare în fața unui judecător independent, și nu a unui
expert. De altfel, conceptul de proces echitabil consacrat și de
art. 6 paragraful 1 din Convenția pentru apărarea drepturilor
omului și a libertăților fundamentale presupune judecarea cauzei
în fața unei instanțe independente și imparțiale, singura în
măsură să decidă cu privire la necesitatea tuturor aspectelor
menite să slujească actului de înfăptuire a justiției prin aflarea
adevărului. Iată de ce este lipsit de relevanță că, în materie
penală, părțile nu pot da expertului explicații decât mediat. În
plus, partea interesată poate să ceară numirea unui expert-parte
sau poate formula cereri și depune memorii de natură să
justifice, între altele, dispunerea de către instanță ori de către
organul de urmărire penală a efectuării unui supliment de
expertiză sau chiar a unei noi expertize.
În acest sens, Curtea constată că atât instanța de judecată,
cât și organul de urmărire penale sunt ținute de obligația rolului
activ, care presupune, între altele, garantarea dreptului la
apărare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 121 alin. 3 din Codul de procedură penală, excepție ridicată
de Ilie Daniel Pavel în Dosarul nr. 16.420/63/2007 al Tribunalului Dolj — Secția penală.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 308
din 23 martie 2010

referitoare la excepția de neconstituționalitate a dispozițiilor art. 317, art. 323 și art. 334
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 317, art. 323 și art. 334 din Codul de procedură
penală, excepție ridicată de Samir Sprânceană și Roland Lucian

Împușcătoriu (Împușcătoiu) în Dosarul nr. 8.719/3/2006 (nr. în
format vechi 1.915/P/2006) al Tribunalului Dolj — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările
următoarele:
Prin Încheierea nr. 126 din 27 mai
Dosarul nr. 8.719/3/2006 (nr. în format
Tribunalul Dolj — Secția penală

dosarului, constată
2009, pronunțată în
vechi 1.915/P/2006),
a sesizat Curtea

MONITORUL OFICIAL AL ROMÂNIEI, PARTEA I, Nr. 287/3.V.2010
Constituțională cu excepția de neconstituționalitate a
prevederilor art. 317, art. 323 și art. 334 din Codul de
procedură penală, excepție ridicată de Samir Sprânceană și
Roland Lucian Împușcătoriu (Împușcătoiu) în dosarul de mai
sus.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 11 alin. (2) referitoare la
apartenența la dreptul intern a tratatelor ratificate de Parlament,
ale art. 20 referitoare la Tratatele internaționale privind drepturile
omului și ale art. 24 referitoare la Dreptul la apărare, coroborate
cu art. 6 paragraful 3 din Convenția pentru apărarea drepturilor
omului și a libertăților fundamentale referitoare la drepturile
oricărui acuzat, deoarece în cazul schimbării încadrării juridice
instanța nu are obligația de a-l asculta pe inculpat, sens în care
acesta este privat de dreptul său fundamental la apărare.
Tribunalul Dolj — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 317 cu denumirea marginală Obiectul judecății,
art. 323 cu denumirea marginală Ascultarea inculpatului și art. 334
cu denumirea marginală Schimbarea încadrării juridice, toate
din Codul de procedură penală, care au următorul conținut:
— Art. 317: ăJudecata se mărginește la fapta și la persoana
arătată în actul de sesizare a instanței, iar în caz de extindere a
procesului penal, și la fapta și persoana la care se referă
extinderea.”;
— Art. 323: ăInstanța procedează apoi la ascultarea inculpatului.
Inculpatul este lăsat să arate tot ce știe despre fapta pentru
care a fost trimis în judecată, apoi i se pot pune întrebări de către
președinte și în mod nemijlocit de ceilalți membri ai completului,
de către procuror, de partea vătămată, de partea civilă, de

13

partea responsabilă civilmente, de ceilalți inculpați și de
apărătorul inculpatului a cărui ascultare se face.
Instanța poate respinge întrebările care nu sunt concludente
și utile cauzei.
Inculpatul poate fi reascultat ori de câte ori este necesar.”;
— Art. 334: ăDacă în cursul judecății se consideră că
încadrarea juridică dată faptei prin actul de sesizare urmează a
fi schimbată, instanța este obligată să pună în discuție noua
încadrare și să atragă atenția inculpatului că are dreptul să
ceară lăsarea cauzei mai la urmă sau eventual amânarea
judecății, pentru a-și pregăti apărarea.”
Examinând excepția de neconstituționalitate, Curtea
constată că dispozițiile art. 334 au mai fost supuse controlului
său prin raportare la critici similare. Astfel, cu prilejul pronunțării
Deciziei nr. 124 din 1 martie 2005, publicată în Monitorul Oficial
al României, Partea I, nr. 245 din 24 martie 2005, Curtea
Constituțională a respins ca nefondată excepția de
neconstituționalitate a dispozițiilor art. 334 din Codul de
procedură penală, reținând că instanța de judecată nu este
ținută de încadrarea juridică dată faptei prin actul de sesizare, iar
schimbarea încadrării juridice a faptei este un act procesual
necesar în cazurile în care rechizitoriul a reținut din eroare o
anumită încadrare sau atunci când în cursul judecății apar
elemente noi, de natură să determine o altă încadrare juridică
decât cea dată prin actul de sesizare a instanței.
Totodată, dispozițiile art. 334 din Codul de procedură penală
impun instanței obligația de a pune în discuție noua încadrare și
de a atrage atenția inculpatului că are dreptul să ceară
acordarea răgazului necesar pentru a-și pregăti apărarea. Sub
acest aspect se reține că aceste obligații care incumbă instanței
judecătorești reprezintă veritabile garanții ale dreptului la
apărare și ale dreptului la un proces echitabil.
Distinct de argumentele deciziei de mai sus, care își
păstrează valabilitatea și în cauza de față, Curtea mai constată
că dispozițiile legale referitoare la schimbarea încadrării juridice,
la ascultarea inculpatului și la obiectul judecății nu contravin
dreptului la apărare, pentru că autorul excepției pornește de la
o premisă eronată. Astfel, dintr-o economie logică a normelor
de procedură ce guvernează procesul penal, schimbarea
încadrării juridice a unei fapte este, cu excepția strecurării unei
erori în actul de inculpare, determinată de o cercetare
judecătorească efectuată, fiind deci impusă de aceasta, și
nicidecum nu poate fi primită afirmația potrivit căreia actul
procesual al schimbării încadrării juridice generează o nouă
cercetare judecătorească care are abilitatea de a face tabula
rasa cu cea efectuată deja. Aceasta întrucât ceea ce se supune
actului de înfăptuire a justiției nu este o încadrare juridică, ci
o faptă care prezintă pericol social, săvârșită cu vinovăție și
care este prevăzută de legea penală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 317, art. 323 și art. 334 din Codul de procedură penală,
excepție ridicată de Samir Sprânceană și Roland Lucian Împușcătoriu (Împușcătoiu) în Dosarul nr. 8.719/3/2006 (nr. în format
vechi 1.915/P/2006) al Tribunalului Dolj — Secția penală.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 287/3.V.2010
CURTEA CONSTITUȚIONALĂ

D E C I Z I A Nr. 310
din 23 martie 2010

referitoare la excepția de neconstituționalitate a dispozițiilor art. 2781 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 1 din Codul de procedură penală,
excepție ridicată de Marin Frunză în Dosarul nr. 1.934/121/2009
al Tribunalului Galați — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 22 iunie 2009, pronunțată în Dosarul
nr. 1.934/121/2009, Tribunalul Galați — Secția penală a
sesizat Curtea Constituțională cu excepția de neconstituționalitate a dispozițiilor art. 2781 alin. 1 din Codul de
procedură penală. Excepția a fost ridicată de Marin Frunză cu
ocazia soluționării plângerii împotriva unui act al procurorului
privind neîndeplinirea condițiilor necesare pentru începerea
procedurii speciale de constatare a dispariției originalului unei
plângeri.
În motivarea excepției de neconstituționalitate autorul
acesteia susține că art. 2781 alin. 1 din Codul de procedură
penală încalcă egalitatea în drepturi, accesul liber la justiție,
dreptul la un proces echitabil, dreptul la apărare, prezumția de
nevinovăție, dreptul la un recurs efectiv, condițiile și limitele
restrângerii exercițiului unor drepturi sau al unor libertăți, precum
și obligația de a respecta drepturile omului, întrucât nu prevede
posibilitatea atacării în fața judecătorului a soluției date de
procuror la plângerea privind efectuarea procedurii speciale de
constatare a dispariției originalului unei plângeri, respectiv la
cererea de efectuare a procedurii speciale de refacere,
reconstituire, înlocuire a originalului plângerii, soluție dată de
procuror separat.
Tribunalul Galați — Secția penală apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2781 alin. 1 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăDupă respingerea plângerii făcute conform art. 275—278
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de
sub urmărire penală sau de încetare a urmăririi penale, date de
procuror, persoana vătămată, precum și orice alte persoane ale
căror interese legitime sunt vătămate pot face plângere, în
termen de 20 de zile de la data comunicării de către procuror a
modului de rezolvare, potrivit art. 277 și 278, la judecătorul de la
instanța căreia i-ar reveni, potrivit legii, competența să judece
cauza în primă instanță. Plângerea poate fi făcută și împotriva
dispoziției de netrimitere în judecată cuprinse în rechizitoriu.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 referitoare la statul român, ale art. 4 privind unitatea
poporului și egalitatea între cetățeni, ale art. 15 referitoare la
universalitatea
drepturilor,
libertăților
și
îndatoririlor
fundamentale, ale art. 16 privind egalitatea în drepturi, ale art. 21
referitoare la accesul liber la justiție, ale art. 24 privind dreptul la
apărare, ale art. 53 referitoare la restrângerea exercițiului unor
drepturi sau al unor libertăți, ale art. 124 privind înfăptuirea
justiției, ale art. 126 referitoare la instanțele judecătorești și ale
art. 148 privind integrarea în Uniunea Europeană, precum și ale
art. 11 cu privire la dreptul internațional și dreptul intern și ale
art. 20 referitoare la tratatele internaționale privind drepturile
omului raportate la prevederile art. 1 referitoare la obligația de a
respecta drepturile omului, ale art. 6 privind dreptul la un proces
echitabil, ale art. 14 referitoare la interzicerea discriminării și ale
art. 17 privind interzicerea abuzului de drept din Convenția
pentru apărarea drepturilor omului și a libertăților fundamentale,
respectiv raportate la dispozițiile art. 1 privind egalitatea în
drepturi, ale art. 2 referitoare la interzicerea discriminării, ale
art. 6 cu privire la dreptul oricărei persoane de a-i fi recunoscută
calitatea de subiect de drept, ale art. 7 referitoare la egalitatea
în fața legii, ale art. 8 instituind dreptul la un recurs efectiv, ale
art. 10 privind dreptul la un proces echitabil, ale art. 11
referitoare la prezumția de nevinovăție și ale art. 30 cu privire la
interzicerea abuzului de drept din Declarația Universală a
Drepturilor Omului.
Examinând excepția de neconstituționalitate, Curtea
constată că autorul acesteia solicită, în realitate, completarea
textului de lege criticat, în sensul de a reglementa posibilitatea
atacării în fața judecătorului nu numai a rezoluțiilor sau
ordonanțelor de netrimitere în judecată, ci și a soluției date de
procuror la plângerea privind efectuarea procedurii speciale de
constatare a dispariției originalului unei plângeri, respectiv la
cererea de efectuare a procedurii speciale de refacere,
reconstituire, înlocuire a originalului plângerii, soluție dată de
procuror separat. O asemenea solicitare nu intră, însă, în
competența de soluționare a Curții Constituționale, care,
conform art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.

MONITORUL OFICIAL AL ROMÂNIEI, PARTEA I, Nr. 287/3.V.2010

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2781 alin. 1 din Codul de procedură
penală, excepție ridicată de Marin Frunză în Dosarul nr. 1.934/121/2009 al Tribunalului Galați — Secția penală.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 323
din 23 martie 2010

referitoare la excepția de neconstituționalitate a dispozițiilor art. 2 lit. b) și ale art. 12
din Legea nr. 544/2001 privind liberul acces la informațiile de interes public
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 lit. b) și ale art. 12 din Legea nr. 544/2001
privind liberul acces la informațiile de interes public, excepție
ridicată de Nica Leon în Dosarul nr. 45.645/3/2007 al Curții de
Apel București — Secția a VIII-a contencios administrativ și
fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției, având în vedere că, prin
Decizia nr. 568/2006, Curtea Constituțională a soluționat o
excepție de neconstituționalitate asemănătoare celei de față.
C U R T E A,

având în vedere actele și lucrările dosarului, reține următoarele:
Prin Încheierea din 15 septembrie 2008, pronunțată în
Dosarul nr. 45.645/3/2007, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 2 lit. b) și ale art. 12 din Legea nr. 544/2001
privind liberul acces la informațiile de interes public.
Excepția de neconstituționalitate a fost ridicată de Nica Leon
într-un dosar privind soluționarea unui recurs formulat într-o
cauză având ca obiect comunicarea de informații de interes
public.
În motivarea excepției de neconstituționalitate autorul
acesteia susține, în esență, că dispozițiile art. 2 lit. b) și ale

art. 12 din Legea nr. 544/2001, în special, și legea în întregime,
dar și Legea nr. 406/2001 privind acordarea unor drepturi
persoanelor care au avut calitatea de șef al statului român sunt
neconstituționale, deoarece conțin norme ambigue, care lasă
judecătorilor posibilitatea să interpreteze abuziv și după bunul
plac noțiunea de ăacces liber” la informații de interes public,
conferindu-i un sens diferit decât cel oficial, ce corespunde
dicționarului explicativ al limbii române, și fără ca aceștia să aibă
o specializare în domeniul lingvistic. Astfel, este afectat, în
principal, dreptul la informație al justițiabililor-contribuabili în ce
privește modalitatea de folosire a banului public, aceștia
aflându-se într-o situație de inferioritate față de autoritățile
publice.
Curtea de Apel București — Secția a VIII-a contencios
administrativ și fiscal opinează în sensul netemeiniciei
excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 lit. b) și ale art. 12 din Legea nr. 544/2001
privind liberul acces la informațiile de interes public, publicată în
Monitorul Oficial al României, Partea I, nr. 663 din 23 octombrie
2001, modificate și completate prin Legea nr. 371/2006,
publicată în Monitorul Oficial al României, Partea I, nr. 837 din

16

MONITORUL OFICIAL AL ROMÂNIEI, PARTEA I, Nr. 287/3.V.2010

11 octombrie 2006, respectiv prin Legea nr. 380/2006, publicată
în Monitorul Oficial al României, Partea I, nr. 846 din
13 octombrie 2006. Textele de lege criticate au următorul cuprins:
— Art. 2 lit. b): ă(2) În sensul prezentei legi: (...) b) prin
informație de interes public se înțelege orice informație care
privește activitățile sau rezultă din activitățile unei autorități
publice sau instituții publice, indiferent de suportul ori de forma
sau de modul de exprimare a informației.”;
— Art. 12: ă(1) Se exceptează de la accesul liber al cetățenilor,
prevăzut la art. 1 și, respectiv, la art. 111, următoarele informații:
a) informațiile din domeniul apărării naționale, siguranței și
ordinii publice, dacă fac parte din categoriile informațiilor
clasificate, potrivit legii;
b) informațiile privind deliberările autorităților, precum și cele
care privesc interesele economice și politice ale României, dacă
fac parte din categoria informațiilor clasificate, potrivit legii;
c) informațiile privind activitățile comerciale sau financiare,
dacă publicitatea acestora aduce atingere dreptului de
proprietate intelectuală ori industrială, precum și principiului
concurenței loiale, potrivit legii;
d) informațiile cu privire la datele personale, potrivit legii;
e) informațiile privind procedura în timpul anchetei penale
sau disciplinare, dacă se periclitează rezultatul anchetei, se
dezvăluie surse confidențiale ori se pun în pericol viața,
integritatea corporală, sănătatea unei persoane în urma
anchetei efectuate sau în curs de desfășurare;
f) informațiile privind procedurile judiciare, dacă publicitatea
acestora aduce atingere asigurării unui proces echitabil ori
interesului legitim al oricăreia dintre părțile implicate în proces;
g) informațiile a căror publicare prejudiciază măsurile de
protecție a tinerilor.
(2) Răspunderea pentru aplicarea măsurilor de protejare a
informațiilor aparținând categoriilor prevăzute la alin. (1) revine
persoanelor și autorităților publice care dețin astfel de informații,
precum și instituțiilor publice abilitate prin lege să asigure
securitatea informațiilor.”

Textele constituționale invocate sunt cele ale art. 1 alin. (3),
art. 16 alin. (1) și (2), art. 20, art. 31, art. 44 alin. (1), art. 47
alin. (1), art. 52 alin. (1), art. 53, art. 54, art. 56, art. 57, art. 135
alin. (2) lit. f), art. 139 alin. (1), art. 148 alin. (2) și (4) și ale
art. 154 alin. (1).
Examinând excepția de neconstituționalitate, Curtea
constată că s-a mai pronunțat asupra conformității dispozițiilor
art. 2 lit. b) și ale art. 12 din Legea nr. 544/2001 privind liberul
acces la informațiile de interes public față de normele
constituționale invocate în cauza de față.
Astfel, prin Decizia nr. 615 din 21 septembrie 2006, publicată
în Monitorul Oficial al României, Partea I, nr. 888 din
31 octombrie 2006, Curtea Constituțională a respins, pentru
argumentele acolo reținute, excepția de neconstituționalitate a
prevederilor art. 2 lit. b) și ale art. 12 alin. (1) lit. d) din Legea
nr. 544/2001 privind liberul acces la informațiile de interes public.
Prin Decizia nr. 122 din 15 februarie 2007, publicată în Monitorul
Oficial al României, Partea I, nr. 229 din 3 aprilie 2007, Curtea
a statuat că dispozițiile art. 12 alin. (1) lit. c) din aceeași lege
respectă exigențele impuse de prevederile art. 31 din Constituție
referitoare la dreptul la informație. De asemenea, prin Decizia
nr. 1.175 din 11 decembrie 2007, publicată în Monitorul Oficial
al României, Partea I, nr. 56 din 24 ianuarie 2008, și prin Decizia
nr. 568 din 19 septembrie 2006, publicată în Monitorul Oficial al
României, Partea I, nr. 890 din 1 noiembrie 2006, Curtea s-a
pronunțat în sensul respingerii excepției de neconstituționalitate
a dispozițiilor art. 12 din Legea nr. 544/2001 privind liberul acces
la informațiile de interes public.
Întrucât, față de elementele analizate de instanța de
contencios constituțional cu prilejul pronunțării deciziilor mai sus
indicate, în cauza de față nu au fost relevate argumente noi, de
natură să schimbe jurisprudența constantă în această materie,
atât soluția de respingere a excepției, cât și considerentele ce au
justificat pronunțarea acesteia își mențin valabilitatea și în acest
dosar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 lit. b) și ale art. 12 din Legea nr. 544/2001 privind liberul
acces la informațiile de interes public, excepție ridicată de Nica Leon în Dosarul nr. 45.645/3/2007 al Curții de Apel București —
Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 287/3.V.2010 conține 16 pagini.

Prețul: 3,20 lei

&JUYDGY|442733]
ISSN 1453—4495

