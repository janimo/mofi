Anul 178 (XXII) — Nr. 224

PARTEA I

LEGI, DECRETE, HOTĂRÂRI ȘI ALTE ACTE

Vineri, 9 aprilie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 41 din 14 ianuarie 2010 referitoare la excepția de
neconstituționalitate a dispozițiilor art. 75 alin. (4) și (5)
din Legea nr. 304/2004 privind organizarea judiciară și
ale dispozițiilor art. 11 din anexa nr. VI la Legea
nr. 330/2009 privind salarizarea unitară a personalului
plătit din fonduri publice..............................................
Decizia nr. 190 din 2 martie 2010 referitoare la excepția de
neconstituționalitate a prevederilor Ordonanței de
urgență a Guvernului nr. 71/2009 privind plata unor
sume prevăzute în titluri executorii având ca obiect
acordarea de drepturi salariale personalului din
sectorul bugetar..........................................................
Decizia nr. 200 din 4 martie 2010 referitoare la excepția de
neconstituționalitate a prevederilor art. 31 și art. 34 din
Codul de procedură civilă și ale art. 6 din Legea
nr. 26/1990 privind registrul comerțului ......................

2–3

3–6

6–8

Pagina
Decizia nr. 216 din 4 martie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție,
precum și a dispozițiilor art. 1 alin. (1) și (31) și ale
art. 4 alin. (1) din Ordonanța de urgență a Guvernului
nr. 43/2002 privind Direcția Națională Anticorupție ....
Decizia nr. 259 din 16 martie 2010 referitoare la excepția de
neconstituționalitate a dispozițiilor art. 263 alin. (2)
pct. 7 din Legea nr. 571/2003 privind Codul fiscal și
art. 7 alin. (1) și (7) din Legea contenciosului
administrativ nr. 554/2004 ..........................................
Decizia nr. 336 din 25 martie 2010 referitoare la excepția de
neconstituționalitate a dispozițiilor art. 3733 alin. 1 și
11 din Codul de procedură civilă ................................
Decizia nr. 349 din 25 martie 2010 referitoare la excepția de
neconstituționalitate a dispozițiilor art. 611 din Codul
de procedură penală ..................................................

9–10

10–12

12–13

14–15

2

MONITORUL OFICIAL AL ROMÂNIEI, PARTEA I, Nr. 224/9.IV.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 41
din 14 ianuarie 2010

referitoare la excepția de neconstituționalitate a dispozițiilor art. 75 alin. (4) și (5)
din Legea nr. 304/2004 privind organizarea judiciară și ale dispozițiilor art. 11 din anexa nr. VI
la Legea nr. 330/2009 privind salarizarea unitară a personalului plătit din fonduri publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 75 alin. (4) și (5) din Legea nr. 304/2004 privind
organizarea judiciară și ale art. 11 alin. (1) din Ordonanța de
urgență a Guvernului nr. 27/2006 privind salarizarea și alte
drepturi ale judecătorilor, procurorilor și altor categorii de
personal din sistemul justiției, excepție ridicată din oficiu de
Curtea de Apel București — Secția a VII-a civilă și pentru cauze
privind conflicte de muncă și asigurări sociale în Dosarul
nr. 3.005/116/2007.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 26 iunie 2009, pronunțată în Dosarul
nr. 3.005/116/2007, Curtea de Apel București — Secția a VII-a
civilă și pentru cauze privind conflicte de muncă și asigurări
sociale a sesizat Curtea Constituțională cu excepția de
neconstituționalitate a prevederilor art. 75 alin. (4) și (5) din
Legea nr. 304/2004 privind organizarea judiciară și ale
art. 11 alin. (1) din Ordonanța de urgență a Guvernului
nr. 27/2006 privind salarizarea și alte drepturi ale
judecătorilor, procurorilor și altor categorii de personal din
sistemul justiției.
Excepția a fost ridicată de instanța de judecată, din oficiu,
într-un dosar având ca obiect un litigiu de muncă.
În motivarea excepției de neconstituționalitate instanța
care a ridicat excepția de neconstituționalitate apreciază că prin
dispozițiile criticate sunt încălcate prevederile art. 16 alin. (1) și
(2) referitoare la egalitatea cetățenilor în fața legii și ale art. 41
care garantează aplicarea principiului nediscriminării și în raport
cu dreptul la salariu, drept care face parte din conținutul complex
al dreptului constituțional la muncă și care nu poate face obiectul
unor limitări discriminatorii. Criteriul unei anumite vechimi în
magistratură reprezintă o condiție pentru promovarea sau
numirea într-o funcție judiciară la un parchet sau la o instanță de
un anumit nivel.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Guvernul apreciază că dispozițiile legale atacate sunt
constituționale.
Avocatul Poporului consideră că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 75 alin. (4) și (5) din Legea nr. 304/2004 privind
organizarea judiciară, republicată în Monitorul Oficial al
României, Partea I, nr. 827 din 13 septembrie 2005, și ale art. 11
alin. (1) din Ordonanța de urgență a Guvernului nr. 27/2006
privind salarizarea și alte drepturi ale judecătorilor, procurorilor
și altor categorii de personal din sistemul justiției, publicată în
Monitorul Oficial al României, Partea I, nr. 314 din 7 aprilie 2006,
aprobată cu modificări și completări prin Legea nr. 45/2007,
publicată în Monitorul Oficial al României, Partea I, nr. 169 din
9 martie 2007, dispoziții care au următorul conținut:
— Art. 75 alin. (4) și (5) din Legea nr. 304/2004:
ă(4) Pentru a fi numiți în cadrul Direcției de Investigare a
Infracțiunilor de Criminalitate Organizată și Terorism procurorii
trebuie să aibă o bună pregătire profesională, o conduită morală
ireproșabilă, o vechime de cel puțin 6 ani în funcția de procuror
sau judecător și să fi fost declarați admiși în urma interviului
organizat de comisia constituită în acest scop.
(5) La interviu poate participa orice procuror care
îndeplinește condițiile prevăzute la alin. (4).”;
— Art. 11 alin. (1) din Ordonanța de urgență a Guvernului
nr. 27/2006:
ăArt. 11. — (1) Procurorii din cadrul Direcției Naționale
Anticorupție și cei din cadrul Direcției de investigare a
Infracțiunilor de Criminalitate Organizată și Terorism sunt
salarizați potrivit nr. crt. 6—13 de la lit. A din anexă, în raport cu
funcțiile pe care le dețin sau cu care sunt asimilați potrivit legii.”
În ceea ce privește dispozițiile art. 11 alin. (1) din Ordonanța
de urgență a Guvernului nr. 27/2006, Curtea constată că
acestea au fost abrogate prin Legea nr. 330 din 5 noiembrie
2009, publicată în Monitorul Oficial al României, Partea I, nr. 762
din 9 noiembrie 2009. Curtea mai constată că legiuitorul a
preluat, în mare parte, prin art. 11 din anexa nr. VI la Legea
nr. 330/2009 privind salarizarea unitară a personalului plătit din
fonduri publice, soluția legislativă din art. 11 alin. (1) din

MONITORUL OFICIAL AL ROMÂNIEI, PARTEA I, Nr. 224/9.IV.2010
Ordonanța de urgență a Guvernului nr. 27/2006. Noile dispoziții
legale au următorul conținut: ăArt. 11. — Pe durata exercitării
funcției, procurorii din cadrul Direcției Naționale Anticorupție și
cei din cadrul Direcției de Investigare a Infracțiunilor de
Criminalitate Organizată și Terorism beneficiază de o
indemnizație de încadrare brută lunară stabilită pe baza
coeficienților de ierarhizare prevăzuți la nr. crt. 3, 4 și 6—10 din
anexa nr. VI/1, în raport cu funcțiile pe care le dețin sau cu care
sunt asimilați potrivit legii.” În conformitate cu jurisprudența sa
constantă în astfel de situații, Curtea va proceda la analiza noilor
dispoziții legale.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) care garantează egalitatea în
drepturi a cetățenilor și art. 41.
Examinând excepția, Curtea constată că asupra dispozițiilor
art. 75 alin. (4) și (5) din Legea nr. 304/2004 privind organizarea
judiciară s-a mai pronunțat, prin raportare la art. 16 alin. (1) și (2)
din Constituție, prin Decizia nr. 789 din 19 mai 2009, publicată
în Monitorul Oficial al României, Partea I, nr. 513 din 27 iulie
2009, constatând că sunt constituționale.

3

Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în decizia de mai sus își mențin
valabilitatea și în prezenta cauză.
În ceea ce privește dispozițiile art. 11 din anexa nr. VI la
Legea nr. 330/2009 privind salarizarea unitară a personalului
plătit din fonduri publice, Curtea constată că prin Decizia
nr. 1.220 din 12 noiembrie 2008, publicată în Monitorul Oficial al
României, Partea I, nr. 792 din 26 noiembrie 2008,
pronunțându-se asupra unei critici de neconstituționalitate
similare cu cea de față, a statuat că prin conferirea unei poziții
superioare în ierarhia parchetelor s-a determinat și posibilitatea
membrilor acestei structuri de a dobândi gradul profesional
corespunzător nivelului parchetului în care funcționează. Astfel,
Curtea nu a putut reține încălcarea art. 16 din Constituție,
întrucât legiuitorul este liber să deroge de la regulile generale
de promovare în funcții, atât timp cât soluția legislativă impusă
este justificată în mod obiectiv și rațional, iar în cazul de față o
asemenea situație este justificabilă prin avansarea în ierarhia
parchetelor a Direcției Naționale Anticorupție. Pentru identitate
de rațiuni, soluția și considerentele acestei decizii sunt valabile
și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 75 alin. (4) și (5) din Legea nr. 304/2004
privind organizarea judiciară și a dispozițiilor art. 11 din anexa nr. VI la Legea nr. 330/2009 privind salarizarea unitară a personalului
plătit din fonduri publice, excepție ridicată din oficiu de Curtea de Apel București — Secția a VII-a civilă și pentru cauze privind
conflicte de muncă și asigurări sociale în Dosarul nr. 3.005/116/2007.
Definitivă și general obligatorie.
Pronunțată în ședința publică din data de 14 ianuarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 190
din 2 martie 2010

referitoare la excepția de neconstituționalitate a prevederilor Ordonanței de urgență a Guvernului
nr. 71/2009 privind plata unor sume prevăzute în titluri executorii având ca obiect
acordarea de drepturi salariale personalului din sectorul bugetar
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 71/2009

privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, excepție ridicată de Cristina Manolache în Dosarul
nr. 6.267/318/2009 al Judecătoriei Târgu Jiu și de CosminValentin Pătrășcoiu în Dosarul nr. 6.264/318/2009 al aceleiași
instanțe de judecată.
Dezbaterile au avut loc în ședința publică din 25 februarie
2010, în prezența reprezentantului Ministerului Public, lipsind
părțile, față de care procedura de citare a fost legal îndeplinită,
și au fost consemnate în încheierea din acea dată, când, având
nevoie de timp pentru a delibera, Curtea, în conformitate cu
dispozițiile art. 14 și ale art. 58 alin. (3) din Legea nr. 47/1992

4

MONITORUL OFICIAL AL ROMÂNIEI, PARTEA I, Nr. 224/9.IV.2010

privind organizarea și funcționarea Curții Constituționale, a
amânat pronunțarea pentru data de 2 martie 2010.
C U R T E A,

având în vedere actele și lucrările dosarelor, reține următoarele:
Prin încheierile din 7 iulie 2009, pronunțate în dosarele
nr. 6.267/318/2009 și nr. 6.264/318/2009, Judecătoria Târgu
Jiu a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi
salariale personalului din sectorul bugetar.
Excepțiile au fost ridicate de Cristina Manolache și de
Cosmin-Valentin Pătrășcoiu în cauze având ca obiect
soluționarea unor contestații la executare.
În motivarea excepției de neconstituționalitate, având un
conținut identic, se arată că suspendarea executării hotărârilor
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar și
eșalonarea plății acestora până în anul 2012 încalcă prevederile
constituționale și convenționale referitoare la neretroactivitatea
legii civile și generează în același timp abuzul de drept al puterii
executive, discriminare, dar și restrângerea drepturilor de acces
liber la justiție și la un proces echitabil, a dreptului la muncă și
la măsuri de protecție socială a muncii, a dreptului la un nivel
de trai decent. Se menționează că nu este echitabil ca titlurile
executorii ale unor persoane fizice împotriva instituțiilor statului
să fie suspendate ădupă bunul plac al Guvernului” (deși această
categorie de acte beneficia deja, în temeiul Ordonanței
Guvernului nr. 22/2002, de un termen de 6 luni pentru punerea
în executare), iar titlurile executorii emise de instituțiile statului
împotriva contribuabililor, plătitori de taxe și impozite, să nu fie
niciodată suspendate, ci, dimpotrivă, executate de urgență.
Judecătoria Târgu Jiu apreciază că dispozițiile Ordonanței
de urgență a Guvernului nr. 71/2009 sunt neconstituționale, în
măsura în care prin acest act normativ se suspendă executarea
unor hotărâri judecătorești având ca obiect creanțe împotriva
Guvernului și se eșalonează plata drepturilor stabilite în instanță
și devenite executorii până la data de 31 decembrie 2009. Niciun
debitor nu are facultatea de a eșalona, de la sine putere, sumele
datorate creditorilor săi, cu atât mai mult cu cât în privința
creanțelor bugetare exista deja un termen de grație acordat de
6 luni. Emiterea ordonanței de urgență este apreciată ca fiind
un abuz de putere din partea puterii executive și ca o
discriminare între diferitele categorii socioprofesionale ce au de
recuperat astfel de creanțe. Actul normativ examinat este contrar
și principiului neretroactivității legii civile, dreptului de acces la
justiție și dreptului de proprietate, creanțele având caracterul
unui bun în sensul art. 1 din Protocolul nr. 1 la Convenția pentru
apărarea drepturilor omului și a libertăților fundamentale. De
altfel, această practică a Guvernului, de amânare a plăților
debitelor restante, a atras în multe rânduri condamnarea
României în fața Curții Europene a Drepturilor Omului (Cauza
Beian împotriva României, 2007).
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, publicată în Monitorul Oficial al României, Partea I,
nr. 416 din 18 iunie 2009, având următorul cuprins:
ăArt. 1. — (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2010 se plătește 34% din valoarea titlului
executoriu;
b) în anul 2011 se plătește 33% din valoarea titlului
executoriu;
c) în anul 2012 se plătește 33% din valoarea titlului
executoriu.
(2) În cursul termenului prevăzut la alin. (1) orice cerere de
executare silită se suspendă de drept.
(3) Sumele prevăzute la alin. (1), plătite în temeiul prezentei
ordonanțe de urgență, se actualizează cu indicele prețurilor de
consum comunicat de Institutul Național de Statistică.
(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.
Art. 2. — Prin ordin al ordonatorilor principali de credite va fi
stabilită procedura de efectuare a plății titlurilor executorii, cu
respectarea termenelor prevăzute la art. 1.
Art. 3. — Plățile restante la sumele aferente titlurilor
executorii aflate sub incidența prevederilor Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției,
aprobată cu modificări prin Legea nr. 76/2009, și a prevederilor
Ordinului ministrului justiției, al ministrului economiei și finanțelor,
al președintelui Consiliului Superior al Magistraturii, al
președintelui Înaltei Curți de Casație și Justiție și al procurorului
general al Parchetului de pe lângă Înalta Curte de Casație și
Justiție nr. 1.859/C/2.484/26.650/131/3.774/C/2008 privind
modalitatea de eșalonare a plății sumelor prevăzute în titlurile
executorii emise până la intrarea în vigoare a Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
se execută cu respectarea prevederilor art. 1 și 2”.
Autorii excepției susțin că dispozițiile legale criticate încalcă
prevederile constituționale ale art. 15 alin. (2) privind principiul
neretroactivității legii civile, ale art. 20 — Tratatele internaționale
privind drepturile omului, ale art. 21 alin. (1)—(3) privind accesul
liber la justiție și la un proces echitabil, ale art. 41 alin. (2) privind
munca și protecția socială a muncii, ale art. 47 alin. (1) privind
nivelul de trai și ale art. 148 alin. (2) cu privire la aplicarea cu
prioritate a prevederilor tratatelor constitutive ale Uniunii
Europene, precum și a celorlalte reglementări comunitare cu
caracter obligatoriu. Totodată, în susținerea excepției sunt
invocate și o serie de prevederi ale Convenției pentru apărarea

MONITORUL OFICIAL AL ROMÂNIEI, PARTEA I, Nr. 224/9.IV.2010
drepturilor omului și a libertăților fundamentale, precum: art. 6
paragraful 1 privind dreptul la un proces echitabil, art. 14 privind
interzicerea discriminării, art. 17 privind interzicerea abuzului de
drept și ale art. 18 privind limitarea folosirii restrângerii
drepturilor.
Examinând excepția de neconstituționalitate, Curtea
Constituțională constată următoarele:
Ordonanța de urgență a Guvernului nr. 71/2009
reglementează eșalonarea plății unor sume prevăzute în
titluri executorii având ca obiect acordarea de drepturi
salariale personalului din sectorul bugetar. Instituirea acestei
măsuri a fost determinată de existența unui număr substanțial
de cauze având ca obiect acordarea de drepturi salariale, care
a condus la o imposibilitate a autorității statale de a executa
hotărârile judecătorești pronunțate deja în această materie, în
special în actualul context de acută criză economică.
Ordonanța stabilește o perioadă de 3 ani, ca termen maxim
în care va fi realizată executarea totală a titlurilor, și precizează
nivelul și termenele de efectuare a plăților intermediare. Așadar,
adoptarea
actului
normativ
supus
controlului
de
constituționalitate a fost determinată de circumstanțele
excepționale care au impus instituirea unor măsuri prin care să
fie limitată temporar exercitarea drepturilor decurgând din
hotărârile judecătorești irevocabile pronunțate în materia
respectivă, fără ca prin aceasta să se aducă atingere substanței
înseși a acestor drepturi.
Pentru a evita devalorizarea sumelor ce fac obiectul titlurilor
executorii, ordonanța de urgență prevede că acestea se
actualizează cu indicele prețurilor de consum, ceea ce
garantează o executare în totalitate a creanței. Acest mecanism
asigură executarea integrală a titlului, acordând totodată statului
posibilitatea să identifice resursele financiare necesare achitării
acestor sume.
În concluzie, Ordonanța de urgență a Guvernului nr. 71/2009
are în vedere rezolvarea unei situații extraordinare, prin
reglementarea unor măsuri cu caracter temporar și derogatorii
de la dreptul comun în materia executării hotărârilor
judecătorești. Măsurile instituite urmăresc un scop legitim —
asigurarea stabilității economice a țării — și păstrează un raport
rezonabil de proporționalitate între mijloacele folosite și
obiectivul avut în vedere — executarea eșalonată a hotărârilor
judecătorești în cauză. Totodată, măsurile reglementate au un
caracter pozitiv, în sensul că Guvernul recunoaște obligația de
plată a autorității statale și se obligă la plata eșalonată a titlurilor
executorii, modalitate de executare impusă de situația de
excepție pe care o reprezintă, pe de o parte, proporția deosebit
de semnificativă a creanțelor astfel acumulate împotriva statului,
și, pe de altă parte, stabilitatea economică a statului român în
actualul context de acută criză economică națională și
internațională.
Așa fiind, criticile de neconstituționalitate referitoare la
generarea, prin actul normativ atacat, a abuzului de drept și
încălcarea dreptului la un proces echitabil și la soluționarea
cauzei într-un termen rezonabil trebuie analizate în acest
context.
Potrivit cerințelor impuse de art. 21 din Constituție și de art. 6
din Convenția pentru apărarea drepturilor omului și a libertăților
fundamentale, autoritatea publică este ținută a constitui un
arsenal de mijloace care să permită executarea hotărârilor
judecătorești, executare văzută ca parte integrantă a procesului
civil, fără a cărei finalizare dreptul de acces la justiție nu poate
fi calificat ca real și efectiv.
Tocmai de aceea autoritățile dispun de un termen
rezonabil pentru a identifica mijloacele adecvate de punere în
executare a hotărârilor judecătorești, acest termen neputând
însă să depășească ceea ce este strict necesar pentru a găsi
soluțiile cele mai potrivite în situațiile excepționale date. În

5

acest sens sunt relevante Hotărârea din 17 iunie 2003 a Curții
Europene a Drepturilor Omului, pronunțată în Cauza Ruianu
împotriva României, paragraful 66, publicată în Monitorul Oficial
al României, Partea I, nr. 1.139 din 2 decembrie 2004; Hotărârea
din 19 martie 1997, pronunțată în Cauza Hornsby împotriva
Greciei, paragraful 45; Hotărârea din 28 iulie 1999, pronunțată
în Cauza Immobiliare Saffi împotriva Italiei, paragraful 66;
Hotărârea din 7 mai 2002, pronunțată în Cauza Burdov
împotriva Rusiei, paragraful 34, și Hotărârea din 31 martie 2005,
pronunțată în Cauza Matheus împotriva Franței, paragraful 34.
Este adevărat că autoritățile statale nu se pot prevala de
lipsa fondurilor necesare executării unei hotărâri judecătorești
îndreptate împotriva sa, dar, în situații de excepție, cum ar fi
îndatorare excesivă, încetare de plăți, dificultăți financiare
deosebite, Curtea Europeană a Drepturilor Omului, în
jurisprudența sa constantă, a apreciat că stabilirea unui
termen rezonabil pentru executare este o măsură ce intră
în marja de apreciere a statului, respectând atât dreptul de
acces la justiție, cât și dreptul la un proces echitabil (sub
aspectul duratei procedurii). În acest context, perioade de
prelungire a fazei de executare de 8 luni, 10 luni, dar și de 2 ani
și 7 luni au fost apreciate ca justificate în condițiile de
excepție date (Curtea Europeană a Drepturilor Omului:
Hotărârea Burdov împotriva Rusiei, precitată, paragraful 30;
Hotărârea Société de gestion du Port de Campoloro împotriva
Franței, din 26 septembrie 2006, paragraful 62; Cererea
nr. 36.575/02, Vladimir Sergeyevich Kornilov împotriva Ucrainei,
Decizia de admisibilitate din 7 octombrie 2003; Cererea
nr. 6.493/03, Aleksey Fedorovich Mamon împotriva Ucrainei,
Decizia de admisibilitate din 9 mai 2005; Cererea nr. 60.858/00,
Vasyl Petrovich Krapyvnytskiy împotriva Ucrainei, Decizia de
admisibilitate din 17 septembrie 2002).
Mecanismul eșalonării plății, ca modalitate de executare a
unei hotărâri judecătorești, poate fi considerat în concordanță
cu principiile consacrate de jurisprudența Curții Constituționale
și Curții Europene a Drepturilor Omului, dacă sunt respectate
anumite condiții: tranșe de efectuare a plăților intermediare
precis determinate, termen rezonabil de executare integrală,
acoperirea eventualei devalorizări a sumei datorate. Executarea
eșalonată a unor titluri executorii ce au ca obiect drepturi bănești
nu este interzisă în niciun mod de Convenția pentru apărarea
drepturilor omului și a libertăților fundamentale; executarea uno
ictu constituie doar o altă modalitate de executare, fără ca acest
lucru să însemne că este singura și unica posibilă modalitate de
executare pe care Guvernul o poate aplica.
Așadar, reglementările propuse urmăresc principiile stabilite
în jurisprudența Curții Europene a Drepturilor Omului și a Curții
Constituționale. Evaluările bugetare ale Guvernului au indicat
că perioada de plată propusă este rezonabilă, în contextul
deficitului bugetar grav actual, a condițiilor economice
generale extrem de dificile.
Proporționalitatea măsurii de eșalonare este un concept cu
conotații variabile, jurisprudența Curții Constituționale și a Curții
Europene a Drepturilor Omului fiind evolutivă. Tendința acesteia
este de limitare a marjei de apreciere a statului, fără însă ca
prin aceasta să îi nege dreptul de a-și acorda un termen
rezonabil în care să identifice mecanismele de plată și
sursele de finanțare necesare.
În ceea ce privește susținerile de neconstituționalitate
referitoare la instituirea unei discriminări pozitive în favoarea
statului în calitate de debitor, dar și a unei discriminări în rândul
aceleiași categorii a creditorilor, Curtea nu poate reține existența
niciunei discriminări între debitori, în sensul că statul ca debitor
și-ar aroga mai multe drepturi decât debitorii persoane de drept
privat în ceea ce privește executarea hotărârilor judecătorești, și
nici a unei discriminări între creditori.

6

MONITORUL OFICIAL AL ROMÂNIEI, PARTEA I, Nr. 224/9.IV.2010

Curtea Europeană a Drepturilor Omului a statuat că o
deosebire de tratament juridic este discriminatorie atunci când
nu este justificată în mod obiectiv și rezonabil, aceasta
însemnând că nu urmărește un scop legitim sau nu păstrează
un raport rezonabil de proporționalitate între mijloacele folosite
și obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, Marckx împotriva
Belgiei, 1979, Rasmussen împotriva Danemarcei, 1984,
Abdulaziz, Cabales și Balkandali împotriva Regatului Unit, 1985,
Gaygusuz împotriva Austriei, 1996, Larkos împotriva Cipru,
1999, Bocancea și alții împotriva Moldovei, 2004). Totodată, în
conformitate cu jurisprudența aceleiași instanțe de contencios
al drepturilor omului, statele beneficiază de o anumită marjă de
apreciere în a decide dacă și în ce măsură diferențele între
diversele situații similare justifică un tratament juridic diferit, iar
scopul acestei marje variază în funcție de anumite circumstanțe,
de domeniu și de context (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, Gaygusuz împotriva
Austriei, 1986, Bocancea și alții împotriva Moldovei, 2004).

Or, în cauza de față, astfel cum s-a arătat și mai sus, măsura
contestată urmărește un scop legitim și se justifică în mod
obiectiv și rezonabil, astfel că situația particulară ivită și motivată
prin existența unei situații extraordinare este una care reclamă,
evident, o diferență de tratament juridic.
Cât privește critica raportată la art. 15 alin. (2) din Legea
fundamentală care consacră principiul neretroactivității legii,
Curtea constată că dispozițiile ordonanței se aplică numai pentru
viitor.
Curtea constată, de asemenea, că prevederile art. 41
alin. (2) privind munca și protecția socială a muncii, ale art. 47
alin. (1) privind nivelul de trai și ale art. 148 alin. (2) din
Constituție, referitoare la aplicarea cu prioritate față de
dispozițiile contrare din legile interne a tratatelor constitutive ale
Uniunii Europene și a celorlalte reglementări comunitare cu
caracter obligatoriu, invocate, nu sunt incidente în cauza de față.
Pentru argumentele deja expuse, Curtea nu poate reține nici
încălcarea prevederilor art. 20 din Legea fundamentală, cu
referire la art. 17 privind interzicerea abuzului de drept și la
art. 18 privind limitarea folosirii restrângerii drepturilor din
Convenția pentru apărarea drepturilor omului și a libertăților
fundamentale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca obiect acordarea de drepturi salariale personalului din sectorul
bugetar, excepție ridicată de Cristina Manolache și, respectiv, de Cosmin-Valentin Pătrășcoiu în dosarele nr. 6.267/318/2009 și
nr. 6.264/318/2009 ale Judecătoriei Târgu Jiu.
Definitivă și general obligatorie.
Pronunțată în ședința publică din data de 2 martie 2010.
PREȘEDINTE,

ACSINTE GASPAR
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 200
din 4 martie 2010

referitoare la excepția de neconstituționalitate a prevederilor art. 31 și art. 34
din Codul de procedură civilă și ale art. 6 din Legea nr. 26/1990 privind registrul comerțului
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 31 și art. 34 din Codul de procedură civilă și
ale art. 6 din Legea nr. 26/1990 privind registrul comerțului,

excepție ridicată de Marian Dobrescu, Sevastian Dobre și Ioan
Dobre în Dosarul nr. 27.706/2009 al Oficiului Registrului
Comerțului de pe lângă Tribunalul Argeș și care formează
obiectul Dosarului Curții Constituționale nr. 5.333D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în următoarele dosare:
Dosarul nr. 5.334D/2009, având ca obiect aceeași excepție de
neconstituționalitate, ridicată de aceiași autori în Dosarul
nr. 27.705/2009 al aceluiași oficiu al registrului comerțului;
Dosarul nr. 5.745D/2009, având ca obiect excepția de
neconstituționalitate a prevederilor art. 31 și art. 34 din Codul
de procedură civilă, ridicată de Societatea Comercială

MONITORUL OFICIAL AL ROMÂNIEI, PARTEA I, Nr. 224/9.IV.2010
ăPrimus” — S.R.L. din Pitești în Dosarul nr. 1.286/1.259/2008 al
Judecătoriei Pitești — Secția civilă; Dosarul nr. 6.883D/2009,
având ca obiect excepția de neconstituționalitate a prevederilor
art. 31 și art. 34 din Codul de procedură civilă, ridicată de
Societatea Comercială ăAstra” — S.A. din Pitești și Nicolae
Tănase Marinescu în Dosarul nr. 46.167/2009 al Oficiului
Registrului Comerțului de pe lângă Tribunalul Argeș.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 5.334D/2009,
nr. 5.745D/2009 și nr. 6.883D/2009 la Dosarul nr. 5.333D/2009,
care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate a prevederilor art. 31 și art. 34 din Codul
de procedură civilă, având în vedere jurisprudența în materie a
Curții Constituționale, și de respingere ca inadmisibilă a
excepției de neconstituționalitate a prevederilor art. 6 din Legea
nr. 26/1990, întrucât nu au legătură cu cauzele în cadrul cărora
au fost ridicate excepțiile.
C U R T E A,

având în vedere actele și lucrările dosarelor, constată
următoarele:
Prin încheierile pronunțate în dosarele nr. 27.706/2009,
nr. 27.705/2009,
nr.
46.167/2009
și,
respectiv,
nr. 1.286/1259/2008, Oficiul Registrului Comerțului de pe
lângă Tribunalul Argeș — judecătorul-delegat și
Judecătoria Pitești — Secția civilă au sesizat Curtea
Constituțională
cu
soluționarea
excepției
de
neconstituționalitate a prevederilor art. 31 și art. 34 din
Codul de procedură civilă și ale art. 6 din Legea nr. 26/1990
privind registrul comerțului, respectiv doar a prevederilor
art. 31 și art. 34 din Codul de procedură civilă. Excepția a
fost ridicată de Marian Dobrescu, Sevastian Dobre, Ioan Dobre,
Societatea Comercială ăPrimus” — S.R.L. din Pitești, Societatea
Comercială ăAstra” — S.A. din Pitești și Nicolae Tănase
Marinescu în cauze având ca obiect soluționarea unor cereri de
recuzare.
În motivarea excepțiilor de neconstituționalitate, având
un conținut similar, se susține că dispozițiile criticate din Codul
de procedură civilă creează un dezechilibru între justițiabil și
judecător, întrucât justițiabilul nu poate participa la judecarea
cererii de recuzare, astfel că nu își poate susține adecvat
cererea de recuzare, în vreme ce judecătorul recuzat are dreptul
de a se apăra în fața completului ce soluționează această
cerere.
Judecătorul-delegat la Oficiul Registrului Comerțului de
pe lângă Tribunalul Argeș apreciază că prevederile art. 31 și
art. 34 din Codul de procedură civilă sunt constituționale. Cât
privește dispozițiile art. 6 din Legea nr. 26/1990 privind registrul
comerțului, apreciază că acestea nu au legătură cu soluționarea
cauzelor aflate pe rolul său.
Judecătoria Pitești — Secția civilă consideră că excepția
de neconstituționalitate având ca obiect dispozițiile art. 31 și
art. 34 din Codul de procedură civilă este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului

7

Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor și concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Referitor la legalitatea sesizării, Curtea Constituțională a
statuat, prin Decizia nr. 1.054 din 9 octombrie 2008, publicată în
Monitorul Oficial al României, Partea I, nr. 767 din 14 noiembrie
2008, că judecătorul-delegat la oficiului registrului comerțului de
pe lângă tribunal poate fi considerat ăinstanță de judecată” în
sensul prevederilor art. 29 alin. (1) din Legea nr. 47/1992 și, ca
atare, poate sesiza Curtea Constituțională, prin încheiere, cu o
excepție de neconstituționalitate ridicată în fața sa.
Așadar, Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 31 și art. 34 din
Codul de procedură civilă și ale art. 6 din Legea nr. 26/1990
privind registrul comerțului, republicată în Monitorul Oficial al
României, Partea I, nr. 49 din 4 februarie 1998, cu modificările
și completările ulterioare. Textele de lege criticate au următoarea
redactare:
— Art. 31 din Codul de procedură civilă: ăInstanța decide
asupra recuzării, în camera de consiliu, fără prezența părților și
ascultând pe judecătorul recuzat.
Nu se admite interogatoriul sau jurământul ca mijloc de
dovadă a motivelor de recuzare.
În cursul judecării cererii de recuzare nu se va face niciun
act de procedură.”;
— Art. 34 din Codul de procedură civilă: ăÎncheierea prin care
s-a încuviințat sau respins abținerea, ca și aceea prin care s-a
încuviințat recuzarea, nu este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”;
— Art. 6 din Legea nr. 26/1990: ăArt. 6. — (1) Înregistrările în
registrul comerțului se fac pe baza unei încheieri a judecătorului
delegat sau, după caz, a unei hotărâri judecătorești irevocabile,
în afară de cazurile în care legea prevede altfel.
(11) Judecătorul-delegat întâi sesizat spre a dispune
înregistrarea în registrul comerțului a mențiunilor privind
fuziunea, divizarea sau schimbarea sediului social al unei
persoane juridice în alt județ se va pronunța, prin aceeași
încheiere, și asupra înmatriculării persoanelor juridice astfel
înființate, radierii celor care își încetează existența ori
înregistrării în registrul comerțului a modificării actelor
constitutive ale persoanelor juridice care dobândesc o parte din
patrimoniul persoanei juridice divizate, după caz, precum și
asupra înmatriculării și radierii persoanelor juridice care își
schimbă sediul social în alt județ.
(2) Încheierile judecătorului delegat privitoare la înmatriculare
sau la orice alte înregistrări în registrul comerțului sunt executorii
de drept și sunt supuse numai recursului.
(3) Termenul de recurs este de 15 zile și curge de la data
pronunțării încheierii pentru părți și de la data publicării încheierii
sau a actului modificator al actului constitutiv în Monitorul Oficial
al României, Partea a IV-a, pentru orice alte persoane
interesate.

8

MONITORUL OFICIAL AL ROMÂNIEI, PARTEA I, Nr. 224/9.IV.2010

(4) Recursul se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează recursul
curții de apel în a cărei rază teritorială se află domiciliul sau
sediul comerciantului, iar în cazul sucursalelor înființate în alt
județ, la curtea de apel în a cărei rază teritorială se află sediul
sucursalei.
(5) Motivele recursului se pot depune la instanță, cu cel puțin
două zile înaintea termenului de judecată.
(8) În cazul admiterii recursului, decizia instanței de recurs
va fi menționată în registrul comerțului.”
În opinia autorilor excepției de neconstituționalitate, textele
de lege criticate contravin dispozițiilor din Legea fundamentală
cuprinse la art. 16 alin. (1) care consacră egalitatea în fața legii,
art. 20 referitoare la tratatele internaționale privind drepturile
omului, art. 21 privind accesul liber la justiție, art. 24 care
garantează dreptul la apărare, art. 124 alin. (2) potrivit cărora
justiția este unică, imparțială și egală pentru toți. De asemenea,
se invocă și dispozițiile art. 6 și 14 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil și la principiul
nediscriminării.
Examinând excepția de neconstituționalitate, Curtea
constată următoarele:
I. Judecătorul-delegat care a sesizat instanța de contencios
constituțional cu excepția de neconstituționalitate a dispozițiilor
art. 6 din Legea nr. 26/1990 a apreciat că prevederile de lege
menționate nu au legătură cu cauzele aflate pe rolul său, care
constau în soluționarea unor cereri de recuzare. Cu toate
acestea, a învestit Curtea cu cererea de examinare a
constituționalității acestora. Curtea Constituțională constată că
dispozițiile art. 6 din Legea nr. 26/1990 nu au legătură cu
obiectul litigiului dedus judecății. Potrivit prevederilor art. 29
alin. (6) coroborate cu cele ale art. 29 alin. (1) din Legea
nr. 47/1992, ăCurtea Constituțională decide asupra excepțiilor
ridicate în fața instanțelor judecătorești sau de arbitraj comercial
privind neconstituționalitatea unei legi sau ordonanțe ori a unei

dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia”. Așadar, excepția de
neconstituționalitate a dispozițiilor art. 6 din Legea nr. 26/1990
este inadmisibilă.
De altfel, excepția de neconstituționalitate având acest obiect
este și nemotivată, neexistând o argumentare a criticii nici în
cererile scrise prin care autorii au ridicat excepția, nici în
cuprinsul încheierilor de sesizare. Prin urmare, nu este
îndeplinită condiția cerută de prevederile art. 10 alin. (2), ceea
ce conduce, de asemenea, la respingerea acesteia ca
inadmisibilă.
II. În ceea ce privește prevederile art. 31 și art. 34 din Codul
de procedură civilă, Curtea reține că au mai fost supuse
controlului de constituționalitate, prin prisma unor critici similare
și prin raportare la aceleași prevederi constituționale și
convenționale invocate și de autorii prezentei excepții. În acest
sens este Decizia nr. 1.339 din 22 octombrie 2009, publicată în
Monitorul Oficial al României, Partea I, nr. 871 din 14 decembrie
2009, sau Decizia nr. 1.074 din 14 octombrie 2008, publicată în
Monitorul Oficial al României, Partea I, nr. 774 din 18 noiembrie
2008. Cu acele prilejuri, Curtea a statuat că textele de lege
criticate sunt constituționale, reținând că judecarea cererii de
recuzare nu vizează fondul cauzei și nu presupune în mod
necesar dezbateri contradictorii. Prin această reglementare
legiuitorul a avut în vedere instituirea unei proceduri simple și
operative de soluționare a cererii de recuzare. Încheierea de
respingere a acesteia poate fi atacată odată cu fondul, instanța
superioară urmând a reface toate actele și dovezile administrate
la prima instanță, atunci când constată că cererea de recuzare
a fost pe nedrept respinsă. Întrucât nu au intervenit elemente
noi, de natură să justifice reconsiderarea acestei jurisprudențe,
soluțiile pronunțate prin deciziile amintite și considerentele pe
care acestea s-au bazat își mențin valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a prevederilor art. 31 și art. 34 din Codul de procedură
civilă, excepție ridicată de Marian Dobrescu, Sevastian Dobre, Ioan Dobre, Societatea Comercială ăAstra” — S.A. și Nicolae Tănase
Marinescu în dosarele nr. 27.706/2009, nr. 27.705/2009 și nr. 46.167/2009 ale Oficiului Registrului Comerțului de pe lângă Tribunalul
Argeș — judecătorul-delegat și de Societatea Comercială ăPrimus” — S.R.L. din Pitești în Dosarul nr. 1.286/1.259/2008 al
Judecătoriei Pitești — Secția civilă.
II. Respinge, ca inadmisibilă, excepția de neconstituționalitate a prevederilor art. 6 din Legea nr. 26/1990 privind registrul
comerțului, excepție ridicată de Marian Dobrescu, Sevastian Dobre, Ioan Dobre în dosarele nr. 27.706/2009 și nr. 27.705/2009 ale
Oficiului Registrului Comerțului de pe lângă Tribunalul Argeș — judecătorul-delegat.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 224/9.IV.2010

9

CURTEA CONSTITUȚIONALĂ

D E C I Z I A Nr. 216
din 4 martie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor art. 1 alin. (1) și (31)
și ale art. 4 alin. (1) din Ordonanța de urgență a Guvernului nr. 43/2002
privind Direcția Națională Anticorupție
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 1 alin. (1) și (31) și ale art. 4 alin. (1)
din același act normativ, excepție ridicată de Dănuț Saulea în
Dosarul nr. 34.658/3/2009 al Tribunalului București — Secția
a II-a penală.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 noiembrie 2009, pronunțată în Dosarul
nr. 34.658/3/2009, Tribunalul București — Secția a II-a penală
a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, precum și a dispozițiilor
art. 1 alin. (1) și (31) și ale art. 4 alin. (1) din același act
normativ. Excepția a fost ridicată de Dănuț Saulea cu ocazia
soluționării unei cauze penale având ca obiect trimiterea în
judecată pentru săvârșirea infracțiunii de trafic de influență
prevăzută de art. 257 din Codul penal raportat la art. 6 din Legea
nr. 78/2000 pentru prevenirea, descoperirea și sancționarea
faptelor de corupție.
În motivarea excepției de neconstituționalitate autorul
acesteia susține, în esență, că prevederile Ordonanței de
urgență a Guvernului nr. 134/2005 contravin dispozițiilor
constituționale ale art. 115 alin. (6) referitoare la domeniul de
reglementare prin ordonanțe de urgență, deoarece adoptarea
unui asemenea act normativ în domeniul instituțiilor
fundamentale, cum este autoritatea judecătorească, este
inadmisibilă. De asemenea, arată că prevederile art. 1 alin. (1)
și (31) și ale art. 4 alin. (1) din Ordonanța de urgență a

Guvernului nr. 43/2002 încalcă dispozițiile art. 132 privind
statutul procurorilor din Legea fundamentală, întrucât instituie
un organism paralel instituției constituționale a Ministerului
Public.
Tribunalul București — Secția a II-a penală apreciază că
excepția de neconstituționalitate este întemeiată, întrucât
Ordonanța de urgență a Guvernului nr. 134/2005 intervine în
organizarea și funcționarea unei instituții fundamentale a
statului, nesocotind astfel prevederile art. 115 alin. (6) din
Constituție, conform cărora ăOrdonanțele de urgență [...] nu pot
afecta regimul instituțiilor fundamentale ale statului”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată.
Avocatul Poporului apreciază că dispozițiile de lege
criticate sunt constituționale, deoarece nu contravin prevederilor
din Legea fundamentală invocate de autorul excepției.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea nr. 54/2006
privind aprobarea Ordonanței de urgență a Guvernului
nr. 134/2005 pentru modificarea și completarea Ordonanței de
urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României, Partea I,
nr. 226 din 13 martie 2006. De asemenea, autorul excepției
critică, separat, și prevederile art. 1 alin. (1) și (31) și ale art. 4
alin. (1) din Ordonanța de urgență a Guvernului nr. 134/2005. În
realitate, excepția de neconstituționalitate privește dispozițiile

10

MONITORUL OFICIAL AL ROMÂNIEI, PARTEA I, Nr. 224/9.IV.2010

art. 1 alin. (1) și (31) și ale art. 4 alin. (1) din Ordonanța de
urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României, Partea I,
nr. 244 din 11 aprilie 2002, aprobată cu modificări prin Legea
nr. 503/2002, publicată în Monitorul Oficial al României, Partea I,
nr. 523 din 18 iulie 2002, cu modificările și completările
ulterioare. Textele de lege criticate au următorul cuprins:
— Art. 1 alin. (1) și (31) din Ordonanța de urgență a
Guvernului nr. 43/2002: ăArt. 1. — (1) Prin prezenta ordonanță
de urgență se înființează Direcția Națională Anticorupție, ca
structură cu personalitate juridică, în cadrul Parchetului de pe
lângă Înalta Curte de Casație și Justiție, prin reorganizarea
Parchetului Național Anticorupție.
[...] (31) Procurorul general al Parchetului de pe lângă Înalta
Curte de Casație și Justiție conduce Direcția Națională
Anticorupție prin intermediul procurorului șef al acestei direcții.
Procurorul general al Parchetului de pe lângă Înalta Curte de
Casație și Justiție soluționează conflictele de competență
apărute între Direcția Națională Anticorupție și celelalte structuri
sau unități din cadrul Ministerului Public.”;
— Art. 4 alin. (1) din Ordonanța de urgență a Guvernului
nr. 43/2002: ăArt. 4. — (1) Direcția Națională Anticorupție este
condusă de un procuror șef care este asimilat prim-adjunctului
procurorului general al Parchetului de pe lângă Înalta Curte de
Casație și Justiție. Procurorul șef al Direcției Naționale

Anticorupție este ajutat de 2 procurori șefi adjuncți, asimilați
adjunctului procurorului general al Parchetului de pe lângă Înalta
Curte de Casație și Justiție.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 115 alin. (6) referitoare la domeniul de reglementare prin
ordonanțe de urgență și ale art. 132 privind statutul procurorilor.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Constituție, invocate și în prezenta cauză, și față
de critici similare. În acest sens este Decizia nr. 1.706 din
17 decembrie 2009, publicată în Monitorul Oficial al României,
Partea I, nr. 42 din 19 ianuarie 2010, prin care Curtea
Constituțională a respins excepția de neconstituționalitate a
dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 1 alin. (1) și (31) și ale art. 4 alin. (1)
din Ordonanța de urgență a Guvernului nr. 43/2002 privind
Direcția Națională Anticorupție, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, precum și a
dispozițiilor art. 1 alin. (1) și (31) și ale art. 4 alin. (1) din Ordonanța de urgență a Guvernului nr. 43/2002 privind Direcția Națională
Anticorupție, excepție ridicată de Dănuț Saulea în Dosarul nr. 34.658/3/2009 al Tribunalului București — Secția a II-a penală.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 259
din 16 martie 2010

referitoare la excepția de neconstituționalitate a dispozițiilor art. 263 alin. (2) pct. 7
din Legea nr. 571/2003 privind Codul fiscal și art. 7 alin. (1) și (7)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán

— judecător

Tudorel Toader

— judecător

Augustin Zegrean

— judecător

Carmen-Cătălina Gliga

— procuror

Doina Suliman

— magistrat-asistent-șef

MONITORUL OFICIAL AL ROMÂNIEI, PARTEA I, Nr. 224/9.IV.2010
Pe rol se află soluționarea excepției de neconstituționalitate
a dispozițiilor art. 263 alin. (2) pct. 7 din Legea nr. 571/2003
privind Codul fiscal, doar în ceea ce privește sintagma ăde
producție internă”, precum și ale art. 7 alin. (1) și (7) din Legea
contenciosului administrativ nr. 554/2004, excepție ridicată de
Sorin Ovidiu Anghel în Dosarul nr. 8.736/3/2009 al Tribunalului
București — Secția a IX-a contencios administrativ și fiscal.
La apelul nominal autorul excepției este reprezentat de
Valeriu Adrian Samoilă, membru al Consiliului Superior al
Comisariatului pentru Societate Civilă, cu delegație depusă la
dosar. Lipsesc celelalte părți, față de care procedura de citare
este legal îndeplinită.
Cauza este în stare de judecată.
Președintele acordă cuvântul reprezentantului autorului
excepției, care solicită admiterea criticii de neconstituționalitate,
sens în care depune concluzii scrise la dosar.
Reprezentantul Ministerului Public pune concluzii de
respingere, ca fiind inadmisibilă, a excepției de
neconstituționalitate a dispozițiilor art. 263 alin. (2) pct. 7 din
Legea nr. 571/2003 privind Codul fiscal și art. 7 alin. (7) din
Legea nr. 554/2004 și de respingere, ca fiind neîntemeiată, a
excepției de neconstituționalitate a dispozițiilor art. 7 alin. (1) din
Legea nr. 554/2004.
C U R T E A,

având în vedere actele și lucrările dosarului, reține următoarele:
Prin Încheierea din 4 iunie 2009, pronunțată în Dosarul
nr. 8.736/3/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 263 alin. (2) pct. 7 din Legea nr. 571/2003
privind Codul fiscal, doar în ceea ce privește sintagma ăde
producție internă”, precum și ale art. 7 alin. (1) și (7) din
Legea contenciosului administrativ nr. 554/2004.
Excepția a fost ridicată de Sorin Ovidiu Anghel într-o cauză
de contencios administrativ având ca obiect anularea unui act
administrativ.
În motivarea excepției de neconstituționalitate autorul
excepției susține, în esență, că dispozițiile de lege criticate
contravin prevederilor art. 148 alin. (2) din Constituție, deoarece
îngrădesc aplicabilitatea prioritară a aquis-ului comunitar.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, notele scrise
depuse la dosar, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

11

Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 263 alin. (1) pct. 7 din Legea nr. 571/2003 privind
Codul fiscal, publicată în Monitorul Oficial al României, Partea I,
nr. 927 din 23 decembrie 2003, lege modificată și completată
prin Ordonanța de urgență a Guvernului nr. 91/2008, publicată
în Monitorul Oficial al României, Partea I, nr. 480 din 30 iunie
2008 (doar în ceea ce privește sintagma ăde producție internă”),
precum și cele ale art. 7 alin. (1) și (7) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004.
Autorul excepției consideră că aceste dispoziții de lege
contravin prevederilor constituționale ale art. 148 alin. (2)
referitoare la caracterul prioritar al reglementărilor comunitare
față de legile interne.
Examinând excepția de neconstituționalitate, Curtea
constată că, anterior sesizării Curții Constituționale, dispozițiile
pct. 7 al art. 263 alin. (2) din Legea nr. 571/2003 privind Codul
fiscal au fost modificate prin art. I pct. 8 din Ordonanța de
urgență a Guvernului nr. 91/2008, sintagma ăde producție
internă” fiind eliminată. Astfel, textul de lege criticat are în
prezent următoarea redactare: ăÎn cazul oricăruia dintre
următoarele autovehicule, impozitul pe mijlocul de transport se
calculează în funcție de capacitatea cilindrică a acestuia, prin
înmulțirea fiecărei grupe de 200 de cm3 sau fracțiune din
aceasta cu suma corespunzătoare din tabelul următor: [...]
7. Alte autovehicule cu masa totală maximă autorizată de
până la 12 tone inclusiv. [...]”
În aceste condiții, în noua sa redactare, textul de lege nu mai
menține
soluția
legislativă
supusă
controlului
de
constituționalitate, astfel că excepția de neconstituționalitate,
rămânând fără obiect, urmează să fie respinsă ca inadmisibilă.
Cât privește excepția de neconstituționalitate a dispozițiilor
art. 7 alin. (7) din Legea nr. 554/2004, Curtea constată că,
anterior sesizării sale, aceste dispoziții legale au fost declarate
ca neconstituționale, prin Decizia nr. 797 din 27 septembrie
2007, publicată în Monitorul Oficial al României, Partea I, nr. 707
din 19 octombrie 2007. Așa fiind, în temeiul art. 29 alin. (3) și (6)
din Legea nr. 47/1992, excepția de neconstituționalitate este
inadmisibilă.
Referitor la critica de neconstituționalitate a dispozițiilor art. 7
alin. (1) din Legea nr. 554/2004, potrivit cărora, ăÎnainte de a se
adresa instanței de contencios administrativ competente,
persoana care se consideră vătămată într-un drept al său ori
într-un interes legitim, printr-un act administrativ individual
trebuie să solicite autorității publice emitente sau autorității
ierarhic superioare, dacă aceasta există, în termen de 30 de zile
de la data comunicării actului, revocarea, în tot sau în parte, a
acestuia”, Curtea constată că aceasta este neîntemeiată.
Din motivarea evazivă a excepției de neconstituționalitate,
nu rezultă incompatibilitatea cu vreo reglementare comunitară a
regulii cuprinse în art. 7 alin. (1) din Legea nr. 554/2004.

12

MONITORUL OFICIAL AL ROMÂNIEI, PARTEA I, Nr. 224/9.IV.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 263 alin. (2) pct. 7 din Legea
nr. 571/2003 privind Codul fiscal și art. 7 alin. (7) din Legea contenciosului administrativ nr. 554/2004, excepție ridicată de Sorin
Ovidiu Anghel în Dosarul nr. 8.736/3/2009 al Tribunalului București — Secția a IX-a contencios administrativ și fiscal.
2. Respinge, ca fiind neîntemeiată, excepția de neconstituționalitate a dispozițiilor art. 7 alin. (1) din Legea contenciosului
administrativ nr. 554/2004, excepție ridicată de același autor în același dosar.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 336
din 25 martie 2010

referitoare la excepția de neconstituționalitate a dispozițiilor art. 3733 alin. 1 și 11
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 3733 alin. 1 și 11 din Codul de procedură civilă,
excepție ridicată de Societatea Comercială ăVip Prod” — S.R.L.
din Brașov în Dosarul nr. 3.593/197/2009 al Tribunalului
Brașov — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 4 iunie 2009, pronunțată în Dosarul
nr. 3.593/197/2009, Tribunalul Brașov — Secția civilă a
sesizat Curtea Constituțională cu excepția de

neconstituționalitate a dispozițiilor art. 3733 alin. 1 și 11 din
Codul de procedură civilă.
Excepția a fost ridicată de recurentul-debitor Societatea
Comercială ăVip Prod” — S.R.L. din Brașov cu ocazia
soluționării recursului civil formulat împotriva Încheierii de
ședință a Camerei de Consiliu din data de 11 martie 2009,
pronunțată de Judecătoria Brașov, în contradictoriu cu intimatulcreditor Sorin Peneș, având ca obiect învestire cu formulă
executorie.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16 alin. (1), art. 21 alin. (1)
și (3) și art. 129, precum și prevederilor art. 5 paragraful 4 din
Convenția pentru apărarea drepturilor omului și a libertăților
fundamentale. În acest sens, arată că, prin reglementarea unor
hotărâri judecătorești ce nu pot fi supuse controlului de legalitate
a unei instanțe superioare, este îngrădit accesul liber la justiție
și se instituie un regim discriminatoriu între creditor și debitor, în
ceea ce privește exercitarea drepturilor procesuale. Astfel, se
acordă numai creditorului posibilitatea de a exercita recurs
împotriva încheierii de respingere a cererii de învestire cu
formulă executorie a hotărârii judecătorești sau a altui înscris ce
poate constitui titlu executoriu.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 224/9.IV.2010
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3733 alin. 1 și 11 din Codul de procedură civilă,
dispoziții care au următorul cuprins: ăÎncheierea prin care
președintele instanței respinge cererea de învestire cu formulă
executorie a hotărârii judecătorești sau a altui înscris ori cererea
de eliberare de către instanță a titlului executoriu în cazurile
prevăzute de lege poate fi atacată cu recurs de către creditor.
Termenul de recurs este de 5 zile și curge de la pronunțare,
pentru creditorul prezent, și de la comunicare, pentru cel lipsă.
Încheierea prin care președintele instanței admite cererea de
învestire cu formulă executorie a hotărârii judecătorești sau a
altui înscris în cazurile prevăzute de lege nu este supusă
niciunei căi de atac.”
Textele constituționale invocate în susținerea excepției sunt
cele ale art. 16 alin. (1) referitoare la egalitatea în drepturi,
art. 21 alin. (1) și (3) privind accesul liber la justiție și dreptul la
un proces echitabil, precum și cele ale art. 129 privind folosirea
căilor de atac. În opinia autorului excepției de
neconstituționalitate, dispozițiile de lege criticate contravin
prevederilor cuprinse în art. 5 paragraful 4 din Convenția pentru
apărarea drepturilor omului și a libertăților fundamentale,
prevederi referitoare la dreptul persoanei lipsite de libertate prin
arestare sau reținere la un recurs în fața unui tribunal.
Examinând critica de neconstituționalitate, Curtea reține că
dispozițiile de lege criticate reprezintă norme de procedură a
căror stabilire, potrivit art. 126 alin. (2) din Constituție, intră în
competența exclusivă a legiuitorului. Faptul că încheierea prin
care s-a admis cererea de învestire cu formulă executorie a
hotărârii judecătorești sau a altui înscris în cazurile prevăzute

13

de lege nu este supusă niciunei căi de atac nu constituie o
înfrângere a dispozițiilor constituționale invocate de autorul
excepției. Astfel, potrivit art. 129 din Constituție, ăÎmpotriva
hotărârilor judecătorești, părțile interesate și Ministerul Public
pot exercita căile de atac, în condițiile legii”. Acest text
constituțional lăsă la latitudinea legiuitorului reglementarea căilor
de atac, ceea ce îi permite acestuia din urmă să excepteze de
la exercitarea lor, atunci când consideră că se impune, anumite
hotărâri judecătorești, așa cum a procedat prin dispozițiile de
lege criticate.
De altfel, reglementarea actuală din Codul de procedură
civilă permite părții să introducă contestația la executare, ceea
ce oferă celor interesați sau vătămați, după ce executarea silită
a început, dreptul de a cere anularea titlului învestit cu formulă
executorie dat fără îndeplinirea condițiilor legale. Faptul că
exercițiul acestui drept este corelat cu calea de atac a
contestației la executare nu reprezintă un impediment real, sub
raport constituțional, al accesului liber la justiție. Prin instituirea
acestei proceduri legiuitorul a urmărit să restrângă posibilitatea
de tergiversare a executării silite, prin exercitarea abuzivă a unei
atari căi de atac, și să realizeze un spor de celeritate în
realizarea dreptului recunoscut prin titlul executoriu.
Cu privire la încălcarea art. 16 alin. (1) din Constituție, Curtea
constată că, potrivit jurisprudenței sale constante, tratamentul
juridic egal constituie un drept al cetățenilor numai în măsura în
care aceștia se găsesc în situații juridice identice, deosebirile
sub acest aspect impunând, în mod necesar, un regim juridic
diferențiat. Așa fiind, în măsura în care reglementarea dedusă
controlului se aplică tuturor celor aflați în situația prevăzută în
ipoteza normei legale, fără nicio discriminare pe considerente
arbitrare, critica cu un atare obiect nu este întemeiată.
În acest sens s-a pronunțat Curtea Constituțională prin
Decizia nr. 247 din 9 martie 2006, publicată în Monitorul Oficial
al României, Partea I, nr. 333 din 13 aprilie 2006, și Decizia
nr. 664 din 10 octombrie 2006, publicată în Monitorul Oficial al
României, Partea I, nr. 931 din 16 noiembrie 2006.
Neexistând elemente noi, de natură a determina schimbarea
jurisprudenței Curții, considerentele și soluția deciziilor
menționate își păstrează valabilitatea și în prezenta cauză.
De asemenea, Curtea constată că nu poate fi reținută nici
critica potrivit căreia dispozițiile de lege criticate contravin
prevederilor art. 5 paragraful 4 din Convenția pentru apărarea
drepturilor omului și a libertăților fundamentale, acestea
neavând incidență în această cauză civilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3733 alin. 1 și 11 din Codul de procedură civilă, excepție
ridicată de Societatea Comercială ăVip Prod” — S.R.L. din Brașov în Dosarul nr. 3.593/197/2009 al Tribunalului Brașov — Secția
civilă.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Doina Suliman

14

MONITORUL OFICIAL AL ROMÂNIEI, PARTEA I, Nr. 224/9.IV.2010
CURTEA CONSTITUȚIONALĂ

D E C I Z I A Nr. 349
din 25 martie 2010

referitoare la excepția de neconstituționalitate a dispozițiilor art. 611
din Codul de procedură penală
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Iuliana Nedelcu
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 611 din Codul de procedură penală, excepție
ridicată de Florin Dumitraș în Dosarul nr. 2.161/112/2007 al
Tribunalului Bistrița-Năsăud — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef referă asupra cauzei și arată că
partea Agenția Națională de Administrare Fiscală a depus la
dosar note scrise prin care solicită respingerea excepției de
neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 5 iunie 2009, pronunțată în Dosarul
nr. 2.161/112/2007, Tribunalul Bistrița-Năsăud — Secția
penală a sesizat Curtea Constituțională cu excepția de
neconstituționalitate a dispozițiilor art. 611 din Codul de
procedură penală.
Excepția a fost ridicată într-o cauză penală de inculpatul
Florin Dumitraș, trimis în judecată pentru săvârșirea infracțiunilor
de inițiere, constituire de grup infracțional organizat, aderare sau
sprijinire a unui asemenea grup, infracțiuni prevăzute de art. 7
din Legea nr. 39/2003 privind prevenirea și combaterea
criminalității organizate.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 132, art. 21 alin. (3) și
art. 127. În acest sens, arată, în esență, că textul de lege criticat
ăconferă procurorului care efectuează sau supraveghează
urmărirea penală competența de a solicita desemnarea unei alte
instanțe decât cea normal competentă potrivit regulilor
competenței materiale, fără a solicita aprobarea ministrului
justiției ca autoritate ierarhic superioară”. De asemenea, autorul
excepției susține că, deoarece cererea de încuviințare a altei

instanțe formulată de procuror este soluționată de instanța
supremă în camera de consiliu, fără citarea părților, afectează
dreptul la apărare al inculpatului, precum și dreptul la un proces
echitabil și la soluționarea cauzei într-un termen rezonabil.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 611 din Codul de procedură penală, cu denumirea marginală
Desemnarea altei instanțe pentru judecarea cauzei, care are
următorul conținut:
ăProcurorul care efectuează sau supraveghează urmărirea
penală poate cere Înaltei Curți de Casație și Justiție să
desemneze o instanță egală în grad cu cea căreia i-ar reveni
competența să judece cauza în primă instanță, care să fie
sesizată în cazul în care se va emite rechizitoriul.
Dispozițiile art. 55 alin. 1, art. 56 alin. 1 și 2 și art. 61 se aplică
în mod corespunzător.
Înalta Curte de Casație și Justiție soluționează cererea în
camera de consiliu, în termen de 15 zile.
Înalta Curte de Casație și Justiție dispune, prin încheiere
motivată, fie respingerea cererii, fie admiterea cererii și
desemnarea unei instanțe egale în grad cu cea căreia i-ar reveni
competența să judece cauza în primă instanță, care să fie
sesizată în cazul în care se va emite rechizitoriul.
Încheierea prin care Înalta Curte de Casație și Justiție
soluționează cererea nu este supusă niciunei căi de atac.”

MONITORUL OFICIAL AL ROMÂNIEI, PARTEA I, Nr. 224/9.IV.2010
Dispozițiile constituționale invocate în susținerea excepției
sunt cele ale art. 132 — Statutul procurorilor, ale art. 21
alin. (3) — Accesul liber la justiție și ale art. 127 — Caracterul
public al dezbaterilor.
Examinând excepția de neconstituționalitate, Curtea
constată că asupra constituționalității acestui text de lege s-a
mai pronunțat, de exemplu, prin Decizia nr. 1.163 din
11 decembrie 2007, publicată în Monitorul Oficial al României,
Partea I, nr. 31 din 15 ianuarie 2008.
Cu acel prilej, Curtea a reținut că instituția desemnării altei
instanțe, ca și cea a declinării de competență, nu are caracterul
unei judecăți, pentru că în cadrul acestei proceduri nu se
soluționează fondul cauzei, ci al unui incident în administrarea
justiției, inerent bunei funcționări a sistemului judiciar.
Ținând seama de natura instituției, ca și de imperativul
celerității procesului penal, nu se poate reține că textul de lege
este de natură să încalce sau să restrângă dreptul la apărare și
la un proces echitabil. Atât inculpatul, cât și celelalte părți își pot
exercita drepturile procesuale în fața instanței competente astfel
desemnate, precum și dreptul de a ataca prin mijloacele
prevăzute de lege hotărârea prin care se va soluționa cauza,
prin aceasta înțelegându-se chiar posibilitatea de a formula, în
temeiul art. 55 alin. 2 din Codul de procedură penală, o cerere
de strămutare.
Faptul că numai procurorul are calitatea de subiect de
sesizare a instanței supreme competente să hotărască asupra
desemnării altei instanțe în cazul emiterii actului de inculpare își
găsește justificarea în rolul constituțional al acestuia, așa cum
este prevăzut de art. 131 alin. (1) din Constituție, potrivit căruia,
ăÎn activitatea judiciară, Ministerul Public reprezintă interesele
generale ale societății și apără ordinea de drept, precum și
drepturile și libertățile cetățenilor”, sens în care organul de
urmărire penală este obligat să aibă un rol activ pentru aflarea

15

adevărului și lămurirea cauzei sub toate aspectele în vederea
unei juste soluționări a acesteia, prin aceasta înțelegându-se și
înlăturarea temeiurilor care pot constitui motiv de strămutare.
De asemenea, faptul că verificările prevăzute de textul de
lege criticat se realizează în camera de consiliu, fără citarea
părților, este în deplină concordanță cu art. 127 din Constituție,
potrivit cărora ăȘedințele de judecată sunt publice, afară de
cazurile prevăzute de lege”, și nu aduce atingere, în niciun mod,
dispozițiilor constituționale invocate. De altfel, și Curtea de la
Strasbourg a decis în același sens, statuând că art. 6 din
Convenția pentru apărarea drepturilor omului și a libertăților
fundamentale nu se aplică în materie, deoarece procedura de
desemnare a unei alte instanțe vizează doar aspecte de
competență și nu are ca obiect judecarea cererilor cu privire la
drepturile și obligațiile cu caracter civil sau legate de o acuzație
penală (Cauza Puelinckx contra Belgiei din 18 septembrie
2001).
În ce privește susținerea referitoare la încălcarea liberului
acces la justiție, Curtea a constatat că nici aceasta nu poate fi
primită, deoarece accesul la justiție înseamnă accesul la
instanțele de judecată, în componența cărora, potrivit art. 124
alin. (3) din Constituție, intră numai judecători independenți,
înzestrate, potrivit art. 126 alin. (2) din Constituție, cu
competența și cu procedurile stabilite prin lege, iar pe de altă
parte, este impropriu să se afirme lipsa de acces la justiție chiar
în cadrul desfășurării unui proces judiciar. De altfel, legiuitorul a
stabilit procedura desemnării altei instanțe în faza de urmărire
penală, tocmai în virtutea dreptului la un proces echitabil, care
presupune, între altele, dreptul la soluționarea cauzei într-un
termen rezonabil.
Întrucât nu au intervenit elemente noi, cele statuate de Curte
prin decizia mai sus menționată sunt valabile și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 13,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 611 din Codul de procedură penală, excepție ridicată de
Florin Dumitraș în Dosarul nr. 2.161/112/2007 al Tribunalului Bistrița-Năsăud — Secția penală.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Doina Suliman

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 224/9.IV.2010 conține 16 pagini.

Prețul: 3,20 lei

&JUYDGY|442108]
ISSN 1453—4495

