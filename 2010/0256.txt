Anul 178 (XXII) — Nr. 256

PARTEA I

LEGI, DECRETE, HOTĂRÂRI ȘI ALTE ACTE

Marți, 20 aprilie 2010

SUMAR

Nr.

Pagina

Nr.
326.

LEGI ȘI DECRETE
68.

— Lege pentru aprobarea Ordonanței de urgență a
Guvernului nr. 49/2009 privind libertatea de stabilire a
prestatorilor de servicii și libertatea de a furniza servicii
în România ................................................................

2–3

430.

— Decret privind promulgarea Legii pentru aprobarea
Ordonanței de urgență a Guvernului nr. 49/2009
privind libertatea de stabilire a prestatorilor de servicii
și libertatea de a furniza servicii în România..............

4

339.

DECIZII ALE CURȚII CONSTITUȚIONALE
Decizia nr. 284 din 18 martie 2010 referitoare la excepția de
neconstituționalitate a prevederilor art. 102 alin. (1) și
(2) din Ordonanța de urgență a Guvernului
nr. 194/2002 privind regimul străinilor în România ....

357.
4–5

HOTĂRÂRI ALE GUVERNULUI ROMÂNIEI
325.

— Hotărâre privind aprobarea bugetului de venituri și
cheltuieli pe anul 2010 al Regiei Autonome ăMonetăria
Statului” din subordinea Băncii Naționale a României ....

6–9

Pagina
— Hotărâre privind unele măsuri de utilizare a
Fondului elvețian de contrapartidă constituit în temeiul
Acordului dintre Guvernul României și Guvernul
Confederației Elvețiene privind acordarea asistenței
financiare, semnat la București la data de 26 noiembrie
1992, modificat prin Acordul dintre Guvernul României
și Guvernul Confederației Elvețiene, semnat la
București la 14 decembrie 2001 ................................

10

— Hotărâre privind aprobarea bugetului de venituri și
cheltuieli pe anul 2010 al Companiei Naționale
ăImprimeria Națională” — S.A., companie națională
aflată sub autoritatea Ministerului Finanțelor Publice......

11–14

— Hotărâre pentru modificarea și completarea
Hotărârii Guvernului nr. 56/2010 privind stabilirea unor
măsuri pentru reorganizarea producătorilor de energie
electrică și termică de sub autoritatea Ministerului
Economiei, Comerțului și Mediului de Afaceri, prin
înființarea Companiei Naționale Electra — S.A. și
Companiei Naționale Hidroenergetica — S.A. ..........

15–16

2

MONITORUL OFICIAL AL ROMÂNIEI, PARTEA I, Nr. 256/20.IV.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 49/2009 privind libertatea de stabilire
a prestatorilor de servicii și libertatea de a furniza servicii în România
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 49 din 20 mai 2009 privind libertatea de stabilire a
prestatorilor de servicii și libertatea de a furniza servicii în
România, publicată în Monitorul Oficial al României, Partea I,
nr. 366 din 1 iunie 2009, cu următoarele modificări și completări:
1. La articolul 1, după alineatul (1) se introduc trei noi
alineate, alineatele (2), (3) și (4), cu următorul cuprins:
ă(2) Prezenta ordonanță de urgență nu are ca obiect
liberalizarea serviciilor de interes economic general, rezervate
organismelor publice sau private, privatizarea organismelor
publice prestatoare de servicii și eliminarea monopolurilor care
prestează servicii.
(3) Prezenta ordonanță de urgență nu afectează dispozițiile
penale în vigoare.
(4) Prezenta ordonanță de urgență nu afectează dispozițiile
naționale privind definirea, organizarea și funcționarea serviciilor
economice de interes general, relațiile de muncă, sănătatea și
securitatea la locul de muncă, securitatea socială, protecția și
promovarea libertății culturale sau lingvistice, pluralismul
mijloacelor de comunicare în masă, precum și exercitarea
drepturilor fundamentale, astfel cum sunt acestea recunoscute
potrivit legii.”
2. La articolul 2, litera o) se modifică și va avea următorul
cuprins:
ăo) Sistemul de informare al pieței interne (IMI) — platforma
electronică prin intermediul căreia se realizează schimbul de
informații și comunicarea între autoritățile competente, care
decurg din obligațiile de cooperare administrativă prevăzute în
prezenta ordonanță de urgență;”.
3. La articolul 3, după alineatul (2) se introduce un nou
alineat, alineatul (3), cu următorul cuprins:
ă(3) Autoritățile competente asigură aplicarea prevederilor
prezentei ordonanțe de urgență în conformitate cu dispozițiile
tratatelor privitoare la dreptul de stabilire și la libera circulație a
serviciilor.”
4. La articolul 4 alineatul (2), după litera a) se introduce
o nouă literă, litera a1), cu următorul cuprins:
ăa1) serviciile neeconomice de interes general;”.
5. La articolul 4 alineatul (2), litera b) se modifică și
va avea următorul cuprins:
ăb) serviciile și rețelele de comunicații electronice, precum și
resursele și serviciile asociate, în ceea ce privește domeniile
reglementate de Ordonanța Guvernului nr. 34/2002 privind
accesul la rețelele publice de comunicații electronice și la
infrastructura asociată, precum și interconectarea acestora,
aprobată cu modificări și completări prin Legea nr. 527/2002, cu
modificările și completările ulterioare, Ordonanța de urgență a
Guvernului nr. 79/2002 privind cadrul general de reglementare
al comunicațiilor, aprobată cu modificări și completări prin Legea
nr. 591/2002, cu modificările și completările ulterioare, Legea
nr. 304/2003 pentru serviciul universal și drepturile utilizatorilor
cu privire la rețelele și serviciile de comunicații electronice,
republicată, Legea nr. 506/2004 privind prelucrarea datelor cu
caracter personal și protecția vieții private în sectorul

comunicațiilor electronice, cu modificările și completările
ulterioare, Hotărârea Guvernului nr. 1.208/2007 privind condițiile
generale referitoare la interoperabilitatea serviciilor de
televiziune digitală interactivă, precum și a echipamentelor de
televiziune digitală ale consumatorilor;”.
6. După articolul 4 se introduce un nou articol, articolul 41,
cu următorul cuprins:
ăArt. 41. — (1) Autoritățile competente au obligația de a
examina procedurile și formalitățile aplicabile accesului la o
activitate de servicii și exercitării acesteia, iar, în cazul în care
acestea nu sunt suficient de simple, de a realiza simplificarea
lor.
(2) Formularele armonizate la nivel comunitar în acest
domeniu, elaborate de Comisia Europeană, sunt echivalente cu
certificatele, atestările și orice alte documente solicitate unui
prestator, în condițiile prezentei ordonanțe de urgență.”
7. La articolul 5, alineatul (1) se modifică și va avea
următorul cuprins:
ăArt. 5. — (1) În cazul în care o autoritate competentă
română solicită ca prestatorul ori beneficiarul să prezinte un
certificat, o atestare sau un alt document pentru a dovedi că o
anumită cerință a fost îndeplinită, aceasta acceptă orice
document dintr-un stat membru întocmit într-un scop echivalent
sau din care reiese clar că cerința respectivă este îndeplinită.”
8. La articolul 6, alineatele (3), (6) și (9) se modifică și
vor avea următorul cuprins:
ă(3) Autoritățile competente trebuie să se înregistreze în
sistemul PCU electronic în termen de maximum 60 de zile de la
data la care acesta devine funcțional sau de la data la care
acestea devin funcționale.
..........................................................................................
(6) Se desemnează Centrul Național «România Digitală»,
denumit în continuare CNRD, în subordinea Ministerului
Comunicațiilor și Societății Informaționale, ca autoritate
responsabilă pentru realizarea, operaționalizarea și
administrarea PCU electronic.
........................................................................................
(9) PCU electronic va deveni funcțional până la data de
1 decembrie 2010.”
9. La articolul 7, alineatele (3) și (4) se modifică și
vor avea următorul cuprins:
ă(3) Autoritățile competente au obligația de a răspunde, în
mod clar și precis, prin intermediul PCU electronic, în termen de
maximum 5 zile lucrătoare de la înregistrarea cererii, oricărei
cereri de informații sau asistență menționate la alin. (1) și (2) și,
în cazurile în care cererea este eronată ori nefondată, au
obligația de a informa solicitantul în consecință, în cel mai scurt
timp, dar nu mai mult de 3 zile lucrătoare.
(4) CNRD este responsabil pentru buna funcționare, din
punct de vedere tehnic, a PCU electronic. Autoritățile
competente răspund pentru conținutul informațiilor și
documentelor colectate, transmise și procesate prin intermediul
PCU electronic.”

MONITORUL OFICIAL AL ROMÂNIEI, PARTEA I, Nr. 256/20.IV.2010
10. La articolul 7, după alineatul (5) se introduce un nou
alineat, alineatul (6), cu următorul cuprins:
ă(6) Autoritățile competente pot lua măsuri pentru ca
informațiile prevăzute în prezentul articol să fie disponibile și în
alte limbi comunitare.”
11. La articolul 9, după alineatul (8) se introduce un nou
alineat, alineatul (9), cu următorul cuprins:
ă(9) Prezentul articol nu aduce atingere modului de
repartizare a competențelor în acordarea autorizațiilor între
autoritățile administrative.”
12. La articolul 15, litera c) se modifică și va avea
următorul cuprins:
ăc) raportează prin intermediul platformei electronice
Interactive Policy Making (IPM) toate regimurile de autorizare și
cerințele menținute, precum și cerințele care au fost
simplificate.”
13. La articolul 16, alineatul (4) se modifică și va avea
următorul cuprins:
ă(4) Autoritățile administrației publice pot aplica, în
conformitate cu legislația națională armonizată, propriile reguli în
ceea ce privește condițiile de angajare, inclusiv cele stabilite în
contractele colective. Autoritățile publice competente române
pot impune cerințe în ceea ce privește o activitate de servicii în
cazul în care acestea sunt justificate din motive de ordine
publică, sănătate publică sau protecția mediului, în conformitate
cu alin. (2).”
14. La articolul 18, după alineatul (2) se introduce un nou
alineat, alineatul (3), cu următorul cuprins:
ă(3) Alin. (1) și (2) nu aduc atingere dispozițiilor stabilite prin
instrumente comunitare ce garantează libertatea de a presta
servicii sau care permit derogări de la aceasta.”
15. La articolul 20, alineatele (2) și (3) se modifică și vor
avea următorul cuprins:
ă(2) Prestatorii pot stabili condiții de acces diferite în cazul în
care acestea sunt justificate în mod direct prin criterii obiective.
(3) Clauzele ori declarațiile ce cuprind condiții generale de
acces discriminatorii sunt nule de drept.”
16. După articolul 23 se introduce un nou articol,
articolul 231, cu următorul cuprins:
ăArt. 231. — (1) Autoritățile competente elimină interdicțiile
totale cu privire la comunicările comerciale ale profesiilor
reglementate.
(2) Comunicările comerciale ale profesiilor reglementate
respectă normele profesionale ale acestora, în conformitate cu
legislația Uniunii Europene referitoare la independența,
demnitatea și integritatea profesiei, precum și la păstrarea
secretului profesional, conform specificului fiecărei profesii.
Normele profesionale cu privire la comunicările comerciale
trebuie să fie nediscriminatorii, justificate printr-un motiv
imperativ de interes general și proporționale.”
17. La articolul 25, alineatul (5) se modifică și va avea
următorul cuprins:
ă(5) Autoritățile publice competente române iau măsuri
pentru:
a) încurajarea cooperării ordinelor profesionale, camerelor
de comerț, asociațiilor meșteșugărești și a asociațiilor de
consumatori, la nivel comunitar, pentru a promova calitatea

3

prestării serviciilor, în special prin facilitarea evaluării
competenței unui prestator;
b) încurajarea dezvoltării evaluărilor independente, în special
de către asociațiile de consumatori, în ceea ce privește calitatea
și deficiențele prestării serviciilor, inclusiv dezvoltarea, la nivel
comunitar, a unor încercări și testări comparative și comunicarea
rezultatelor;
c) dezvoltarea de standarde europene voluntare, în scopul
facilitării compatibilității între serviciile oferite de către prestatori
din state membre diferite, informarea beneficiarului și calitatea
serviciilor;
d) asigurarea formării personalului implicat în activitățile de
asistență reciprocă, inclusiv din punct de vedere lingvistic și al
tehnologiei informației, și sprijinirea schimbului reciproc de
experiență cu celelalte state membre;
e) încurajarea elaborării, la nivel comunitar, în special de
către ordinele, organismele și asociațiile profesionale, a unor
coduri de conduită care să faciliteze prestarea de servicii sau
stabilirea unui prestator într-un alt stat membru, în conformitate
cu legislația comunitară; aceste coduri de conduită sunt
accesibile la distanță, prin mijloace electronice.”
18. La articolul 28 alineatul (1), după litera c) se introduce
o nouă literă, litera d), cu următorul cuprins:
ăd) în cazul nerespectării de către autoritățile competente a
obligației prevăzute la art. 6 alin. (3), cu amendă de la 5.000 lei
la 10.000 lei.”
19. La articolul 28, alineatul (4) se modifică și va avea
următorul cuprins:
ă(4) Constatarea contravențiilor și aplicarea sancțiunilor
prevăzute la alin. (1) lit. a)—c) se fac de către reprezentanții
împuterniciți ai Autorității Naționale pentru Protecția
Consumatorilor, în cazul în care, prin încălcarea prevederilor
legale, sunt sau pot fi afectate interesele consumatorilor.”
20. La articolul 28, după alineatul (4) se introduce un nou
alineat, alineatul (41), cu următorul cuprins:
ă(41) Constatarea contravenției și aplicarea sancțiunii
prevăzute la alin. (1) lit. d) se fac de către reprezentanții
împuterniciți ai CNDR.”
21. După articolul 40 se introduce un nou articol,
articolul 401, cu următorul cuprins:
ăArt. 401. — Autoritățile publice competente române au
obligația de a analiza rapoartele celorlalte state membre,
realizate în vederea evaluării reciproce și transmise de către
Comisia Europeană. Observațiile rezultate în urma analizei vor
fi transmise Departamentului pentru Afaceri Europene, în
termenul stabilit de acesta.”
22. În anexă, după litera e) se introduce o nouă literă,
litera f), cu următorul cuprins:
ăf) art. 11 alin. (2) din Legea nr. 184/2001 privind organizarea
și exercitarea profesiei de arhitect, republicată.”
Art. II. — În tot cuprinsul ordonanței de urgență, denumirea
ăSistemul de informare în cadrul pieței interne (SIPI)” se
înlocuiește cu denumirea ăSistemul de informare al pieței interne
(IMI)”.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 16 aprilie 2010.
Nr. 68.

4

MONITORUL OFICIAL AL ROMÂNIEI, PARTEA I, Nr. 256/20.IV.2010
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 49/2009 privind libertatea
de stabilire a prestatorilor de servicii și libertatea
de a furniza servicii în România
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 49/2009 privind libertatea de stabilire a prestatorilor de servicii și
libertatea de a furniza servicii în România și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 15 aprilie 2010.
Nr. 430.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 284
din 18 martie 2010

referitoare la excepția de neconstituționalitate a prevederilor art. 102 alin. (1) și (2)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 102 alin. (1) și (2) din Ordonanța de urgență
a Guvernului nr. 194/2002 privind regimul străinilor în România,
excepție ridicată de Yan Hongen în Dosarul nr. 549/2/2009 al
Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune

concluzii de respingere a excepției de neconstituționalitate,
arătând că, astfel cum a statuat Curtea Constituțională în
jurisprudența sa, în cadrul politicii de control al migrației, statele
dispun de o marjă largă de apreciere în ceea ce privește
condițiile de acordare a tolerării șederii pe teritoriul României,
textele de lege criticate necontravenind dispozițiilor
constituționale și convenționale invocate de autorul excepției.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2009, pronunțată în Dosarul
nr. 549/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 102 alin. (1) și (2) din Ordonanța de urgență
a Guvernului nr. 194/2002 privind regimul străinilor în
România. Excepția de neconstituționalitate a fost ridicată de
Yan Hongen într-o cauză având ca obiect acordarea regimului
tolerării șederii acestuia pe teritoriul României.

MONITORUL OFICIAL AL ROMÂNIEI, PARTEA I, Nr. 256/20.IV.2010
În motivarea excepției de neconstituționalitate se susține,
în esență, că textul de lege criticat este lipsit de precizie și
claritate, întrucât nu menționează explicit motivul vieții de familie
ca motiv de acordare a regimului tolerării, noțiunile de ămotive
obiective” și ăîmprejurări independente de voința străinului,
imprevizibile și de neînlăturat” fiind prea vagi și imprecise.
Autorul excepției descrie situația existentă în fapt, precizând că
soția și fiul său au drept de ședere în România, astfel că
eventuala sa returnare în țara de origine ar constitui o încălcare
gravă a dreptului la viață de familie.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 102 alin. (1) și (2) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul conținut:
— Art. 102 alin. (1) și (2): ă(1) Tolerarea rămânerii pe teritoriul
României, denumită în continuare tolerare, reprezintă
permisiunea de a rămâne pe teritoriul țării acordată de Oficiul
Român pentru Imigrări străinilor care nu au dreptul de ședere
și, din motive obiective, nu părăsesc teritoriul României.

5

(2) Prin motive obiective, în sensul prezentei ordonanțe de
urgență, se înțelege acele împrejurări independente de voința
străinului, imprevizibile și care nu pot fi înlăturate, datorită cărora
străinul nu poate părăsi teritoriul României.”
În opinia autorului excepției de neconstituționalitate, textul de
lege criticat contravine dispozițiilor art. 26 alin. (1) din Constituție
și celor ale art. 8 din Convenția pentru apărarea drepturilor
omului și a libertăților fundamentale, care garantează dreptul la
viață familială și privată.
Examinând excepția de neconstituționalitate, Curtea observă
că, prin numeroase decizii, a statuat că dispozițiile de lege
criticate nu impietează exercitarea dreptului persoanei la
respectarea vieții private și de familie, ele reglementând
condițiile de acordare a tolerării rămânerii străinilor pe teritoriul
României. În acest sens, Curtea Constituțională a observat că
este firesc ca legiuitorul să fi indicat doar elementele generice
pentru identificarea acelor motive obiective ce pot justifica
tolerarea rămânerii pe teritoriul României și să nu fi exemplificat
situații concrete, întrucât acestea nu pot fi enumerate și epuizate
în cuprinsul unei norme juridice. Referitor la respectarea
criteriului calității legii în cadrul procesului de legiferare, a reținut
că însăși Curtea Europeană a Drepturilor Omului a precizat, în
jurisprudența sa, că previzibilitatea consecințelor ce decurg
dintr-un act normativ determinat nu poate avea o certitudine
absolută, întrucât, oricât de dorită ar fi aceasta, ea ar da naștere
la o rigiditate excesivă a reglementării (Cauza Reckvenyi contra
Ungariei, 1999). În exemplificarea acestei jurisprudențe, poate
fi amintită Decizia nr. 785 din 3 iulie 2008, publicată în Monitorul
Oficial al României, Partea I, nr. 580 din 1 august 2008, Decizia
nr. 1.334 din 9 decembrie 2008, publicată în Monitorul Oficial al
României, Partea I, nr. 884 din 29 decembrie 2008, sau Decizia
nr. 967 din 25 iunie 2009, publicată în Monitorul Oficial al
României, Partea I, nr. 629 din 22 septembrie 2009.
Întrucât în prezenta cauză nu au intervenit elemente noi, de
natură să justifice reconsiderarea acestei jurisprudențe, atât
considerentele, cât și soluțiile deciziilor menționate își păstrează
valabilitatea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 102 alin. (1) și (2) din Ordonanța de urgență a Guvernului
nr. 194/2002 privind regimul străinilor în România, excepție ridicată de Yan Hongen în Dosarul nr. 549/2/2009 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 256/20.IV.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2010 al Regiei Autonome ăMonetăria Statului”
din subordinea Băncii Naționale a României
În temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2010 al Regiei
Autonome ăMonetăria Statului” din subordinea Băncii Naționale a României,
prevăzut în anexa*) care face parte integrantă din prezenta hotărâre.
(2) În termen de 30 de zile de la data intrării în vigoare a prezentei hotărâri,
defalcarea pe trimestre a indicatorilor prevăzuți în bugetul de venituri și cheltuieli
al Regiei Autonome ăMonetăria Statului” se va face de către aceasta, cu aprobarea
Băncii Naționale a României.
Art. 2. — (1) Cheltuielile totale aferente veniturilor totale înscrise în bugetul
de venituri și cheltuieli al Regiei Autonome ăMonetăria Statului”, prevăzut la art. 1,
reprezintă limite maxime, care nu pot fi depășite decât în cazuri justificate și numai
cu aprobarea Guvernului, la propunerea Băncii Naționale a României, cu avizul
Ministerului Finanțelor Publice și al Ministerului Muncii, Familiei și Protecției
Sociale.
(2) În cazul în care în cursul execuției bugetare se înregistrează depășiri sau
nerealizări ale veniturilor totale aprobate, Regia Autonomă ăMonetăria Statului” va
putea efectua cheltuieli totale proporțional cu gradul de realizare a veniturilor totale,
cu excepția cheltuielilor cu personalul, care nu pot fi depășite, cu încadrarea în
indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de 5.000 lei.
(2) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
(3) Contravenția se constată de organele de control financiar ale statului,
împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
PRIM-MINISTRU

EMIL BOC
Contrasemnează:
Guvernatorul Băncii Naționale
a României,
Mugur Constantin Isărescu
Ministrul muncii, familiei
și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 31 martie 2010.
Nr. 325.

*) Anexa este reprodusă în facsimil.

7

MONITORUL OFICIAL AL ROMÂNIEI, PARTEA I, Nr. 256/20.IV.2010

ANEXĂ

BANCA NAȚIONALĂ A ROMÂNIEI
Regia Autonomă ăMonetăria Statului”
Adresa: str. Fabrica de Chibrituri nr. 30, sectorul 5, București
Cod unic de înregistrare: RO 427304
B U G E T U L D E V E N I T U R I Ș I C H E LT U I E L I P E A N U L 2 0 1 0
— mii lei —

8

MONITORUL OFICIAL AL ROMÂNIEI, PARTEA I, Nr. 256/20.IV.2010

MONITORUL OFICIAL AL ROMÂNIEI, PARTEA I, Nr. 256/20.IV.2010

9

10

MONITORUL OFICIAL AL ROMÂNIEI, PARTEA I, Nr. 256/20.IV.2010
GUVERNUL ROMÂNIEI

HOTĂRÂRE
privind unele măsuri de utilizare a Fondului elvețian de contrapartidă
constituit în temeiul Acordului dintre Guvernul României și Guvernul Confederației Elvețiene
privind acordarea asistenței financiare, semnat la București la data de 26 noiembrie 1992,
modificat prin Acordul dintre Guvernul României și Guvernul Confederației Elvețiene,
semnat la București la 14 decembrie 2001
Având în vedere prevederile art. 5 și 6 din Hotărârea Guvernului nr. 794/1997 privind constituirea, administrarea și utilizarea
Fondului de contrapartidă, cu modificările ulterioare,
ținând cont de prevederile art. 3 din Acordul dintre Guvernul României și Guvernul Confederației Elvețiene privind
acordarea asistenței financiare, semnat la București la 26 noiembrie 1992, precum și de schimbul de scrisori pentru prelungirea
valabilității acordului pentru perioada 1995—1996, aprobate prin Hotărârea Guvernului nr. 532/1996, astfel cum a fost modificat
prin Acordul dintre Guvernul României și Guvernul Confederației Elvețiene, semnat la București la 14 decembrie 2001, ratificat prin
Legea nr. 369/2002,
luând în considerare Minuta întâlnirii Comitetului mixt româno-elvețian pentru aprobarea proiectelor finanțate din Fondul
Elvețian de Contrapartidă, semnată la București la 13 iulie 2009,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă alocarea sumei de 1.009.608 lei din
Fondul elvețian de contrapartidă constituit din contravaloarea în
monedă națională a ajutoarelor acordate Guvernului României
de Guvernul Confederației Elvețiene, pentru realizarea
obiectivului ăImplicațiile reabilitării termice asupra reglajului
termic al instalațiilor de încălzire centrală alimentate prin
sistemul de încălzire urban”.
(2) Universitatea Tehnică de Construcții București (UTCB)
asigură suma de 42.067 lei, reprezentând cofinanțarea
proiectului prevăzut la alin. (1), din bugetul propriu de venituri și
cheltuieli.

Art. 2. — Ministerul Finanțelor Publice, în calitate de
administrator al Fondului elvețian de contrapartidă, transferă
Universității Tehnice de Construcții București (UTCB), în calitate
de beneficiar al proiectului, suma prevăzută la art. 1 alin. (1), pe
baza unei convenții de finanțare privind transferul, utilizarea și
controlul sumelor alocate.
Art. 3. — Universitatea Tehnică de Construcții București
(UTCB) prezintă Ministerului Finanțelor Publice, Ministerului
Afacerilor Externe și Biroului Elvețian de Cooperare/Ambasada
Elveției la București raportări trimestriale privind stadiul realizării
proiectului prevăzut la art. 1 alin. (1).

PRIM-MINISTRU

EMIL BOC

Contrasemnează:
Ministrul educației, cercetării, tineretului și sportului,
Daniel Petru Funeriu
Ministrul afacerilor externe,
Teodor Baconschi
Ministrul finanțelor publice,
Sebastian Teodor Gheorghe Vlădescu

București, 31 martie 2010.
Nr. 326.

MONITORUL OFICIAL AL ROMÂNIEI, PARTEA I, Nr. 256/20.IV.2010
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2010 al Companiei Naționale
ăImprimeria Națională” — S.A., companie națională
aflată sub autoritatea Ministerului Finanțelor Publice
În temeiul art. 108 din Constituția României, republicată, al art. 15 alin. (1) din
Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, și al art. 5 lit. i) din Hotărârea Guvernului
nr. 34/2009 privind organizarea și funcționarea Ministerului Finanțelor Publice, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2010 al
Companiei Naționale ăImprimeria Națională” — S.A., companie națională aflată
sub autoritatea Ministerului Finanțelor Publice, prevăzut în anexa*) care face parte
integrantă din prezenta hotărâre.
(2) În termen de 30 de zile de la data intrării în vigoare a prezentei hotărâri,
defalcarea pe trimestre a indicatorilor prevăzuți în bugetul de venituri și cheltuieli
al Companiei Naționale ăImprimeria Națională” — S.A. se va face de către
Ministerul Finanțelor Publice, cu aprobarea secretarului de stat coordonator.
Art. 2. — (1) Cheltuielile totale aferente veniturilor totale înscrise în bugetul
de venituri și cheltuieli al Companiei Naționale ăImprimeria Națională” — S.A.,
prevăzut la art. 1, reprezintă limite maxime care nu pot fi depășite decât în cazuri
justificate și numai cu aprobarea Guvernului, la propunerea Ministerului Finanțelor
Publice și cu avizul Ministerului Muncii, Familiei și Protecției Sociale.
(2) În cazul în care în execuție se înregistrează nerealizări ale veniturilor
totale aprobate, Compania Națională ăImprimeria Națională” — S.A. va putea
efectua cheltuieli totale aferente veniturilor totale proporțional cu gradul de realizare
a veniturilor totale, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de 5.000 lei.
(2) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
(3) Contravenția se constată de organele de control financiar ale statului,
împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul muncii, familiei și protecției sociale,
Mihai Constantin Șeitan

București, 7 aprilie 2010.
Nr. 339.
*) Anexa este reprodusă în facsimil.

11

12

MONITORUL OFICIAL AL ROMÂNIEI, PARTEA I, Nr. 256/20.IV.2010
ANEXĂ

MINISTERUL FINANȚELOR PUBLICE
Compania Națională ăImprimeria Națională” — S.A.
Bd. Al. I. Cuza nr. 56, sectorul 1, București
Cod unic de înregistrare: 2779625
B U G E T U L D E V E N I T U R I Ș I C H E LT U I E L I
PE ANUL 2010

MONITORUL OFICIAL AL ROMÂNIEI, PARTEA I, Nr. 256/20.IV.2010

13

14

MONITORUL OFICIAL AL ROMÂNIEI, PARTEA I, Nr. 256/20.IV.2010

N O T Ă:

Unitatea nu este monitorizată potrivit prevederilor legale, neînregistrând creanțe și plăți restante.

MONITORUL OFICIAL AL ROMÂNIEI, PARTEA I, Nr. 256/20.IV.2010

15

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 56/2010
privind stabilirea unor măsuri pentru reorganizarea producătorilor de energie electrică și termică
de sub autoritatea Ministerului Economiei, Comerțului și Mediului de Afaceri,
prin înființarea Companiei Naționale Electra — S.A. și Companiei Naționale Hidroenergetica — S.A.
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 56/2010 privind
stabilirea unor măsuri pentru reorganizarea producătorilor de
energie electrică și termică de sub autoritatea Ministerului
Economiei, Comerțului și Mediului de Afaceri, prin înființarea
Companiei Naționale Electra — S.A. și Companiei Naționale
Hidroenergetica — S.A., publicată în Monitorul Oficial al
României, Partea I, nr. 80 din 5 februarie 2010, se modifică și se
completează după cum urmează:
1. La articolul 1, alineatul (2) se modifică și va avea
următorul cuprins:
ă(2) Înființarea Companiei Naționale Electra — S.A. se face
în conformitate cu dispozițiile Legii nr. 31/1990 privind societățile
comerciale, republicată, cu modificările și completările
ulterioare, în condițiile prevăzute de prezenta hotărâre, prin
operațiuni de fuziune prin contopire și, respectiv, de divizare prin
desprinderea unei părți din patrimoniu.”
2. La articolul 1, după alineatul (2) se introduce un nou
alineat, alineatul (3), cu următorul cuprins:
ă(3) Concomitent cu înființarea Companiei Naționale
Electra — S.A., potrivit alin. (2), se înființează Compania
Națională Hidroenergetica — S.A., prin transformarea în
companie națională a Societății Comerciale de Producere a
Energiei Electrice în Hidrocentrale Hidroelectrica — S.A. și
schimbarea denumirii acesteia, precum și ca urmare a
reorganizării acestei societăți prin fuziune prin absorbție și,
respectiv, divizare prin desprinderea unei părți de patrimoniu, în
conformitate cu dispozițiile Legii nr. 31/1990, republicată, cu
modificările și completările ulterioare.”
3. Articolul 2 se modifică și va avea următorul cuprins:
ăArt. 2. — Compania Națională Electra — S.A. se înființează
prin fuziunea prin contopire, în condițiile art. 238 alin. (1) lit. b)
din Legea nr. 31/1990, republicată, cu modificările și
completările ulterioare, a Societății Comerciale Complexul
Energetic Rovinari — S.A., Societății Comerciale Complexul
Energetic Turceni — S.A., Societății Comerciale Complexul
Energetic Craiova — S.A., Societății Naționale a Lignitului
Oltenia — S.A., Societății Naționale Nuclearelectrica — S.A. și
a Societății Comerciale Hidroserv — S.A. Râmnicu Vâlcea, filială
a Societății Comerciale Hidroelectrica — S.A., care se dizolvă
fără a intra în lichidare, concomitent cu preluarea patrimoniului
Societății Comerciale Hidroelectrica — S.A., corespunzător
sucursalelor S.H. Râmnicu Vâlcea, S.H. Sibiu și S.H. Târgu Jiu,
stabilit în cadrul procedurii de divizare prin desprinderea unei
părți din patrimoniul acesteia.”
4. La articolul 3, alineatul (1) se modifică și va avea
următorul cuprins:
ăArt. 3. — (1) Concomitent cu înființarea Companiei
Naționale Electra — S.A. în condițiile prevăzute la art. 2 și, în
particular, cu preluarea de către aceasta a unei părți din
patrimoniul Societății Comerciale Hidroelectrica — S.A.,
corespunzătoare sucursalelor S.H. Râmnicu Vâlcea, S.H. Sibiu
și S.H. Târgu Jiu, Societatea Comercială Hidroelectrica — S.A.
își schimbă denumirea și se transformă în Compania Națională

Hidroenergetica — S.A., care fuzionează, în condițiile art. 238
alin. (1) lit. a) din Legea nr. 31/1990, republicată, cu modificările
și completările ulterioare, cu anumite filiale ale Societății
Comerciale de Producere a Energiei Electrice și Termice
Termoelectrica — S.A., respectiv Societatea Comercială
Electrocentrale Deva — S.A. și Societatea Comercială
Electrocentrale București — S.A., precum și cu anumite filiale
ale Societății Comerciale Hidroelectrica — S.A., respectiv
Societatea Comercială Hidroserv Bistrița — S.A., Societatea
Comercială Hidroserv Slatina — S.A., Societatea Comercială
Hidroserv Porțile de Fier — S.A., Societatea Comercială
Hidroserv Curtea de Argeș — S.A., Societatea Comercială
Hidroserv Sebeș — S.A., Societatea Comercială Hidroserv
Hațeg — S.A. și Societatea Comercială Hidroserv Cluj — S.A.,
filiale care se dizolvă, fără a intra în lichidare.”
5. La articolul 3, după alineatul (1) se introduc trei noi
alineate, alineatele (11)—(13), cu următorul cuprins:
ă(11) Societatea Comercială Termoelectrica — S.A. se va
diviza prin desprinderea patrimoniului aferent sucursalei
Electrocentrale Paroșeni și a patrimoniului aferent sucursalei
Termoserv Paroșeni și transformarea celor două sucursale în
societăți comerciale distincte.
(12) Ca urmare a desprinderii de patrimoniu realizate în
condițiile alin. (11), Ministerului Economiei, Comerțului și
Mediului de Afaceri, în calitate de acționar unic al Societății
Comerciale Termoelectrica — S.A., îi vor fi alocate acțiuni ale
celor două societăți comerciale care se înființează în condițiile
alin. (11), acesta devenind acționarul unic al acestora, în
condițiile art. 2501 lit. a) din Legea nr. 31/1990, republicată, cu
modificările și completările ulterioare.
(13)
Ulterior
înființării
Companiei
Naționale
Hidroenergetica — S.A., cele două societăți comerciale înființate
în condițiile alin. (11) vor fuziona cu Compania Națională
Hidroenergetica — S.A., care le va absorbi în condițiile art. 238
alin. (1) lit. a) din Legea nr. 31/1990, republicată, cu modificările
și completările ulterioare.”
6. La articolul 3, alineatul (2) se modifică și va avea
următorul cuprins:
ă(2)
Ulterior
înființării
Companiei
Naționale
Hidroenergetica — S.A., aceasta va prelua și patrimoniul
Companiei Naționale a Huilei — S.A. Petroșani, în condițiile unui
plan de restructurare, eficientizare și dezvoltare a minelor, care
va fi întocmit de conducerea executivă și de administratorii
societății și va fi aprobat de ministrul economiei, comerțului și
mediului de afaceri.”
7. La articolul 3, după alineatul (2) se introduce un nou
alineat, alineatul (21), cu următorul cuprins:
ă(21) Termenele, condițiile și modalitățile concrete de
realizare a operațiunilor prevăzute la alin. (1), (11) și (2) vor fi
aprobate prin ordin al ministrului economiei, comerțului și
mediului de afaceri, în termen de cel mult 90 de zile de la data
publicării prezentei hotărâri.”
8. La articolul 3, alineatul (3) se abrogă.

16

MONITORUL OFICIAL AL ROMÂNIEI, PARTEA I, Nr. 256/20.IV.2010

9. La articolul 4, alineatul (1) se modifică și va avea
următorul cuprins:
ăArt. 4. — (1) Proiectele actelor constitutive ale Companiei
Naționale Electra — S.A. și ale Companiei Naționale
Hidroenergetica — S.A. se transmit Ministerului Economiei,
Comerțului și Mediului de Afaceri în vederea emiterii mandatului
său de reprezentare pentru aprobarea lor în adunările generale
ale acționarilor companiilor respective, în condițiile legii.”
10. La articolul 5, alineatul (1) se modifică și va avea
următorul cuprins:
ăArt. 5. — (1) Începând cu data la care operațiunile de
fuziune și divizare prevăzute la art. 2 și 3 își produc efectele
potrivit legii, Compania Națională Electra — S.A. și Compania
Națională Hidroenergetica — S.A. preiau toate drepturile și vor
fi ținute de toate obligațiile fostelor societăți comerciale supuse
fuziunii, respectiv preiau acele drepturi și vor fi ținute de acele
obligații aferente părților din patrimoniu care se transferă prin
divizare, și, de asemenea, se subrogă în drepturile și obligațiile
decurgând din raporturile juridice ale societăților participante cu
terții, inclusiv în litigiile în curs.”
11. La articolul 9, alineatul (1) se modifică și va avea
următorul cuprins:
ăArt. 9. — (1) Compania Națională Electra — S.A. are ca
obiect principal de activitate producția de energie electrică,
domeniu de activitate cod 351, conform Clasificării activităților
din economia națională, activitatea principală cod 3511, conform
Clasificării activităților din economia națională, urmând a
desfășura și activități de furnizare de energie electrică,
producere, transport, distribuție și furnizare de energie termică,
exploatare a minelor și carierelor de lignit și producere de
combustibil nuclear.”
12. La articolul 9, alineatul (2) se modifică și va avea
următorul cuprins:
ă(2) Compania Națională Hidroenergetica — S.A. are ca
obiect principal de activitate producția de energie electrică,
domeniu de activitate cod 351, conform Clasificării activităților
din economia națională, activitatea principală cod 3511, conform
Clasificării activităților din economia națională, urmând a
desfășura și activități de furnizare a energiei electrice,

producere, transport, distribuție și furnizare de energie termică
și exploatare a minelor de huilă.”
13. La articolul 9, după alineatul (3) se introduc trei noi
alineate, alineatele (4)—(6), cu următorul cuprins:
ă(4) Transferul către Compania Națională Electra — S.A. al
drepturilor și obligațiilor derivând din avizele, autorizațiile,
permisele și licențele deținute de societățile naționale/societățile
comerciale care se reorganizează potrivit art. 2, precum și al
drepturilor și obligațiilor derivând din avizele, autorizațiile,
permisele și licențele aferente activității sucursalelor Societății
Comerciale Hidroelectrica — S.A. prevăzute la art. 2 va opera
de drept la data la care operațiunile de fuziune și divizare
prevăzute de art. 2 își produc efectele potrivit legii, fără a fi
necesară obținerea unui acord prealabil în acest sens al
autorităților emitente, în condițiile legii.
(5) Transferul către Compania Națională Hidroenergetica —
S.A. al drepturilor și obligațiilor derivând din avizele, autorizațiile,
permisele și licențele deținute de societățile comerciale și
companiile naționale care se reorganizează potrivit art. 3
alin. (1), (11) și (2) va opera de drept la data la care operațiunile
de fuziune, divizare și, după caz, reorganizare în orice alt mod,
avute în vedere de art. 3, își produc efectele potrivit legii, fără a
fi necesară obținerea unui acord prealabil în acest sens al
autorităților emitente, în condițiile legii.
(6) După înființarea Companiei Naționale Electra — S.A. și
Companiei Naționale Hidroenergetica — S.A. potrivit art. 2 și 3,
autoritățile competente vor emite sau vor modifica, după caz,
avizele, autorizațiile, permisele și licențele necesare pentru
desfășurarea activităților acestor companii în regim de urgență,
în maximum 30 de zile de la data solicitărilor primite în acest
sens.”
14. Articolul 14 se modifică și va avea următorul cuprins:
ăArt. 14. — Finalizarea, în condițiile legii, a reorganizării
producătorilor de energie electrică și termică de sub autoritatea
Ministerului Economiei, Comerțului și Mediului de Afaceri potrivit
art. 2 și 3, prin înmatricularea Companiei Naționale Electra —
S.A. și, respectiv, înregistrarea operațiunilor de divizare și
fuziune prin absorbție pentru înființarea Companiei Naționale
Hidroenergetica — S.A., se va face după obținerea deciziei de
autorizare a concentrării economice, în condițiile legii.”

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Adriean Videanu
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 14 aprilie 2010.
Nr. 357.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 256/20.IV.2010 conține 16 pagini.

Prețul: 3,20 lei

&JUYDGY|442429]
ISSN 1453—4495

