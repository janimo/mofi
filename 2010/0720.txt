PARTEA I

Anul 178 (XXII) — Nr. 720

Joi, 28 octombrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

199.

985.

200.

Pagina
LEGI ȘI DECRETE
— Lege privind aprobarea Ordonanței Guvernului
nr. 3/2010 pentru aprobarea scoaterii din rezerva de
stat, sub formă de împrumut, a unor cantități de
combustibil pentru unii operatori economici ..............
— Decret pentru promulgarea Legii privind aprobarea
Ordonanței Guvernului nr. 3/2010 pentru aprobarea
scoaterii din rezerva de stat, sub formă de împrumut,
a unor cantități de combustibil pentru unii operatori
economici ..................................................................

2

2

— Lege pentru completarea art. 35 din Legea
nr. 111/1996 privind desfășurarea în siguranță,
reglementarea, autorizarea și controlul activităților
nucleare ....................................................................
— Decret privind promulgarea Legii pentru
completarea art. 35 din Legea nr. 111/1996 privind
desfășurarea în siguranță, reglementarea, autorizarea
și controlul activităților nucleare ................................

3

HOTĂRÂRI ALE GUVERNULUI ROMÂNIEI
1.013. — Hotărâre privind aprobarea Regulamentului de
organizare și funcționare a Centrului de Investigații și
Analiză pentru Siguranța Aviației Civile......................

4–12

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 2.579 din 20 iunie 2008 ......................................

12–16

986.

3

2

MONITORUL OFICIAL AL ROMÂNIEI, PARTEA I, Nr. 720/28.X.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței Guvernului nr. 3/2010
pentru aprobarea scoaterii din rezerva de stat,
sub formă de împrumut, a unor cantități de combustibil
pentru unii operatori economici
Parlamentul României adoptă prezenta lege.
Articol unic. — Se aprobă Ordonanța Guvernului nr. 3 din 20 ianuarie 2010
pentru aprobarea scoaterii din rezerva de stat, sub formă de împrumut, a unor
cantități de combustibil pentru unii operatori economici, adoptată în temeiul art. 1
pct. I.3 din Legea nr. 9/2010 privind abilitatea Guvernului de a emite ordonanțe și
publicată în Monitorul Oficial al României, Partea I, nr. 56 din 25 ianuarie 2010.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 22 octombrie 2010.
Nr. 199.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 3/2010 pentru aprobarea
scoaterii din rezerva de stat, sub formă de împrumut,
a unor cantități de combustibil pentru unii operatori economici
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței Guvernului
nr. 3/2010 pentru aprobarea scoaterii din rezerva de stat, sub formă de împrumut,
a unor cantități de combustibil pentru unii operatori economici și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 20 octombrie 2010.
Nr. 985.

MONITORUL OFICIAL AL ROMÂNIEI, PARTEA I, Nr. 720/28.X.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru completarea art. 35 din Legea nr. 111/1996
privind desfășurarea în siguranță, reglementarea,
autorizarea și controlul activităților nucleare
Parlamentul României adoptă prezenta lege.
Articol unic. — La articolul 35 din Legea nr. 111/1996 privind desfășurarea
în siguranță, reglementarea, autorizarea și controlul activităților nucleare,
republicată în Monitorul Oficial al României, Partea I, nr. 552 din 27 iunie 2006, cu
modificările ulterioare, după litera g) se introduc două noi litere, literele g1) și g2),
cu următorul cuprins:
ăg1) inițiază, în condițiile legii, demersurile necesare încheierii de tratate la
nivel guvernamental, în domeniul său de competență;
g2) încheie tratate, în condițiile legii, la nivel departamental, în domeniul său
de competență;”.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 22 octombrie 2010.
Nr. 200.

PREȘEDINTELE ROMÂNIEI

DECRET
privind promulgarea Legii pentru completarea art. 35
din Legea nr. 111/1996 privind desfășurarea în siguranță,
reglementarea, autorizarea și controlul activităților nucleare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru completarea art. 35 din Legea
nr. 111/1996 privind desfășurarea în siguranță, reglementarea, autorizarea și
controlul activităților nucleare și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 octombrie 2010.
Nr. 986.

3

4

MONITORUL OFICIAL AL ROMÂNIEI, PARTEA I, Nr. 720/28.X.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Regulamentului de organizare și funcționare a Centrului de Investigații
și Analiză pentru Siguranța Aviației Civile
În temeiul art. 108 din Constituția României, republicată, și al art. 10 și 13 din Ordonanța Guvernului nr. 26/2009 privind
înființarea, organizarea și funcționarea Centrului de Investigații și Analiză pentru Siguranța Aviației Civile, aprobată cu modificări
prin Legea nr. 55/2010,
Guvernul României adoptă prezenta hotărâre.
Art. 1. — (1) Centrul de Investigații și Analiză pentru
Siguranța Aviației Civile, denumit în continuare CIAS, este
organism tehnic permanent specializat, aflat în subordinea
Ministerului Transporturilor și Infrastructurii, care se organizează
și funcționează ca instituție publică finanțată integral din venituri
proprii, potrivit prevederilor legale și Regulamentului de
organizare și funcționare, prevăzut în anexa care face parte
integrantă din prezenta hotărâre.
(2) Patrimoniul CIAS se constituie prin preluarea în
administrare de la Ministerul Transporturilor și Infrastructurii a
bunurilor aflate în utilizarea Serviciului investigații transport
aerian din cadrul Direcției generale de control, la data intrării în
vigoare a prezentei hotărâri.
Art. 2. — Structura organizatorică a CIAS se aprobă prin
ordin al ministrului transporturilor și infrastructurii, la propunerea
consiliului de conducere, prevăzut la art. 3.
Art. 3. — (1) Conducerea CIAS este asigurată de către un
consiliu de conducere compus din 5 persoane.
(2) Președintele consiliului de conducere este directorul
general al CIAS.
(3) Atribuțiile membrilor consiliului de conducere și ale
directorului general se stabilesc prin Regulamentul de
organizare și funcționare a CIAS.

Art. 4. — Personalul de conducere din cadrul CIAS este
numit de către consiliul de conducere la propunerea directorului
general al CIAS.
Art. 5. — (1) Veniturile proprii ale CIAS se constituie după
cum urmează:
a) din transferul sumei de 0,275 euro/pasager îmbarcat pe
aeroporturile din România din tariful pentru supravegherea
menținerii obiectivelor necesare siguranței pasagerilor;
b) surse atrase;
c) donații.
(2) În cazul catastrofelor aeriene, Guvernul alocă CIAS sume
din Fondul de rezervă bugetară la dispoziția Guvernului, prin
bugetul Ministerului Transporturilor și Infrastructurii, pentru
investigații tehnice ale evenimentului.
(3) Valoarea tarifului prevăzut la alin. (1) lit. a) și procedura
de colectare și distribuire a acestuia se aprobă prin ordin al
ministrului transporturilor și infrastructurii.
Art. 6. — Salarizarea personalului CIAS se face potrivit
reglementărilor în vigoare.
Art. 7. — CIAS poate desfășura și alte activități privind
valorificarea unor produse din activități proprii și conexe, chirii,
prestații editoriale, studii, proiecte, lucrări, alte prestări de
servicii, exploatări ale unor bunuri pe care le are în administrare,
pe bază de tarife stabilite în condițiile legii.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul muncii, familiei și protecției sociale,
Ioan Nelu Botiș
Șeful Departamentului pentru Afaceri Europene,
Bogdan Mănoiu
p. Ministrul finanțelor publice,
Gheorghe Gherghina
secretar de stat
București, 6 octombrie 2010.
Nr. 1.013.
ANEXĂ

REGULAMENT

de organizare și funcționare a Centrului de Investigații și Analiză pentru Siguranța Aviației Civile
CAPITOLUL I
Dispoziții generale
Art. 1. — Centrul de Investigații și Analiză pentru Siguranța
Aviației Civile, denumit în continuare CIAS, înființat potrivit
prevederilor Ordonanței Guvernului nr. 26/2009 privind
înființarea, organizarea și funcționarea Centrului de Investigații

și Analiză pentru Siguranța Aviației Civile, aprobată cu modificări
prin Legea nr. 55/2010, este organizat și funcționează în
conformitate cu legislația națională aplicabilă și prezentul
regulament.
Art. 2. — CIAS asigură la nivel național și internațional
investigarea accidentelor și/sau incidentelor din aviația civilă
română care au avut loc pe teritoriul României sau în care au

MONITORUL OFICIAL AL ROMÂNIEI, PARTEA I, Nr. 720/28.X.2010
fost implicate aeronave înmatriculate în România ori aparțin
operatorilor înregistrați în România.
Art. 3. — (1) În realizarea scopului său, CIAS colaborează
cu Ministerul Transporturilor și Infrastructurii, precum și cu alte
ministere, alte autorități ale administrației publice centrale și
locale, organisme private și, după caz, poate contracta, în
condițiile legii, serviciile unor experți sau ale unor organisme
române ori străine specializate.
(2) CIAS cooperează cu instituții similare din alte țări pe baza
tratatelor internaționale la care România este parte, a
protocoalelor încheiate pe bază de reciprocitate, precum și cu
instituțiile din cadrul Uniunii Europene.
CAPITOLUL II
Structura organizatorică
Art. 4. — În cadrul CIAS funcționează compartimente
specializate, care sunt organizate și structurate în funcție de
următoarele criterii:
a) rolul și responsabilitățile CIAS prevăzute de lege;
b) volumul, complexitatea și specificul activităților de
investigație tehnică aflate într-un proces evolutiv continuu;
c) frecvența și amploarea situațiilor care necesită intervenția
CIAS;
d) caracterul operativ, tehnic și administrativ al activităților
desfășurate;
e) nivelul de pregătire necesar și nevoile de
specializare/perfecționare ale personalului.
Art. 5. — Atribuțiile structurilor și compartimentelor
specializate ale CIAS se stabilesc prin regulamentul intern,
aprobat prin hotărâre a consiliului de conducere.
CAPITOLUL III
Atribuțiile CIAS
Art. 6. — În scopul îndeplinirii responsabilităților ce îi revin,
prevăzute la art. 2 din Ordonanța Guvernului nr. 26/2009,
aprobată cu modificări prin Legea nr. 55/2010, și în afară de
atribuțiile prevăzute la art. 7 din același act normativ, CIAS
îndeplinește următoarele atribuții:
a) asigură exercitarea activităților de investigație tehnică la
nivel național și internațional în domeniul aviației civile, în scopul
creșterii și menținerii siguranței aeriene la un nivel ridicat;
b) asigură creșterea și menținerea unui coeficient ridicat de
siguranță prin emiterea de recomandări pentru siguranța
zborului;
c) urmărește modul de implementare a recomandărilor de
siguranță a zborului;
d) transpune la nivel național reglementările europene și
internaționale privind investigația tehnică a evenimentelor de
aviație civilă;
e) asigură organizarea și administrarea bazei de date
statistice referitoare la evenimentele de aviație de pe teritoriul
României și participă la schimbul de date specifice cu organizații
internaționale de aviație civilă;
f) elaborează strategia de comunicare internă și externă
privind activitățile specifice CIAS;
g) organizează și realizează comunicarea permanentă cu
publicul;

5

h) utilizează instrumente și metodologii specifice comunicării
prin internet în vederea facilitării schimbului de informații;
i) asigură pentru domeniul său de competență difuzarea și
publicarea materialelor informative și a rapoartelor finale de
investigație tehnică;
j) desfășoară orice alte activități care contribuie la
promovarea imaginii instituției;
k) stabilește strategia de formare continuă în vederea
perfecționării sau specializării personalului propriu și elaborează
planul de măsuri pentru dezvoltarea carierei profesionale a
acestuia;
l) stabilește cadrul tehnic și logistic pentru formarea continuă
a personalului;
m) coordonează și controlează activitatea de instruire și
perfecționare a personalului propriu;
n) cooperează cu instituții de formare profesională din țară și
din străinătate în vederea creșterii calității actului de investigație
tehnică;
o) reprezintă Ministerul Transporturilor și Infrastructurii în
relația cu organismele interne și internaționale similare și conexe
pentru domeniul său de activitate;
p) asigură apărarea și reprezentarea intereselor proprii la
instanțele judecătorești competente, potrivit legii;
q) reprezintă și, după caz, își apară interesele patrimoniale în
relațiile cu terții;
r) administrează fondurile pe care le are la dispoziție, precum
și bunurile din domeniul public sau privat al statului aflate în
administrare și/sau în folosință;
s) elaborează proiectul anual de buget, pe care îl supune
aprobării ministrului transportului și infrastructurii, și asigură
exercițiul financiar-contabil al instituției, în condițiile legii;
t) achiziționează sau închiriază, în condițiile legii, bunuri
mobile ori imobile necesare desfășurării activității proprii.
CAPITOLUL IV
Personalul CIAS
Art. 7. — (1) Personalul CIAS este constituit din:
a) inspectori CIAS, personal de specialitate angajat cu
contract individual de muncă, în condițiile legii, care are calitatea
de investigator accidente de aviație;
b) personal angajat cu contract individual de muncă, în
condițiile legii, pentru celelalte compartimente necesare
desfășurării activității instituției.
(2) Condițiile specifice de ocupare a posturilor de inspector
CIAS sunt următoarele:
a) pentru inspectorul CIAS operațional:
— să dețină diploma de absolvire specialitatea personal
navigant pilot;
— să dețină diploma de absolvire studii superioare;
— să dețină o experiență de zbor de minimum 10 ani;
— să dețină sau să fi deținut calitatea de comandant de
echipaj și/sau pilot instructor;
b) pentru inspectorul CIAS inginer:
— să dețină diplomă de absolvire a Facultății de Inginerie
Aerospațială sau echivalent;
— să dețină o experiență în exploatare în domeniul aviației
de minimum 10 ani;

6

MONITORUL OFICIAL AL ROMÂNIEI, PARTEA I, Nr. 720/28.X.2010

c) pentru inspectorul CIAS decodificare și analiză date
înregistratoare de zbor:
— să dețină diploma de absolvire a Facultății de Inginerie
Aerospațială sau echivalent specialitatea Instalații și
echipamente de bord sau să dețină diploma de absolvire a
Facultății de Electronică, Telecomunicații și Tehnologia
Informației cu minimum 8 ani experiență în domeniul aviației.
Art. 8. — Salarizarea personalului CIAS se stabilește potrivit
reglementărilor în vigoare.
Art. 9. — (1) Personalul CIAS este supus prevederilor
regulamentului intern și celorlalte prevederi legale în domeniu.
(2) Angajarea personalului pe funcții de execuție se face prin
concurs.
(3) Personalul CIAS este angajat cu contract individual de
muncă pe perioadă nedeterminată.
(4) Atribuțiile și responsabilitățile individuale ale personalului
CIAS se stabilesc prin fișa postului, care se aprobă de către
directorul general. Fișa postului este anexă la contractul
individual de muncă și se semnează de salariat și de șeful
ierarhic al acestuia.
(5) Personalul CIAS nu se încadrează în categoria
funcționarilor publici.
Art. 10. — (1) Inspectorii CIAS sunt învestiți cu exercițiul
autorității publice în exercitarea atribuțiilor ce le revin, beneficiind
de protecție potrivit legii.
(2) Inspectorii CIAS sunt independenți în derularea activității
de investigație tehnică a evenimentelor de aviație civilă față de
orice structură juridică, autoritate de reglementare sau de
siguranță aeriană, administrator de infrastructură de transport
aerian, față de operatori aerieni și față de orice parte ale cărei
interese ar putea intra în conflict cu domeniul de activitate al
CIAS.
(3) Inspectorii CIAS vor utiliza legitimația și insigna cu sigla
specifică CIAS numai pe timpul și în legătură cu exercitarea
atribuțiilor de serviciu, în limitele și potrivit competențelor stabilite
prin lege și prezentul regulament.
(4) Sigla, modelul legitimației și insigna de inspector CIAS se
aprobă prin ordin al ministrului transporturilor și infrastructurii.
(5) Inspectorii CIAS se pot constitui sau pot face parte din
organizații profesionale și sindicale, cu respectarea dispozițiilor
legale.
CAPITOLUL V
Organele de conducere
Art. 11. — (1) Conducerea CIAS este asigurată de către un
consiliu de conducere, compus din 5 persoane, al cărui
președinte este directorul general.
(2) Directorul general al CIAS este numit și revocat prin ordin
al ministrului transporturilor și infrastructurii.
(3) Directorul general al CIAS trebuie să îndeplinească
următoarele criterii:
a) experiență în funcție de conducere în domeniul aviației
civile de minimum 3 ani;
b) studii superioare de aviație sau studii superioare cumulate
cu deținerea unei licențe de personal aeronautic pentru o
perioadă de minimum 5 ani.
(4) Directorul CIAS este independent în luarea deciziilor cu
privire la investigația tehnică a evenimentelor de aviație civilă

față de orice structură juridică, autoritate de reglementare sau de
siguranță aeriană, administrator de infrastructură de transport
aerian, operator aerian, precum și față de orice parte ale cărei
interese ar putea intra în conflict cu sarcinile încredințate și nu
solicită și nu primește instrucțiuni de la nicio autoritate, instituție
sau entitate națională.
(5) Membrii consiliului de conducere se numesc și sunt
revocați prin ordin al ministrului transporturilor și infrastructurii.
(6) Mandatul membrilor consiliului de conducere este de
4 ani și poate fi prelungit prin ordin al ministrului transporturilor
și infrastructurii din 4 în 4 ani.
(7) Directorul și membrii consiliului de conducere trebuie să
îndeplinească următoarele condiții:
a) să nu dețină acțiuni sau părți sociale, direct ori indirect, la
administratorii de infrastructură de transport aerian, la autorități
de reglementare sau de siguranță aeriană, la operatori aerieni și
la orice parte ale cărei interese ar putea intra în conflict cu
domeniul de activitate al CIAS;
b) să nu facă parte din consiliul de administrație și/sau
adunarea generală a acționarilor ale entităților prevăzute la
lit. a);
c) să nu desfășoare activități remunerate pentru oricare
dintre entitățile prevăzute la lit. a).
(8) Directorul și membrii consiliului de conducere care, în
momentul numirii sau pe parcursul mandatului, se află în una
dintre situațiile de incompatibilitate prevăzute la alin. (7) au la
dispoziție un termen de cel mult 3 luni pentru ieșirea din starea
de incompatibilitate.
(9) Mandatul președintelui și al membrilor consiliului de
conducere încetează în următoarele situații:
a) dacă nu este îndeplinită oricare dintre condițiile prevăzute
la alin. (7);
b) în situația imposibilității de a-și îndeplini mandatul mai mult
de 120 de zile calendaristice consecutive dintr-un interval de
140 de zile;
c) în caz de condamnare penală prin hotărâre
judecătorească definitivă, pentru care nu a intervenit
reabilitarea;
d) prin demisie;
e) prin deces;
f) la expirarea sa;
g) în caz de nerespectare a termenului de 3 luni pentru
ieșirea din starea de incompatibilitate prevăzut la alin. (8);
h) prin revocare de către ministrul transporturilor și
infrastructurii pentru încălcarea prevederilor prezentului
regulament, ale Ordonanței Guvernului nr. 26/2009, aprobată cu
modificări prin Legea nr. 55/2010, și ale Ordonanței Guvernului
nr. 51/1999 privind investigația tehnică a accidentelor și
incidentelor din aviația civilă, aprobată cu modificări și
completări prin Legea nr. 794/2001.
(10) Ordinul de revocare din funcție a membrilor consiliului
de conducere poate fi atacat la instanțele de contencios
administrativ sau la instanțele competente de drept comun,
potrivit legii.
(11) Salarizarea directorului general, precum și indemnizațiile
membrilor consiliului de conducere se stabilesc, în condițiile
legii, prin ordin al ministrului transporturilor și infrastructurii.

MONITORUL OFICIAL AL ROMÂNIEI, PARTEA I, Nr. 720/28.X.2010
Art. 12. — Consiliul de conducere își desfășoară activitatea
în ședințe ordinare, extraordinare și în conformitate cu propriul
regulament de organizare și funcționare.
Art. 13. — (1) Consiliul de conducere îndeplinește, în
conformitate cu legislația în vigoare, următoarele atribuții
principale:
a) aprobă regulamentul propriu de organizare și funcționare;
b) aprobă regulamentul intern al CIAS;
c) propune spre aprobare Ministerului Transporturilor și
Infrastructurii structura organizatorică a CIAS, precum și
modificările la aceasta;
d) aprobă statul de funcții;
e) aprobă strategia de dezvoltare și de modernizare a CIAS;
f) numește și revocă personalul cu funcții de conducere, la
propunerea directorului general al CIAS;
g) aprobă colaborarea cu specialiști din țară și din străinătate
și stabilește condițiile de încheiere a contractului cu aceștia;
h) avizează bugetul de venituri și cheltuieli, în vederea
supunerii spre aprobare potrivit legii;
i) avizează programele de investiții, stabilește sursele proprii
de finanțare, aprobă contractarea de credite bancare, precum
și constituirea de alte sume pentru finanțarea investițiilor și
prezintă spre aprobare Ministerului Transporturilor și
Infrastructurii investițiile ce urmează a se realiza de către CIAS;
j) aprobă modalitățile de finanțare a dotării cu echipamente,
inclusiv prin credite și/sau împrumuturi contractate ori garantate
în conformitate cu prevederile Ordonanței de urgență a
Guvernului nr. 64/2007 privind datoria publică, aprobată cu
modificări și completări prin Legea nr. 109/2008, cu modificările
ulterioare, pe care le poate derula în condițiile legii;
k) aprobă contractele încheiate de CIAS;
l) aprobă situațiile financiare periodice ale CIAS privind
activitatea desfășurată și stabilește măsuri pentru continuarea
activității în condiții de echilibrare a bugetului;
m) analizează periodic derularea exercițiului bugetar și
eficiența cheltuielilor;
n) aprobă rapoartele periodice ale compartimentelor de
control din cadrul CIAS;
o) aprobă închirierea de clădiri, spații, terenuri și de alte
bunuri aflate în proprietatea CIAS;
p) stabilește și supune spre aprobare Ministerului
Transporturilor și Infrastructurii închirierea bunurilor proprietate
privată a statului, aflate în administrarea CIAS, în conformitate
cu reglementările în vigoare;
q) aprobă scoaterea din funcțiune și valorificarea, în condițiile
legii, a bunurilor din patrimoniul CIAS;
r) aprobă participarea CIAS ca partener în cadrul unor
proiecte internaționale, în cooperare cu instituții similare din alte
țări, în special din Uniunea Europeană, ca parte a programului
de integrare europeană;
s) aprobă propunerile de premiere anuale și trimestriale
pentru persoanele din conducerea CIAS;
t) avizează raportul anual de activitate, întocmit de
conducerea executivă a CIAS, care se supune spre aprobare
Ministerului Transporturilor și Infrastructurii.
(2) Consiliul de conducere exercită orice atribuții care îi revin
din prevederile legale, din regulamentul de organizare și

7

funcționare și din dispozițiile Ministerului Transporturilor și
Infrastructurii.
Art. 14. — (1) Consiliul de conducere se întrunește lunar sau
ori de câte ori este necesar, la cererea președintelui sau a unei
treimi din numărul membrilor săi.
(2) Hotărârile consiliului de conducere se iau cu majoritatea
voturilor membrilor acestuia. Votul este deschis, egal și direct.
(3) Consiliul de conducere este asistat de un secretar, numit
dintre angajații CIAS de către președintele consiliului de
conducere.
Art. 15. — Pentru luarea unor decizii complexe, consiliul de
conducere poate atrage în activitatea de analiză consilieri și
consultanți din diferite sectoare, urmând ca activitatea acestora
să fie remunerată în condițiile legii.
Art. 16. — (1) Directorul general al CIAS îndeplinește, în
conformitate cu legislația în vigoare, următoarele atribuții
principale:
a) conduce activitatea CIAS, având calitatea de ordonator
terțiar de credite în condițiile prevăzute de lege;
b) organizează, coordonează și îndrumă activitatea CIAS,
exercitând toate prerogativele stabilite de lege;
c) avizează strategia activității de investigație tehnică,
precum și toate procedurile operaționale, instrucțiunile și
ghidurile specifice activității CIAS;
d) emite decizii de investigație pentru realizarea activităților
de investigație tehnică;
e) aprobă componența și repartizarea echipelor de inspectori
CIAS care realizează investigații tehnice;
f) coordonează elaborarea proiectelor și programelor
internaționale în domeniul CIAS;
g) aprobă planul anual de audit intern;
h) angajează și concediază personalul CIAS, potrivit
prevederilor legale în materie;
i) aprobă promovarea și sancționarea personalului CIAS, cu
respectarea prevederilor legale;
j) propune spre aprobare consiliului de conducere numirea și
revocarea personalului de conducere din cadrul CIAS;
k) coordonează activitatea de evaluare a performanțelor
profesionale ale personalului CIAS la sfârșitul fiecărui an de
activitate;
l) aprobă și coordonează implementarea planului anual de
formare profesională și perfecționare a personalului propriu;
m) aprobă deplasarea în țară și în străinătate a personalului
CIAS pentru participare la sesiuni, seminare, conferințe,
școlarizare, expoziții din domeniul specific de activitate, precum
și pentru organizarea și susținerea de cursuri;
n) elaborează propuneri de îmbunătățire a cadrului legislativ
din domeniul CIAS și le înaintează Ministerului Transporturilor și
Infrastructurii pentru promovare, precum și altor autorități ale
administrației publice centrale spre informare;
o) reprezintă CIAS în raporturile cu autoritățile administrației
publice, cu alte persoane juridice și fizice publice sau private,
cu organismele internaționale în domeniu, pe baza și în limitele
împuternicirilor date de consiliul de conducere și ale celor
conferite de legislația în vigoare;
p) reprezintă CIAS în relațiile cu mass-media și cu societatea
civilă;

8

MONITORUL OFICIAL AL ROMÂNIEI, PARTEA I, Nr. 720/28.X.2010

q) reprezintă CIAS în relațiile cu terții și semnează actele ce
îl angajează față de aceștia;
r) exercită orice atribuții care îi revin din regulamentul de
organizare și funcționare, din hotărârile consiliului de conducere,
precum și din prevederile legale.
(2) Pentru exercitarea atribuțiilor ce îi revin, directorul general
emite decizii obligatorii pentru personalul CIAS.
(3) Pentru îndeplinirea funcțiilor specifice ale CIAS, directorul
general emite decizii de investigație tehnică, metodologii si
instrucțiuni.
(4) Atribuțiile directorului general pot fi delegate, prin decizia
acestuia, persoanelor cu funcție de conducere din
compartimentele de specialitate ale CIAS.
CAPITOLUL VI
Procedurile privind activitatea de investigație tehnică
Art. 17. — (1) Activitatea de investigație tehnică se
desfășoară potrivit prevederilor Ordonanței Guvernului
nr. 26/2009, aprobată cu modificări prin Legea nr. 55/2010, și
ale Ordonanței Guvernului nr. 51/1999, aprobată cu modificări și
completări prin Legea nr. 794/2001.
(2) În activitatea CIAS, precum și la redactarea unei notificări
privind producerea unui eveniment de aviație și a rapoartelor de
investigație tehnică preliminare și finale, se utilizează limba
română și, în funcție de situație, limba engleză.
Art. 18. — (1) Activitatea de investigație tehnică se
desfășoară numai în baza unei dispoziții de investigație tehnică
scrisă, aprobată de directorul general, al cărei model se aprobă
prin dispoziție a acestuia.
(2) În situația în care CIAS efectuează investigația tehnică a
unui eveniment de aviație civilă, președintele comisiei de
investigație tehnică va fi numit doar din rândul inspectorilor
CIAS.
(3) Pentru realizarea investigației tehnice stabilite prin ordin
de investigație, inspectorii CIAS acționează în comisii de
minimum două persoane. În cadrul acestor comisii de
investigație tehnică pot fi cooptați specialiști din cadrul altor
instituții.
(4) Pentru îndeplinirea obiectivelor, CIAS poate încheia
contracte cu parteneri, colaboratori externi din țară și din
străinătate specialiști în domeniu, în calitate de experți,
remunerați în condițiile legii.
(5) Pe tot parcursul desfășurării activității de investigație
tehnică, inspectorii CIAS trebuie să aibă asupra lor legitimația de
serviciu, precum și copia deciziei de investigație tehnică,
prevăzută la art. 16. alin. (3).
(6) Inspectorii CIAS desfășoară activitatea de investigație
tehnică, după caz, pe tot teritoriul țării și/sau în străinătate, în
condițiile legii.
Art. 19. — Metodologia și procedurile interne de investigație
tehnică detaliate în funcție de specificul evenimentelor de aviație
civilă, precum și instrucțiunile și ghidurile metodologice se
aprobă prin decizie a directorului general CIAS.
CAPITOLUL VII
Bugetul de venituri și cheltuieli
Art. 20. — (1) CIAS întocmește anual bugetul de venituri și
cheltuieli.

(2) Bugetul de venituri și cheltuieli se avizează de consiliul de
conducere al CIAS și se aprobă în condițiile legii.
(3) CIAS propune consiliului de conducere modalitățile de
finanțare a dotării cu echipamente, inclusiv prin credite și/sau
împrumuturi contractate sau garantate în conformitate cu
prevederile Ordonanței de urgență a Guvernului nr. 64/2007,
aprobată cu modificări și completări prin Legea nr. 109/2008, cu
modificările ulterioare, în lei și în valută, rambursabile din
veniturile proprii prevăzute în bugetul de venituri și cheltuieli,
aprobat potrivit legii.
Art. 21. — Soldurile anuale rezultate din execuția bugetului
de venituri și cheltuieli al CIAS rămân la dispoziția acestuia și se
folosesc în anul următor cu aceeași destinație, în conformitate
cu legislația în vigoare.
Art. 22. — CIAS poate realiza și poate dispune de venituri și
de cheltuieli în lei și în valută, în condițiile prevăzute de actele
normative în vigoare.
Art. 23. — (1) Finanțarea cheltuielilor necesare funcționării
CIAS, precum și a celor generate de investigația tehnică a
accidentelor și incidentelor de aviație civilă se asigură din
venituri proprii.
(2) Sursele proprii CIAS se constituie potrivit legii.
(3) În cazul catastrofelor aeriene Guvernul alocă CIAS sume
din Fondul de rezervă bugetară la dispoziția Guvernului, prin
bugetul Ministerului Transportului și Infrastructurii, pentru
investigații tehnice ale evenimentului.
Art. 24. — (1) Patrimoniul CIAS se constituie prin preluarea
în administrare de la Ministerul Transporturilor și Infrastructurii a
bunurilor aflate în utilizarea Serviciului investigații transport
aerian din cadrul Direcției generale de control, la data intrării în
vigoare a prezentului regulament.
(2) Bunurile preluate potrivit alin. (1) sunt bunuri proprietate
privată a statului, date în administrare CIAS în condițiile legii.
(3) Patrimoniul ce urmează a fi preluat de CIAS este prevăzut
în anexa care face parte integrantă din prezentul regulament.
(4) Predarea-preluarea bunurilor prevăzute la alin. (1) se face
pe bază de protocol, în termen de 30 de zile de la data intrării în
vigoare a prezentului regulament.
(5) Valoarea patrimoniului aflat în administrarea Ministerului
Transporturilor și Infrastructurii se diminuează cu valoarea
bunurilor preluate de CIAS.
CAPITOLUL VIII
Dispoziții finale
Art. 25. — CIAS poate să încheie contracte sau convenții cu
alte organisme similare și cu operatori economici din țară și din
străinătate, în vederea colaborării și cooperării pe plan național
sau internațional în domeniul său de activitate, în conformitate
cu prevederile legale în vigoare.
Art. 26. — Pentru îndeplinirea atribuțiilor specifice de
serviciu, CIAS folosește mijloace de transport, aparatură tehnică
adecvată și alte mijloace de lucru necesare, în condițiile legii.

MONITORUL OFICIAL AL ROMÂNIEI, PARTEA I, Nr. 720/28.X.2010

9
ANEXĂ*)
la regulament

Patrimoniul Centrului de Investigații și Analiză pentru Siguranța Aviației Civile

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 720/28.X.2010

MONITORUL OFICIAL AL ROMÂNIEI, PARTEA I, Nr. 720/28.X.2010

11

12

MONITORUL OFICIAL AL ROMÂNIEI, PARTEA I, Nr. 720/28.X.2010

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— S E C Ț I A D E C O N T E N C I O S A D M I N I S T R AT I V Ș I F I S C A L —

D E C I Z I A Nr. 2.579
din 20 iunie 2008
Dosar nr. 1.620/2/2007
Președinte: Liliana Vișan
Rozalia Ana Lazăr
Eugenia Marin
Corina Vîlcea

— judecător
— judecător
— judecător
— magistrat-asistent

S-a luat în examinare recursul declarat de Sindicatul Liber
ăRomâniafilm” împotriva Sentinței nr. 2.363 din 3 octombrie 2007
a Curții de Apel București — Secția a VIII-a contencios
administrativ și fiscal.
La apelul nominal s-au prezentat recurentul-reclamant
Sindicatul Liber ăRomâniafilm”, prin consilier juridic Rodica
Măntescu, și intimatul-intervenient Ministerul Culturii și Cultelor,

prin consilier juridic Vasile Amelia, și au lipsit intimatul-pârât
Guvernul României, intimații-intervenienți Ministerul Internelor
și Reformei Administrative și Confederația Națională Sindicală
ăCartel Alfa”.
Din partea Parchetului de pe lângă Înalta Curte de Casație și
Justiție s-a prezentat procuror Daniela Tudose.
Procedură completă.
S-a prezentat referatul cauzei, după care, nemaifiind alte
cereri de formulat, Curtea a constatat cauza în stare de judecată
și a acordat cuvântul pentru dezbateri.
Recurentul a solicitat admiterea recursului, modificarea
sentinței atacate și anularea Hotărârii Guvernului nr. 1.792/2006
privind transmiterea unor imobile din domeniul privat al statului
și din administrarea Regiei Autonome de Distribuție și

MONITORUL OFICIAL AL ROMÂNIEI, PARTEA I, Nr. 720/28.X.2010
Exploatare a Filmelor ăRomâniafilm” în domeniul public al unor
orașe, municipii și/sau județe și în administrarea consiliilor locale
sau, după caz, județene ale acestora și a Hotărârii Guvernului
nr. 1.874/2006 pentru aprobarea Strategiei privind vânzarea
sălilor și grădinilor de spectacol cinematografic, precum și a
terenurilor aferente acestora, aflate în proprietatea privată a
statului și în administrarea Regiei Autonome de Distribuție și
Exploatare a Filmelor ăRomânia-Film”.
În motivare, recurentul a arătat că pentru judecarea primului
capăt de cerere, respectiv anularea Hotărârii Guvernului
nr. 1.792/2006, Curtea de Apel București nu era competentă
teritorial, întrucât prin acest act administrativ s-a dispus
transmiterea a 18 cinematografe din domeniul privat al statului
și din administrarea Regiei Autonome de Distribuție și
Exploatare a Filmelor ăRomâniafilm” în domeniul public al unor
orașe, municipii sau județe și în administrarea consiliilor locale
sau, după caz, județene ale acestora.
Recurentul a mai susținut faptul că, potrivit art. 8 alin. (2) din
Legea nr. 213/1998 privind proprietatea publică și regimul juridic
al acesteia, și hotărârea de trecere a bunurilor poate fi atacată,
în condițiile legii, la instanța de contencios administrativ
competentă în a cărei rază teritorială se află bunul. Acest text de
lege conține o nouă imperativă de strictă aplicare derogatorie
de la dreptul comun, respectiv Legea contenciosului
administrativ nr. 554/2004, fapt pentru care excepția de
necompetență teritorială are un caracter absolut.
Pe cale de consecință, întrucât niciunul dintre imobilele
transmise din domeniul public în domeniul privat nu se află în
raza teritorială a Curții de Apel București, rezultă că această
instanță nu era competentă să judece cauza privind anularea
Hotărârii Guvernului nr. 1.792/2006, excepție pe care Curtea de
Apel București a respins-o în mod neîntemeiat.
La solicitarea Înaltei Curți, intimatul-intervenient Ministerul
Culturii și Cultelor arată că nu se impunea obținerea avizului
consultativ al Consiliului Economic și Social, așa cum prevăd
dispozițiile art. 5 lit. b) din Legea nr. 109/1997 privind
organizarea și funcționarea Consiliului Economic și Social,
arătând totodată că nu au fost constatate prejudicii materiale
față de recurent.
Având cuvântul pe fond, Ministerul Culturii și Cultelor a
solicitat respingerea recursului ca nefondat și menținerea
sentinței atacate ca temeinică și legală.
Reprezentanta Parchetului de pe lângă Înalta Curte de
Casație și Justiție a solicitat admiterea recursului, casarea
sentinței atacate și anularea Hotărârii Guvernului nr. 1.792/2006
și a Hotărârii Guvernului nr. 1.874/2006.
Aceasta a arătat că cele două acte administrative contestate
în cauză au avut la bază o documentație incompletă, întrucât
nu a existat avizul Consiliului Economic și Social. În plus,
aceasta a precizat că din cuprinsul acestor acte administrative
lipsesc datele de identificare ale imobilelor; de asemenea, notele
de fundamentare ale celor două hotărâri sunt lipsite de conținut
și de orice elemente economice care ar putea să determine
valoarea patrimonială a acestora.
C U R T E A,

asupra recursului de față, din examinarea lucrărilor din dosar,
constată următoarele:
Prin acțiunea înregistrată la Curtea de Apel București —
Secția contencios administrativ și fiscal la data de 2 martie 2007,

13

reclamantul Sindicatul Liber ăRomâniafilm” a solicitat, în
contradictoriu cu pârâtul Guvernul României, anularea Hotărârii
Guvernului nr. 1.792/2006, publicată în Monitorul Oficial al
României, Partea I, nr. 1.014 din 20 decembrie 2006, și a
Hotărârii Guvernului nr. 1.874/2006, publicată în Monitorul
Oficial al României, Partea I, nr. 13 din 9 ianuarie 2007, precum
și suspendarea executării acestora.
În motivarea în fapt a acțiunii, reclamantul a arătat că actele
administrative contestate au fost adoptate cu încălcarea
dispozițiilor Ordonanței Guvernului nr. 39/2005 privind
cinematografia, aprobată cu modificări și completări prin Legea
nr. 328/2006, întrucât a reglementat procedura de vânzare către
alte persoane decât utilizatorii actuali, fără a respecta dispozițiile
art. 7 pct. 9 din Hotărârea Guvernului nr. 78/2005 privind
organizarea și funcționarea Ministerului Culturii și Cultelor,
referitor la colaborarea și consultarea sindicatelor și patronatului
de către Ministerul Culturii și Cultelor. În plus, reclamantul a
menționat că hotărârile în discuție au fost emise fără avizul
miniștrilor de resort.
În drept, reclamantul a invocat prevederile art. 1 și 8 din
Legea nr. 554/2004.
Pârâtul Guvernul României a formulat întâmpinare prin care
a solicitat respingerea acțiunii reclamantului, cu motivarea că
actele administrative atacate au fost emise cu respectarea
dispozițiilor legale. De asemenea, pârâtul a cerut respingerea
cererii de suspendare a executării celor două acte, întrucât în
speță nu sunt îndeplinite condițiile impuse de art. 14 din Legea
nr. 554/2004.
Confederația Națională Sindicală ăCartel Alfa” a formulat
cerere de intervenție accesorie în interesul reclamantului, prin
care a solicitat admiterea acțiunii și anularea actelor
administrative.
Ministerul Internelor și Reformei Administrative, precum și
Ministerul Culturii și Cultelor au formulat cereri de intervenție în
interesul pârâtului, în care au arătat că au calitatea de coautori
la cele două hotărâri ale Guvernului analizate în cauză.
Curtea de apel, prin încheierea de ședință de la termenul din
20 iunie 2007, nu a încuviințat în principiu cererea de intervenție
în interesul reclamantului formulată de Confederația Națională
Sindicală ăCartel Alfa”; pe de altă parte, instanța a admis în
principiu cererile de intervenție în interesul pârâtului formulate
de Ministerul Internelor și Reformei Administrative și de
Ministerul Culturii și Cultelor, pentru considerentele expuse în
cuprinsul încheierii.
Reclamantul a depus la dosar cerere completatoare la
acțiunea introductivă de instanță (filele 43—47), în care a
menționat că cele două acte administrative au fost emise cu
încălcarea dispozițiilor art. 7 din Legea nr. 109/1997, modificată
și completată prin Legea nr. 492/2001 și prin Legea nr. 58/2003,
întrucât nu au avut la bază și avizul consultativ care trebuia dat
de către acest organ consultativ al Parlamentului.
În raport cu dispozițiile art. 13 din Legea nr. 554/2004, pârâtul
a prezentat documentația care a fost avută în vedere la emiterea
celor două hotărâri.
Curtea de Apel București — Secția contencios administrativ
și fiscal, prin Sentința nr. 2.363 din 3 octombrie 2007, a respins
acțiunea ca neîntemeiată.

14

MONITORUL OFICIAL AL ROMÂNIEI, PARTEA I, Nr. 720/28.X.2010

Pentru a hotărî astfel, instanța a reținut, în esență,
următoarele:
Hotărârea Guvernului nr. 1.792/2006 nu a fost emisă cu
încălcarea dispozițiilor art. 8 din Legea nr. 213/1998, întrucât în
anexa la aceasta sunt menționate datele de identificare ale
imobilelor care se transmit în domeniul public al orașelor,
municipiilor și/sau județelor și în administrarea consiliilor locale
ori, după caz, județene ale acestora.
De asemenea, pentru emiterea Hotărârii Guvernului
nr. 1.792/2006 nu era necesar avizul din partea Consiliului
Economic și Social. În plus, întrucât transmiterea imobilelor
respective s-a făcut cu obligația de a se păstra destinația
acestora, precum și cu preluarea personalului aferent, nu se
poate aprecia că ar exista o vătămare a persoanelor care
desfășoară activitate în acest domeniu.
Prin Hotărârea Guvernului nr. 1.874/2006 a fost elaborată
strategia de privatizare a sălilor și grădinilor de spectacol
cinematografic, precum și a terenurilor aferente, aflate în
proprietatea privată a statului și în administrarea RADEF
ăRomâniafilm”, în temeiul și cu respectarea dispozițiilor art. 67
alin. (1) și alin. (2) lit. b) din Ordonanța Guvernului nr. 39/2005,
aprobată cu modificări și completări prin Legea nr. 328/2006, cu
modificările ulterioare.
Prima instanță a apreciat că nu poate reține susținerea
reclamantului cu privire la nerespectarea termenului prevăzut la
art. 67 alin. (3) din Ordonanța Guvernului nr. 39/2005, întrucât
aceste dispoziții legale au fost abrogate prin Ordonanța de
urgență a Guvernului nr. 97/2006 (art. I pct. 6).
De asemenea, instanța de fond a considerat că nu pot fi
primite nici afirmațiile reclamantului în sensul că Hotărârea
Guvernului nr. 1.874/2006 este nelegală, întrucât a reglementat
și alte modalități de privatizare decât vânzarea către utilizatori.
În opinia instanței, pentru punerea în aplicare a dispozițiilor
art. 67 alin. (2) lit. b) din Ordonanța Guvernului nr. 39/2005,
aprobată cu modificări și completări prin Legea nr. 328/2006, a
fost elaborată strategia aprobată prin Hotărârea Guvernului
nr. 1.874/2006, care reglementează atât vânzarea imobilelor
către utilizatorii actuali, cât și vânzarea sălilor și grădinilor de
spectacol cinematografic, precum și a terenurilor aferente, aflate
în proprietatea privată a statului și în administrarea RADEF
ăRomâniafilm”.
Prima instanță a arătat că, potrivit notei de fundamentare și
obiectivelor stabilite — în conformitate cu dispozițiile art. 771
lit. d) din Legea nr. 328/2006 — a fost stabilită o strategie privind
vânzarea acestor imobile, cu scopul de a susține dezvoltarea și
exploatarea filmelor, în principal a celor românești sau realizate
cu participare românească.
Strategia aprobată prin hotărârea atacată prevede ca primă
etapă vânzarea activelor aflate în administrarea regiei către
utilizatorii actuali, prin negociere directă cu aceștia, în situația
în care au efectuat investiții în activele respective. În cea de a
doua etapă se stabilește și posibilitatea vânzării activelor către
alte persoane, Ministerul Culturii și Cultelor urmând a monitoriza
clauzele privind garantarea realizării investițiilor, a păstrării
numărului de salariați, asigurarea protecției sociale și păstrarea
obiectivului de activitate.
Instanța de fond a reținut că aceste prevederi ale Hotărârii
Guvernului nr. 1.874/2006 anterior descrise sunt legale, întrucât
condițiile impuse prin contractele respective nu sunt de natură
să producă vreo vătămare a intereselor reprezentate de
reclamant.

În plus, instanța a concluzionat în sensul că la elaborarea
Hotărârii Guvernului nr. 1.874/2006 au fost respectate
prevederile Legii nr. 52/2003 privind transparența decizională în
administrația publică, deoarece inițiatorul acesteia, respectiv
Ministerul Culturii și Cultelor, a făcut publică strategia adoptată
prin afișarea acesteia pe site-ul instituției. De asemenea, nici în
cazul acestei hotărâri nu era necesar avizul consultativ al
Consiliului Economic și Social, întrucât nu se încadrează în
domeniile prevăzute la art. 5 din Legea nr. 109/1997.
Împotriva acestei sentințe, în termen legal, a declarat recurs
reclamantul, care a solicitat modificarea acesteia, în sensul
admiterii acțiunii și anulării Hotărârii Guvernului nr. 1.792/2006
și a Hotărârii Guvernului nr. 1.874/2006.
Recurentul-reclamant și-a întemeiat recursul pe prevederile
art. 3041 coroborate cu ale art. 304 pct. 9 din Codul de
procedură civilă, arătând că hotărârea atacată a fost pronunțată
cu încălcarea și cu aplicarea greșită a legii.
În dezvoltarea motivelor de recurs s-a arătat de către
recurent că instanța de fond în mod greșit a ajuns la concluzia
că au fost respectate prevederile art. 8 din Legea nr. 213/1998
la momentul adoptării Hotărârii Guvernului nr. 1.792/2006 și că
nu era necesar un aviz din partea Consiliului Economic și Social,
câtă vreme această hotărâre privește cultura și relațiile de
muncă.
Recurentul-reclamant a precizat că a fost vătămat într-un
drept recunoscut de lege, întrucât organizația sindicală la care
este afiliat — Confederația Națională Sindicală ăCartel Alfa” —
nu a fost consultată la elaborarea Hotărârii Guvernului
nr. 1.792/2006.
Pe de altă parte, recurentul-reclamant a menționat că prima
instanță nu și-a motivat concluzia la care a ajuns, potrivit căreia
nici pentru emiterea Hotărârii Guvernului nr. 1.874/2006 nu era
necesar avizul consultativ al Consiliului Economic și Social.
În plus, recurentul-reclamant a arătat că instanța de fond a
soluționat greșit și excepția de necompetență teritorială, în
raport cu prevederile art. 8 alin. (2) din Legea nr. 213/1998.
În cauză au fost formulate întâmpinări de către intimații
Guvernul României, Ministerul Internelor și Reformei
Administrative și Ministerul Culturii și Cultelor, care au solicitat
respingerea recursului ca nefondat (filele 22—26; 33—37 din
dosar).
Examinând cauza în raport cu motivele de recurs invocate și
cu prevederile art. 3041 din Codul de procedură civilă, ținând
seama de toate argumentele părților și de dispozițiile legale
aplicabile, Înalta Curte apreciază că recursul este fondat, pentru
considerentele și în limitele care vor fi expuse în continuare.
Potrivit art. 21 alin. (1) din Legea nr. 109/1997, așa cum a
fost modificată și completată prin Legea nr. 58/2003, Consiliul
Economic și Social este consultat obligatoriu de către inițiatorii
proiectelor de acte normative și ai proiectelor de programe și
strategii nematerializate în proiecte de acte normative, din
domeniul său de competență. Rezultatul acestei consultări se
concretizează în avize la proiectele de acte normative și la
proiectele de programe și strategii.
În temeiul art. 5 din actul normativ anterior indicat, Consiliul
Economic și Social analizează situația economică și socială a
țării și face propuneri Guvernului și Parlamentului, în condițiile
prevăzute de lege, privind: a) restructurarea și dezvoltarea
economiei naționale; b) privatizarea, funcționarea și creșterea
competitivității agenților economici; c) relațiile de muncă și

MONITORUL OFICIAL AL ROMÂNIEI, PARTEA I, Nr. 720/28.X.2010
politica salarială; d) protecția socială și ocrotirea sănătății;
e) învățământul, cercetarea și cultura; f) politicile monetare,
financiare, fiscale și de venituri.
În baza art. 7 alin. (1) din aceeași lege, inițiatorii proiectelor
de acte normative și de programe și strategii naționale sau
sectoriale, care privesc domeniile prevăzute la art. 5, au
obligația de a solicita pentru acestea avizul consultativ al
Consiliului Economic și Social. Conform alin. (2) al articolului în
discuție, avizul va însoți în mod obligatoriu proiectul de act
normativ, de program sau de strategie până la adoptare.
Prin Hotărârea Guvernului nr. 1.792/2006 s-a dispus
transmiterea unor imobile din domeniul privat al statului și din
administrarea Regiei Autonome de Distribuție și Exploatare a
Filmelor ăRomâniafilm” în domeniul public al unor orașe,
municipii și/sau județe și în administrarea consiliilor locale sau,
după caz, județene ale acestora.
Cinematografele sunt instituții de cultură, ceea ce înseamnă
că, în temeiul art. 5 lit. e) din Legea nr. 109/1997, așa cum a fost
modificată prin Legea nr. 58/2003, Guvernului îi revenea
obligația de a solicita avizul consultativ al Consiliului Economic
și Social.
De menționat că încadrarea Hotărârii Guvernului nr. 1.792/2006
în domeniul prevăzut la art. 5 lit. e) din legea mai sus menționată
rezultă și din definiția dată cinematografiei, în art. 3 lit. a) din
Ordonanța Guvernului nr. 39/2005: ă...industrie culturală, de
importanță națională, care creează plusvaloare prin exploatarea
și răspândirea diversității culturale, are drept scop realizarea,
distribuirea și exploatarea filmelor cinematografice și include
totalitatea activităților și persoanelor care activează în acest
domeniu;”.
În plus, art. 3 din Hotărârea Guvernului nr. 1.792/2006
privește relațiile de muncă, domeniu pentru care, de asemenea,
este obligatoriu avizul consultativ al Consiliului Economic și
Social.
Existența avizului consultativ este o condiție procedurală
anterioară emiterii unui act administrativ a cărei neîndeplinire
atrage nulitatea actului. Avizul consultativ se caracterizează prin
aceea că autoritatea publică, pentru care legea prevede
competența de a emite un act administrativ, este obligată să
solicite avizul, dar are libertatea de a aprecia dacă se
conformează sau nu conținutului acestuia.
Pe de altă parte, întrucât Hotărârea Guvernului nr. 1.874/2006
reglementează cadrul juridic, modalitățile, criteriile și procedurile
de vânzare care se aplică sălilor și grădinilor de spectacol
cinematografic, precum și terenurilor aferente acestora, privește,
la rândul său, unul dintre domeniile prevăzute la art. 5 lit. e) din
Legea nr. 109/1997, modificată, și anume, cultura, situație în
care avizul consultativ al Consiliului Economic și Social era,
desigur, obligatoriu. Mai mult, deoarece acest act administrativ
implică și transferul salariaților actuali — astfel cum se prevede
la art. 20, această hotărâre se referă și la relațiile de muncă,
domeniu pentru care, de asemenea, era nevoie de avizul
anterior indicat, conform art. 5 lit. b) din legea în discuție.
Pe cale de consecință, lipsa avizului consultativ atrage
nelegalitatea celor două acte administrative contestate în cauză.
În altă ordine de idei, trebuie amintite și dispozițiile art. 6 din
Legea nr. 52/2003 privind transparența decizională în
administrația publică, potrivit cărora autoritatea emitentă a unui
proiect de act administrativ cu caracter normativ are obligația să
publice un anunț referitor la acest proiect pe site-ul propriu, să

15

îl facă accesibil publicului prin afișare la sediul propriu sau prin
mass-media, să transmită proiectele de acte normative tuturor
persoanelor care au depus cereri pentru primirea unor astfel de
informații, să le primească propunerile, sugestiile sau opiniile,
să organizeze întâlniri în care să dezbată public proiectul de act
normativ.
În speța dedusă judecății, intimatul Guvernul României nu a
făcut dovada îndeplinirii cerințelor impuse de textul legal anterior
enunțat.
Înalta Curte constată, de asemenea, că sunt întemeiate
criticile formulate de recurent, în sensul încălcării dispozițiilor
art. 1 alin. (1) din Legea contenciosului administrativ, întrucât
acesta este o organizație sindicală și se încadrează în categoria
persoanelor vătămate, definite la art. 2 alin. (1) lit. a) teza finală
din aceeași lege — organisme sociale care invocă vătămarea
prin actul administrativ atacat a unui interes legitim public, care
vizează ordinea de drept. Rolul unei organizații sindicale nu
poate fi limitat la inițierea conflictelor de interese sau la ocrotirea
intereselor de natură salarială ale membrilor săi.
Pe acest aspect, putem reține că, în fapt, este vorba de o
concretizare în Legea nr. 554/2004 a garanției realizării
principiului consacrat de art. 102 alin. (2) din Constituție. Deși
această regulă este prevăzută expres numai pentru Guvern, se
poate afirma, din coroborarea alin. (1) cu alin. (2) al acestui
articol, că ea reprezintă un principiu general al administrației
publice.
Într-adevăr, art. 102 alin. (2) din Constituție stabilește că, în
îndeplinirea atribuțiilor sale, Guvernul cooperează cu
organismele sociale interesate, dar în alin. (1) se arată că
Guvernul ăexercită conducerea generală a administrației
publice”. Rezultă, prin urmare, că ceea ce este impus expres
prin Constituție pentru Guvern, ca ășef al executivului”, se
impune, așadar, și pentru celelalte organe ale administrației
publice, în discuție fiind, printre altele, principiul transparenței.
În consecință, față de împrejurarea că lipsa avizului
consultativ al Consiliului Economic și Social atrage nulitatea
celor două acte administrative supuse controlului instanței de
contencios administrativ, Înalta Curte apreciază că nu se mai
impune și cercetarea celorlalte critici de nelegalitate invocate de
recurentul-reclamant cu privire la acestea.
Pe de altă parte, instanța de control judiciar apreciază că nu
este fondată critica recurentului privind greșita soluționare de
către instanța de fond a excepției de necompetență teritorială.
Astfel, potrivit dispozițiilor art. 10 alin. (3) din Legea
contenciosului administrativ, reclamantul se poate adresa
instanței de la sediul său sau celei de la sediul pârâtului. Dacă
reclamantul a optat pentru instanța de la sediul pârâtului, nu mai
poate invoca excepția de necompetență materială.
În speța de față, recurentul-reclamant a depus cererea de
chemare în judecată la Curtea de Apel București, în condițiile în
care ambele părți își au sediul în București. În raport cu opțiunea
exprimată, recurentul-reclamant nu mai poate invoca excepția
de necompetență teritorială.
Înalta Curte apreciază că este fondată cererea de intervenție
formulată în cauză de Confederația Națională Sindicală ăCartel
Alfa”, întrucât intervenția accesorie are un scop limitat,
cuprinzând numai apărări în favoarea reclamantului.
Intervenienta face parte din confederațiile sindicale
reprezentative la nivel național care, potrivit art. 13 alin. (1) lit. b)
din Legea nr. 109/1997, modificată, au dreptul de a desemna o

16

MONITORUL OFICIAL AL ROMÂNIEI, PARTEA I, Nr. 720/28.X.2010

parte dintre membrii Consiliului Economic și Social, iar prin
intervenția accesorie se tinde ca soluția să fie favorabilă părții
pentru care a intervenit, în sensul împrejurărilor expuse în
contextul analizei recursului reclamantului.
Prin urmare, pentru considerentele anterior expuse, în
temeiul art. 304 pct. 9 din Codul de procedură civilă, raportat la
art. 312 alin. 1—3 din Codul de procedură civilă, Înalta Curte va
admite recursul, va modifica în tot sentința atacată, în sensul că
va admite acțiunea astfel cum a fost completată și cererea de
intervenție formulată de Confederația Națională Sindicală
ăCartel Alfa” în interesul reclamantului.

În temeiul art. 1 alin. (1), art. 2 alin. (1) lit. a) teza finală, art. 8
și art. 18 alin. (1) din Legea contenciosului administrativ, va
anula Hotărârea Guvernului nr. 1.792/2006, publicată în
Monitorul Oficial al României, Partea I, nr. 1.014 din
20 decembrie 2006, și Hotărârea Guvernului nr. 1.874/2006,
publicată în Monitorul Oficial al României, Partea I, nr. 13 din
9 ianuarie 2007, urmând a respinge, în consecință, cererile de
intervenție în interesul pârâtului Guvernul României formulate
de Ministerul Internelor și Reformei Administrative, precum și de
Ministerul Culturii și Cultelor.

PENTRU ACESTE MOTIVE

În numele legii
D E C I D E:

Admite recursul declarat de Sindicatul Liber ăRomâniafilm” împotriva Sentinței nr. 2.363 din 3 octombrie 2007 a Curții de
Apel București — Secția a VIII-a contencios administrativ și fiscal.
Modifică în tot sentința atacată, în sensul că admite acțiunea completată a reclamantului Sindicatul Liber ăRomâniafilm”
și anulează Hotărârea Guvernului nr. 1.792/2006 și Hotărârea Guvernului nr. 1.874/2006.
Admite cererea de intervenție formulată de Confederația Națională Sindicală ăCartel Alfa” în interesul reclamantului.
Respinge cererile de intervenție în interesul pârâtului Guvernul României, formulate de Ministerul Administrației și Internelor
și Ministerul Culturii și Cultelor.
Irevocabilă.
Pronunțată în ședință publică astăzi, 20 iunie 2008.
Judecător,
Eugenia Marin
Magistrat-asistent,
Corina Vîlcea

Judecător,
Liliana Vișan
Judecător,
Rozalia Ana Lazăr

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 720/28.X.2010 conține 16 pagini.

Prețul: 3,20 lei

&JUYDGY|447066]
ISSN 1453—4495

