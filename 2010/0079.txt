Anul 178 (XXII) — Nr. 79

PARTEA I

LEGI, DECRETE, HOTĂRÂRI ȘI ALTE ACTE

Vineri, 5 februarie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 11 din 12 ianuarie 2010 referitoare la excepția de
neconstituționalitate a prevederilor art. 45 alin. (5) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945 — 22 decembrie 1989 ......................................

2–3

Decizia nr. 14 din 12 ianuarie 2010 referitoare la excepția de
neconstituționalitate a prevederilor art. 15 alin. (1)
lit. a), b) și c) din Legea nr. 272/2004 privind protecția
și promovarea drepturilor copilului ............................

3–4

Decizia nr. 15 din 12 ianuarie 2010 referitoare la excepția de
neconstituționalitate a prevederilor art. 94 din Codul
familiei ........................................................................

5–6

Decizia nr. 16 din 12 ianuarie 2010 referitoare la excepția de
neconstituționalitate a prevederilor art. 1396 alin. (10)
din Legea nr. 8/1996 privind dreptul de autor și
drepturile conexe........................................................

6–7

Decizia nr. 17 din 12 ianuarie 2010 referitoare la excepția de
neconstituționalitate a prevederilor art. 2 din
Ordonanța de urgență a Guvernului nr. 40/1999 privind

Pagina
protecția chiriașilor și stabilirea chiriei pentru spațiile
cu destinația de locuințe, precum și a prevederilor
art. 1436 din Codul civil ..............................................
Decizia nr. 18 din 12 ianuarie 2010 referitoare la excepția de
neconstituționalitate a prevederilor art. 50 din Legea
cadastrului și a publicității imobiliare nr. 7/1996 ........
Decizia nr. 20 din 12 ianuarie 2010 referitoare la excepția de
neconstituționalitate a prevederilor art. 38, art. 40 și
art. 42 alin. 1 din Codul familiei ..................................
Decizia nr. 32 din 14 ianuarie 2010 referitoare la excepția de
neconstituționalitate a prevederilor art. 109 alin. (1) din
Ordonanța de urgență a Guvernului nr. 195/2002
privind circulația pe drumurile publice ......................
Decizia nr. 33 din 14 ianuarie 2010 referitoare la excepția de
neconstituționalitate a prevederilor art. 45 alin. (1) și
(5) din Ordonanța de urgență a Guvernului
nr. 195/2002 privind circulația pe drumurile publice ....
Decizia nr. 34 din 14 ianuarie 2010 referitoare la excepția de
neconstituționalitate a prevederilor art. 102 alin. (1)
pct. 1 din Ordonanța de urgență a Guvernului
nr. 195/2002 privind circulația pe drumurile publice ....

7–8

9–10

10–12

12–13

14–15

15–16

2

MONITORUL OFICIAL AL ROMÂNIEI, PARTEA I, Nr. 79/5.II.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 11
din 12 ianuarie 2010

referitoare la excepția de neconstituționalitate a prevederilor art. 45 alin. (5) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 45 alin. (5) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de
Nikolaus Horst Kohl în Dosarul nr. 1.585/325/2009 al
Judecătoriei Timișoara.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra cauzei și arată că partea
Erica Gheorghe a comunicat la dosar note scrise cu privire la
situația de fapt din dosarul de fond în care a fost ridicată
excepția de neconstituționalitate.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 25 mai 2009, pronunțată în Dosarul
nr. 1.585/325/2009, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. 45 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989. Excepția a fost
ridicată de Nikolaus Horst Kohl într-o cauză civilă având ca
obiect o acțiune de constatare a nulității.
În motivarea excepției de neconstituționalitate, autorul
acesteia susține, în esență, faptul că prevederile criticate
ăderogă de la principiile pe care este așezat dreptul românesc și
care guvernează în continuare o parte a raporturilor juridice
deduse judecății și în care părțile nu sunt ținute de condiția
diabolică și restrictivă a unui termen limitat în cadrul căruia să-și
exercite dreptul de a invoca nulitatea absolută”.
Judecătoria Timișoara consideră că prevederile art. 45
alin. (5) din Legea nr. 10/2001 nu contravin dispozițiilor
constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 45 alin. (5) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, cu
următorul conținut: ăPrin derogare de la dreptul comun,
indiferent de cauza de nulitate, dreptul la acțiune se prescrie în
termen de un an de la data intrării în vigoare a prezentei legi.”
Autorul
excepției
invocă
încălcarea
dispozițiilor
constituționale ale art. 11 referitoare la dreptul internațional și
dreptul intern, ale art. 15 care reglementează universalitatea,
ale art. 16 privind egalitatea în drepturi, ale art. 20 referitoare la
tratatele internaționale privind drepturile omului, ale art. 21
privind accesul liber la justiție, ale art. 41 referitoare la munca și
protecția socială a muncii, ale art. 42 privind interzicerea muncii
forțate, ale art. 46 care reglementează dreptul la moștenire și
ale art. 124 privind înfăptuirea justiției. Totodată, invocă și art. 17
din Declarația Universală a Drepturilor Omului, referitoare la
protecția proprietății.
Examinând excepția de neconstituționalitate, Curtea
constată că art. 45 alin. (5) din Legea nr. 10/2001 a mai fost
supus controlului de constituționalitate. Astfel, prin Decizia
nr. 427 din 18 noiembrie 2003, publicată în Monitorul Oficial al
României, Partea I, nr. 868 din 5 decembrie 2003, Decizia
nr. 372 din 5 iulie 2005, publicată în Monitorul Oficial al
României, Partea I, nr. 792 din 31 august 2005, Decizia nr. 673
din 11 septembrie 2007, publicată în Monitorul Oficial al
României, Partea I, nr. 774 din 15 noiembrie 2007, Decizia
nr. 114 din 19 februarie 2008, publicată în Monitorul Oficial al
României, Partea I, nr. 233 din 26 martie 2008, și Decizia nr. 239
din 19 februarie 2009, publicată în Monitorul Oficial al României,
Partea I, nr. 230 din 8 aprilie 2009, Curtea a statuat că acest
text este constituțional.
În considerentele acestor decizii, Curtea a reținut că
exercitarea unui drept de către titularul său nu poate avea loc
decât într-un anumit cadru, stabilit de legiuitor, cu respectarea
anumitor exigențe, cărora li se subsumează și instituirea unor
termene, după a căror expirare valorificarea respectivului drept
nu mai este posibilă. Art. 45 alin. (5) din Legea nr. 10/2001
recunoaște dreptul titularului la exercitarea acțiunii în
constatarea nulității absolute a actelor juridice de înstrăinare a
imobilelor preluate în mod abuziv și asigură posibilitatea
valorificării acestuia în cadrul unui termen, impus de rațiuni
sociale majore, respectiv de evitarea unor stări de incertitudine
prelungite în ceea ce privește raporturile juridice civile, precum
și de asigurarea stabilității și securității acestora, cu atât mai
importante cu cât au ca obiect dreptul de proprietate.

MONITORUL OFICIAL AL ROMÂNIEI, PARTEA I, Nr. 79/5.II.2010
Împrejurarea că persoana interesată, deși cunoștea sau
trebuia să cunoască termenul de introducere a acțiunii în
constatarea nulității, precum și consecințele juridice ale
nerespectării acestuia, nu s-a conformat exigenței legale
lipsește de îndreptățire critica reglementării în cauză, potrivit
principiului ănemo auditur propriam turpitudinem allegans”.

3

Soluțiile pronunțate în deciziile anterior menționate, precum
și considerentele ce au stat la baza acestora își mențin
valabilitatea și în prezenta cauză, întrucât nu au fost aduse
elemente noi, de natură a determina o reconsiderare a
jurisprudenței Curții Constituționale.
Celelalte dispoziții constituționale invocate nu sunt incidente
în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 45 alin. (5) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989, excepție ridicată de Nikolaus Horst Kohl în
Dosarul nr. 1.585/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 14
din 12 ianuarie 2010

referitoare la excepția de neconstituționalitate a prevederilor art. 15 alin. (1) lit. a), b) și c)
din Legea nr. 272/2004 privind protecția și promovarea drepturilor copilului
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 15 alin. (1) lit. a), b) și c) din Legea
nr. 272/2004 privind protecția și promovarea drepturilor copilului,
excepție ridicată de Răzvan-Adrian Ghilea în Dosarul
nr. 8.923/4/2007 al Tribunalului București — Secția a III-a civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2009, pronunțată în Dosarul
nr. 8.923/4/2007, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a prevederilor art. 15 alin. (1) lit. a), b)
și c) din Legea nr. 272/2004 privind protecția și promovarea
drepturilor copilului. Excepția a fost ridicată de Răzvan-Adrian

Ghilea într-o acțiune civilă ce are ca obiect stabilirea unui
program de vizitare minor.
În motivarea excepției de neconstituționalitate autorul
susține, în esență, că prevederile criticate dau posibilitatea ca,
prin obținerea unui program de vizitare, persoane străine să
poată interveni direct în viața de familie și domiciliul părinților.
Totodată, consideră că se aduce atingere și dispozițiilor
constituționale ale art. 29, în măsura în care se permite unei
persoane să găzduiască copilul într-o locuință situată la o
distanță suficient de mare de domiciliul minorului.
Tribunalul București — Secția a III-a civilă apreciază că
prevederile de lege criticate nu contravin dispozițiilor din Legea
fundamentală invocate. În acest sens, arată că autorul nu
contestă dreptul copilului de a avea relații personale cu rudele
pe linie maternă, ci doar modalitatea de realizare a acestora.
Totodată, instanța reține că ăviața de familie”, potrivit art. 8 din
Convenția pentru apărarea drepturilor omului și a libertăților
fundamentale, este o noțiune autonomă ale cărei conținut și
aplicabilitate au fost circumstanțiate pe cale pretoriană de către
instanța europeană, având semnificația de ăviață de familie
extinsă”, adică de o legătură biologică și/sau juridică peste care
se suprapune o relație personală reală și efectivă. În
jurisprudența sa, Curtea Europeană a Drepturilor Omului a
statuat că o astfel de viață de familie există inclusiv între bunici
și nepoți, unchi și nepoți. Reține că prevederile de lege criticate
asigură cadrul legal pentru realizarea eficientă și efectivă a vieții
de familie între copil și familia extinsă.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

4

MONITORUL OFICIAL AL ROMÂNIEI, PARTEA I, Nr. 79/5.II.2010

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 15 alin. (1) lit. a), b) și c) din Legea nr. 272/2004
privind protecția și promovarea drepturilor copilului, publicată în
Monitorul Oficial al României, Partea I, nr. 557 din 23 iunie 2004,
care au următorul conținut: ăÎn sensul prezentei legi, relațiile
personale se pot realiza prin:
a) întâlniri ale copilului cu părintele ori cu o altă persoană
care are, potrivit prezentei legi, dreptul la relații personale cu
copilul;
b) vizitarea copilului la domiciliul acestuia;
c) găzduirea copilului pe perioadă determinată de către
părintele sau de către altă persoană la care copilul nu locuiește
în mod obișnuit.”
Autorul
excepției
invocă
încălcarea
dispozițiilor
constituționale ale art. 20 referitoare la tratatele internaționale
privind drepturile omului, ale art. 26 alin. (1) privind viața intimă,
familială și privată și ale art. 29 alin. (6) privind dreptul părinților
și al tutorilor de a asigura, potrivit propriilor convingeri, educația
copiilor minori a căror răspundere le revine. Totodată, se invocă
și dispozițiile art. 12 din Declarația Universală a Drepturilor
Omului, privind protecția vieții private și de familie.
Examinând excepția de neconstituționalitate, Curtea
constată că aceasta este neîntemeiată, pentru următoarele
considerente:
Art. 15 face parte din cap. II — Drepturile copilului,
secțiunea I — Drepturi și libertăți civile din Legea nr. 272/2004
privind protecția și promovarea drepturilor copilului și
reglementează o enumerare, fără caracter exhaustiv, a
modalităților de realizare a relațiilor personale între copil și
părinți, rude, precum și alte persoane față de care copilul a
dezvoltat legături de atașament. Potrivit art. 14 alin. (1) din
aceeași lege, copilul ăare dreptul de a menține relații personale”
cu persoanele menționate anterior, alin. (3) al aceluiași articol
reglementând faptul că ăpărinții sau un alt reprezentant legal al
copilului nu pot împiedica relațiile personale ale acestuia cu [...]
alte persoane alături de care copilul s-a bucurat de viața de

familie, decât în cazurile în care instanța decide în acest sens,
apreciind că există motive temeinice de natură a primejdui
dezvoltarea fizică, psihică, intelectuală sau morală a copilului”.
Curtea reține că, potrivit art. 1 alin. (1) din Legea nr. 272/2004,
ăprezenta lege reglementează cadrul legal privind respectarea,
promovarea și garantarea drepturilor copilului” și se
subordonează cu prioritate interesului superior al acestuia.
Potrivit art. 2 din lege, principiul interesului superior al copilului
este impus inclusiv în legătură cu drepturile și obligațiile ce revin
părinților sau altor reprezentanți legali și prevalează în toate
demersurile și deciziile ce privesc copiii, precum și în cauzele
soluționate de instanțele judecătorești.
Aceste din urmă prevederi sunt expresia dispozițiilor art. 3
alin. (1) din Convenția cu privire la drepturile copilului, ratificată
de România prin Legea nr. 18/1990, potrivit cărora ăÎn toate
acțiunile care privesc copiii, întreprinse de instituțiile de asistență
socială publice sau private, de instanțele judecătorești,
autoritățile administrative sau de organele legislative, interesele
copilului vor prevala”.
Având în vedere cele menționate, Curtea nu poate reține
motivele de neconstituționalitate invocate de autor, prevederile
de lege criticate fiind în acord cu dispozițiile art. 26 alin. (1) din
Constituție, potrivit cărora ăAutoritățile publice respectă și
ocrotesc viața intimă, familială și privată”.
Curtea reține faptul că soluția legislativă criticată asigură
respectarea ăvieții de familie”, eventuale măsuri legislative care
ar împiedica relația dintre minor și rudele acestuia constituind o
ingerință în dreptul la viața familială. De altfel, potrivit
jurisprudenței Curții Europene a Drepturilor Omului, în cadrul
noțiunii de ăviață familială”, în sensul art. 8 din Convenție, au
fost incluse și raporturile dintre rude apropiate ăcare pot avea
un rol considerabil în materie [...], ceea ce implică pentru stat
obligația de a acționa în așa fel încât să asigure rezolvarea
normală a acestor raporturi”. (Cauza Marckx vs. Belgia, 1979)
Mai mult, atât Convenția cu privire la drepturile copilului, cât
și Convenția asupra relațiilor personale care privesc copiii au
fost ratificate prin Legea nr. 18/1990, republicată în Monitorul
Oficial al României, Partea I, nr. 314 din 13 iunie 2001, respectiv
prin Legea nr. 87/2007, publicată în Monitorul Oficial al
României, Partea I, nr. 257 din 17 aprilie 2007. Potrivit art. 11
alin. (2) din Constituție, ăTratatele ratificate de Parlament, potrivit
legii, fac parte din dreptul intern”, statul român fiind obligat să
îndeplinească cu bună-credință obligațiile ce îi revin din tratatele
la care este parte, aplicându-se cu prioritate reglementările
internaționale, dacă există neconcordanțe între actele
internaționale privind drepturile fundamentale ale omului, la care
România este parte, și legile interne, conform art. 20 alin. (2)
din Legea fundamentală. În aceste condiții, instanța de judecată,
în soluționarea litigiilor în materie de relații personale care
privesc copiii, va face aplicarea directă a dispozițiilor din actele
internaționale privind drepturile copilului, în condițiile dispozițiilor
constituționale invocate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 15 alin. (1) lit. a), b) și c) din Legea nr. 272/2004 privind
protecția și promovarea drepturilor copilului, excepție ridicată de Răzvan-Adrian Ghilea în Dosarul nr. 8.923/4/2007 al Tribunalului
București — Secția a III-a civilă.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 79/5.II.2010

5

CURTEA CONSTITUȚIONALĂ

D E C I Z I A Nr. 15
din 12 ianuarie 2010

referitoare la excepția de neconstituționalitate a prevederilor art. 94 din Codul familiei
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 94 din Codul familiei, excepție ridicată de
Alcor Grigore Voicu în Dosarul nr. 6.621/200/2008 al Tribunalului
Buzău — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 15 iunie 2009, pronunțată în Dosarul
nr. 6.621/200/2008, Tribunalul Buzău — Secția civilă a
sesizat Curtea Constituțională cu excepția de
neconstituționalitate a prevederilor art. 94 din Codul
familiei. Excepția a fost ridicată de Alcor Grigore Voicu într-o
cauză ce are ca obiect o acțiune de încredințare a copilului.
În motivarea excepției de neconstituționalitate autorul
acesteia susține, în esență, că prevederile art. 94 din Codul
familiei nu asigură egalitatea în drepturi a părinților sub aspectul
stabilirii obligației de întreținere, întrucât cuantumul acesteia nu
este stabilit prin luarea în considerare a venitului net realizat de
fiecare părinte, ci prin raportare exclusiv la venitul net lunar
realizat de părintele căruia nu i s-a încredințat minorul spre
creștere și educare.
Tribunalul Buzău — Secția civilă consideră că excepția de
neconstituționalitate este admisibilă, potrivit art. 29 din Legea
nr. 47/1991, iar cu privire la relevanța excepției în soluționarea
cauzei apreciază că normele legale criticate țin de substanța
obiectului cauzei deduse judecății, aplicarea lor determinând
procedura de judecată și implicit de administrare a probelor în
calea de atac. Instanța nu și-a exprimat opinia cu privire la
constituționalitatea prevederilor art. 94 din Codul familiei.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens, face referire la deciziile Curții
Constituționale nr. 168/2006 și nr. 327/2004. Totodată, apreciază
că autorul pune în discuție modul de interpretare și aplicare a
dispozițiilor criticate, care sunt de competența instanței de
judecată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 94 din Codul familiei, republicat în Buletinul
Oficial nr. 13 din 18 aprilie 1956, având următorul conținut:
ăArt. 94. — Întreținerea este datorată potrivit cu nevoia celui
care o cere și cu mijloacele celui ce urmează a o plăti.
Instanța judecătorească va putea mări sau micșora obligația
de întreținere sau hotărî încetarea ei, după cum se schimbă
mijloacele celui care dă întreținerea sau nevoia celui ce o
primește.
Când întreținerea este datorată de părinte sau de cel care
adoptă, ea se stabilește până la o pătrime din câștigul său din
muncă pentru un copil, o treime pentru doi copii și o jumătate
pentru trei sau mai mulți copii.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi,
ale art. 21 alin. (3) referitoare la dreptul părților la un proces
echitabil și ale art. 53 alin. (1) privind restrângerea exercițiului
unor drepturi sau al unor libertăți. Totodată, invocă și dispozițiile
art. 6 din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil.
Examinând excepția de neconstituționalitate, Curtea
constată că aceasta este neîntemeiată, pentru următoarele
considerente:
În ipoteza desfacerii căsătoriei prin divorț, contribuția
părinților la cheltuielile de creștere, educare, învățătură și
pregătire profesională a copilului se stabilesc, prin hotărârea de
divorț, chiar dacă părțile nu au făcut cerere în acest sens. Faptul
încredințării copilului unuia dintre părinți, chiar dacă acesta are
mijloace suficiente de trai, nu scutește pe celălalt părinte de a
contribui la cheltuielile de întreține a copilului și aceasta,
deoarece ambii părinți au aceleași drepturi și obligații față de
copiii lor. Astfel, prin hotărârea de divorț, instanța va obliga pe
părintele căruia nu i-a fost încredințat copilul să plătească
celuilalt părinte sau persoanei căreia i-a fost încredințat copilul
suma fixată pentru întreținerea acestuia.
Potrivit art. 86 alin. 1 coroborat cu art. 107 alin. 2 din Codul
familiei, obiectul acestei obligații îl formează asigurarea
mijloacelor necesare întreținerii, respectiv alimente, locuință,
îmbrăcăminte, medicamente, precum și a mijloacelor necesare
pentru creșterea, educarea, învățătura și pregătirea profesională
a copiilor. Stabilirea obligației de întreținere se face în funcție de
veniturile părintelui obligat, în temeiul prevederilor art. 94 alin. 1
și 2 din Codul familiei, care prevăd că ăîntreținerea este datorată
potrivit cu nevoia celui care o cere și cu mijloacele celui ce
urmează a o plăti”, iar ăinstanța judecătorească va putea mări
sau micșora obligația de întreținere sau hotărî încetarea ei, după
cum se schimbă mijloacele celui care dă întreținerea sau nevoia
celui ce o primește”. În cazul în care întreținerea este datorată
de către părinți sau adoptatori care obțin venituri din muncă,
art. 94 alin. 3 din Codul familiei instituie anumite plafoane
maxime până la care se poate stabili obligația de întreținere,
ținând seama de numărul copiilor ce urmează a beneficia de
acest drept.
De altfel, instanța de judecată este suverană în a determina
cuantumul pensiei de întreținere în funcție de situația de fapt.

6

MONITORUL OFICIAL AL ROMÂNIEI, PARTEA I, Nr. 79/5.II.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 94 din Codul familiei, excepție ridicată de Alcor Grigore Voicu
în Dosarul nr. 6.621/200/2008 al Tribunalului Buzău — Secția civilă.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 16
din 12 ianuarie 2010

referitoare la excepția de neconstituționalitate a prevederilor art. 1396 alin. (10) din Legea nr. 8/1996
privind dreptul de autor și drepturile conexe
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Iuliana Nedelcu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1396 alin. (10) din Legea nr. 8/1996 privind
dreptul de autor și drepturile conexe, excepție ridicată de
Zsuzsanna Fabian în Dosarul nr. 529/96/2008 al Tribunalului
Harghita — Secția penală.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea penală nr. 15 din 29 iunie 2009, pronunțată
în Dosarul nr. 529/96/2008, Tribunalul Harghita — Secția
penală a sesizat Curtea Constituțională cu excepția de
neconstituționalitate a prevederilor art. 1396 alin. (10) din
Legea nr. 8/1996 privind dreptul de autor și drepturile
conexe. Excepția a fost ridicată de Zsuzsanna Fabian într-o
cauză penală privind infracțiuni reglementate de art. 1396 din
Legea nr. 8/1996.
În motivarea excepției de neconstituționalitate, autorul
acesteia susține, în esență, că prevederile criticate prezumă
scopul comercial și, implicit, vinovăția persoanei asupra căreia
s-au găsit obiectele a căror comercializare este interzisă, înainte
de stabilirea vinovăției printr-o hotărâre definitivă.
Tribunalul Harghita — Secția penală consideră că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Guvernul apreciază că excepția de neconstituționalitate este
neîntemeiată.
Avocatul Poporului consideră că excepția de
neconstituționalitate este neîntemeiată și face referire la Decizia
Curții Constituționale nr. 291/2009.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1396 alin. (10) din Legea nr. 8/1996 privind
dreptul de autor și drepturile conexe, publicată în Monitorul
Oficial al României, Partea I, nr. 60 din 26 martie 1996, astfel
cum au fost modificate prin art. I punctul 67 din Ordonanța de
urgență a Guvernului nr. 123/2005 pentru modificarea și
completarea Legii nr. 8/1996 privind dreptul de autor și drepturile
conexe, publicată în Monitorul Oficial al României, Partea I,
nr. 843 din 19 septembrie 2005, astfel cum a fost aprobată cu
modificări și completări prin Legea nr. 329/2006 privind
aprobarea Ordonanței de urgență a Guvernului nr. 123/2005
pentru modificarea și completarea Legii nr. 8/1996 privind
dreptul de autor și drepturile conexe, publicată în Monitorul
Oficial al României, Partea I, nr. 657 din 31 iulie 2006, care au
următorul conținut: ăScopul comercial se prezumă dacă marfa
pirat este identificată la sediul, la punctele de lucru, în anexele
acestora sau în mijloacele de transport utilizate de operatorii
economici care au în obiectul de activitate reproducerea,
distribuirea, închirierea, depozitarea sau transportul de produse
purtătoare de drepturi de autor ori de drepturi conexe.”
Autorul
excepției
invocă
încălcarea
dispozițiilor
constituționale ale art. 21 alin. (3) potrivit cărora părțile au
dreptul la un proces echitabil, ale art. 24 alin. (1) privind dreptul
la apărare și ale art. 23 alin. (11) referitoare la prezumția de
nevinovăție.

MONITORUL OFICIAL AL ROMÂNIEI, PARTEA I, Nr. 79/5.II.2010
Examinând excepția de neconstituționalitate, Curtea
constată că prevederile art. 1396 alin. (10) din Legea nr. 8/1996
au mai fost supuse controlului de constituționalitate, prin Decizia
nr. 291 din 3 martie 2009, publicată în Monitorul Oficial al
României, Partea I, nr. 187 din 25 martie 2009, reținându-se
următoarele:
Art. 1396 alin. (3) din Legea nr. 8/1996 instituie un regim
sancționator mai sever pentru săvârșirea infracțiunilor prevăzute
la alin. (1) și (2) ale aceluiași articol, dacă sunt săvârșite ăîn scop
comercial”, iar art. 1396 alin. (10) din lege reglementează
prezumția de comercialitate numai pentru operatorii economici
care au în obiectul de activitate reproducerea, distribuirea,
închirierea, depozitarea sau transportul de produse purtătoare
de drepturi de autor ori de drepturi conexe, și doar pentru marfa
pirat care este identificată la sediul, în punctele de lucru, în

7

anexele acestora sau în mijloacele de transport utilizate de
acești operatori economici.
Prezumția de comercialitate, reglementată în aceste condiții,
este o prezumție relativă, părțile având la dispoziție toate
mijloacele procedurale pentru a o răsturna, în condițiile legii,
fiind astfel garantat dreptul la un proces echitabil.
Curtea nu a reținut susținerile autorului excepției potrivit
cărora prevederile criticate contravin dispozițiilor constituționale
ale art. 23 alin. (11) referitoare la prezumția de nevinovăție, de
vreme ce stabilirea vinovăției este atributul exclusiv al instanțelor
judecătorești, prin administrarea probelor în cauză.
Întrucât nu au intervenit elemente noi, de natură a determina
o reconsiderare a jurisprudenței Curții în materie, soluția și
considerentele deciziei menționate sunt valabile și în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1396 alin. (10) din Legea nr. 8/1996 privind dreptul de autor
și drepturile conexe, excepție ridicată de Zsuzsanna Fabian în Dosarul nr. 529/96/2008 al Tribunalului Harghita — Secția penală.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 17
din 12 ianuarie 2010

referitoare la excepția de neconstituționalitate a prevederilor art. 2 din Ordonanța de urgență
a Guvernului nr. 40/1999 privind protecția chiriașilor și stabilirea chiriei pentru spațiile
cu destinația de locuințe, precum și a prevederilor art. 1436 din Codul civil
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 2 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru
spațiile cu destinația de locuințe, precum și a prevederilor
art. 1436 din Codul civil, excepție ridicată de Ștefan Moțoc și
Ana Moțoc în Dosarul nr. 11.213/300/2008 al Judecătoriei
Sectorului 2 București — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2009, pronunțată în Dosarul
nr. 11.213/300/2008, Judecătoria Sectorului 2 București —

Secția civilă a sesizat Curtea Constituțională cu excepția de
neconstituționalitate a prevederilor art. 2 din Ordonanța de
urgență a Guvernului nr. 40/1999 privind protecția
chiriașilor și stabilirea chiriei pentru spațiile cu destinația
de locuințe, precum și a prevederilor art. 1436 din Codul
civil. Excepția a fost ridicată de Ștefan Moțoc și Ana Moțoc într-o
cauză civilă având ca obiect o acțiune de evacuare.
În motivarea excepției de neconstituționalitate, autorii
acesteia susțin, în esență, că prevederile art. 1436 din Codul
civil încalcă drepturile unei categorii de chiriași care au dobândit
drepturi locative în temeiul Legii nr. 5/1973, a Legii nr. 17/1994
și, ulterior, în temeiul Ordonanței de urgență a Guvernului
nr. 40/1999, discriminându-i în raport cu proprietarii cărora statul
le-a restituit imobilele, în temeiul Legii nr. 10/2001. Totodată,
arată că prevederile de lege criticate nu sunt accesibile și
previzibile. În acest sens, fac referire la jurisprudența Curții
Europene a Drepturilor Omului în cauzele Sunday Times contra
Regatului Unit, 1979, și Rotaru contra României, 2000.
Judecătoria Sectorului 2 București — Secția civilă
apreciază că excepția de neconstituționalitate este
neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 79/5.II.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 2 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru
spațiile cu destinația de locuințe, publicată în Monitorul Oficial al
României, Partea I, nr. 148 din 8 aprilie 1999, aprobată cu
modificări și completări prin Legea nr. 241/2001, publicată în
Monitorul Oficial al României, Partea I, nr. 265 din 23 mai 2001,
având următorul conținut: ăContractele de închiriere prelungite
sau reînnoite în temeiul Legii nr. 17/1994, pentru suprafețele cu
destinația de locuințe, proprietatea persoanelor fizice sau
juridice de drept privat, se prelungesc, la cererea chiriașilor,
pentru o perioadă de 5 ani de la data intrării în vigoare a
prezentei ordonanțe de urgență.”
Totodată, obiect al excepției de neconstituționalitate îl
constituie și prevederile art. 1436 din Codul civil, cu următorul
conținut: ăLocațiunea făcută pentru un timp determinat încetează
de la sine cu trecerea termenului, fără să fie trebuință de o
prealabilă înștiințare.
Dacă contractul a fost fără termen, concediul trebuie să se
dea de la o parte la alta, observându-se termenele defipte de
obiceiul locului.”
Autorii excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi, ale art. 21
privind accesul liber la justiție și ale art. 26 alin. (1) referitoare la
viața intimă, familială și privată. De asemenea, invocă și
dispozițiile art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil.
Examinând excepția de neconstituționalitate, Curtea
constată că aceasta este neîntemeiată, pentru următoarele
considerente:
I. Prevederile Ordonanței de urgență a Guvernului
nr. 40/1999, în ansamblu, au mai făcut obiect al controlului de
constituționalitate, prin Decizia nr. 582 din 20 mai 2008,
publicată în Monitorul Oficial al României, Partea I, nr. 550 din
21 iulie 2008, Decizia nr. 88 din 4 mai 2000, publicată în
Monitorul Oficial al României, Partea I, nr. 389 din 21 august
2000, și Decizia nr. 97 din 18 mai 2000, publicată în Monitorul
Oficial al României, Partea I, nr. 512 din 19 octombrie 2000,
Curtea statuând în sensul constituționalității acestora.

Astfel, Curtea a decis că măsurile de protecție a chiriașilor
instituite prin Ordonanța de urgență a Guvernului nr. 40/1999 își
au temeiul constituțional în prevederile art. 47 alin. (1) și în cele
ale art. 135 alin. (2) lit. f) din Constituție, finalitatea acestei
ordonanțe fiind aceea de a reglementa raporturile dintre chiriași
și proprietari, de a oferi soluții juridice situațiilor litigioase,
asigurându-se posibilitatea pentru proprietar de a-și exercita
atributele dreptului său de proprietate și, în același timp,
protecția chiriașilor împotriva unor eventuale abuzuri.
În ceea ce privește susținerea contrarietății art. 2 din
Ordonanța de urgență a Guvernului nr. 40/1999 raportat la
dispozițiile art. 16 din Constituție, Curtea reține că prin Decizia
nr. 761 din 18 septembrie 2007, publicată în Monitorul Oficial al
României, Partea I, nr. 717 din 23 octombrie 2007, și Decizia
nr. 157 din 22 aprilie 2003, publicată în Monitorul Oficial al
României, Partea I, nr. 411 din 12 iunie 2003, a statuat că
instituirea de regimuri juridice diferite în situații care impun
rezolvări diferite nu poate fi apreciată drept o încălcare a
principiului egalității în fața legii.
Totodată, Curtea a reținut în Decizia nr. 617 din 28 aprilie
2009, publicată în Monitorul Oficial al României, Partea I, nr. 395
din 11 iunie 2009, că prevederile legale criticate nu aduc
atingere nici dispozițiilor constituționale ale art. 21 alin. (3)
privind dreptul la un proces echitabil și la soluționarea cauzelor
într-un termen rezonabil, întrucât autorii au beneficiat de toate
garanțiile procesuale în soluționarea acțiunii în evacuare
formulată în contradictoriu cu aceștia, existând totodată unele
exigențe rezonabile fără a căror satisfacere chiriașul nu ar putea
fi obligat să elibereze locuința.
Atât considerentele, cât și soluțiile deciziilor menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.
II. Cât privește art. 1436 din Codul civil, Curtea reține că
acesta reglementează o cauză de încetare a contractului de
locațiune și anume prin ajungerea la termen, reglementând
raportul dintre locator și locatar (chiriaș), și nu încalcă dreptul
persoanei la viața privată, de vreme ce contractul de locațiune
este un contract consensual încheiat pe un anumit termen,
stabilit exclusiv prin voința părților. Acest text de lege reprezintă
dreptul comun în materie de locațiune, normă de la care părțile
pot deroga și de la care legiuitorul poate institui excepții. O astfel
de excepție o reprezintă și prevederile art. 2 din Ordonanța de
urgență a Guvernului nr. 40/1999 ce reglementează o măsură
de ocrotire pentru anumite categorii de chiriași.
În fine, față de susținerile autorilor excepției privind
jurisprudența Curții Europene a Drepturilor Omului referitoare la
respectarea criteriilor de calitate, accesibilitate și previzibilitate
ale normelor juridice, Curtea constată că aceeași instanță
europeană a statuat, de exemplu prin hotărârea pronunțată în
Cauza Rekvenyi contra Ungariei, 1999, că previzibilitatea
consecințelor ce decurg dintr-un act normativ determinat nu
poate avea o certitudine absolută, întrucât, oricât de dorită ar fi
aceasta, ea ar da naștere la o rigiditate excesivă a reglementării.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 din Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu destinația de locuințe, precum și a prevederilor art. 1436 din Codul civil,
excepție ridicată de Ștefan Moțoc și Ana Moțoc în Dosarul nr. 11.213/300/2008 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 79/5.II.2010

9

CURTEA CONSTITUȚIONALĂ

D E C I Z I A Nr. 18
din 12 ianuarie 2010

referitoare la excepția de neconstituționalitate a prevederilor art. 50
din Legea cadastrului și a publicității imobiliare nr. 7/1996
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 50 din Legea cadastrului și a publicității
imobiliare nr. 7/1996, excepție ridicată de Societatea Comercială
ăAlcom” — S.A. din Galați în Dosarul nr. 1.786/233/2008 al
Tribunalului Galați – Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2009, pronunțată în Dosarul
nr. 1.786/233/2008, Tribunalul Galați — Secția civilă a sesizat
Curtea Constituțională cu excepția de neconstituționalitate
a prevederilor art. 50 din Legea cadastrului și a publicității
imobiliare nr. 7/1996. Excepția a fost ridicată de Societatea
Comercială ăAlcom” — S.A. din Galați într-o cauză având ca
obiect plângerea formulată împotriva încheierii de înscriere în
cartea funciară.
În motivarea excepției de neconstituționalitate autorul
acesteia susține, în esență, că prevederile criticate contravin
dispozițiilor constituționale privind liberul accesul la justiție,
deoarece ăinstanța de judecată analizează acțiunile fără a uni
excepțiile cu fondul, deși pentru soluționarea acestora este
necesară administrarea de dovezi”.
Tribunalul Galați — Secția civilă consideră că prevederile
de lege criticate nu contravin niciuneia dintre normele
constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului nu a comunicat punctul său de vedere
în legătură cu excepția invocată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției îl constituie prevederile art. 50 din Legea
cadastrului și a publicității imobiliare nr. 7/1996, republicată în
Monitorul Oficial al României, Partea I, nr. 201 din 3 martie 2006,
având următorul conținut:
ăArt. 50. — (1) Încheierea se comunică celui care a cerut
înscrierea sau radierea unui act sau fapt juridic, precum și
celorlalte persoane interesate potrivit mențiunilor din cartea
funciară, cu privire la imobilul în cauză, în termen de 15 zile de
la pronunțarea încheierii, dar nu mai târziu de 30 de zile de la
data înregistrării cererii.
(2) Încheierea de înscriere sau de respingere poate fi atacată
cu plângere, în termen de 15 zile de la comunicare, la biroul
teritorial. Plângerea împotriva încheierii se depune la biroul
teritorial și se va înscrie din oficiu în cartea funciară. Oficiul
teritorial este obligat să înainteze plângerea judecătoriei în a
cărei rază de competență teritorială se află imobilul, însoțită de
dosarul încheierii și copia cărții funciare.
(3) Hotărârea pronunțată de judecătorie poate fi atacată cu
apel.
(4) Hotărârea judecătorească definitivă și irevocabilă se
comunică, din oficiu, biroului teritorial de către instanța care s-a
pronunțat ultima asupra fondului.
(5) Înscrierea făcută în temeiul acestei hotărâri judecătorești
își produce efectele de la înregistrarea cererii de înscriere la
biroul teritorial.
(6) În cazul respingerii plângerii prin hotărâre judecătorească
definitivă și irevocabilă, notările făcute se radiază din oficiu.”
Autorul
excepției
invocă
încălcarea
dispozițiilor
constituționale ale art. 16 privind egalitatea în drepturi, ale art. 21
referitoare la accesul liber la justiție, ale art. 44 privind dreptul de
proprietate privată, ale art. 53 referitoare la restrângerea
exercițiului unor drepturi sau al unor libertăți, ale art. 129 privind
folosirea căilor de atac și ale art. 148 referitoare la integrarea în
Uniunea Europeană.
Examinând excepția de neconstituționalitate, Curtea
constată că aceasta este neîntemeiată, pentru următoarele
considerente:
Prevederile art. 50 din Legea cadastrului și a publicității
imobiliare nr. 7/1996, republicată, reglementează procedura de
contestare a încheierii de înscriere sau de respingere a cererii
de înscriere ori radiere a unui act sau fapt juridic în cartea
funciară. În acest sens, în art. 50 alin. (1) este reglementată
obligativitatea comunicării încheierii ăcelui care a cerut înscrierea
sau radierea unui act sau fapt juridic, precum și celorlalte
persoane interesate potrivit mențiunilor din cartea funciară”, iar
prin alin. (2) se prevede că ăîncheierea de înscriere sau de
respingere poate fi atacată cu plângere în termen de 15 zile de
la comunicare”, ce se înaintează, de către oficiul teritorial de
cadastru, judecătoriei în a cărei rază de competență teritorială
se află imobilul.
Curtea reține că susținerile autorului excepției privind
încălcarea dispozițiilor constituționale ale art. 21 privind liberul
acces la justiție și ale art. 129 referitoare la folosirea căilor de
atac sunt neîntemeiate.

10

MONITORUL OFICIAL AL ROMÂNIEI, PARTEA I, Nr. 79/5.II.2010

Astfel, încheierile prin care sunt soluționate cererile de
înscriere de către registratorul de carte funciară sunt acte
administrative provizorii supuse controlului contenciosului
administrativ special reglementat prin dispozițiile Legii
nr. 7/1996. Stabilirea sferei persoanelor cărora li se comunică
încheierea de înscriere sau de respingere a cererii de înscriere
ori radiere a unui act sau fapt juridic în cartea funciară, doar la
cel care a cerut înscrierea ori radierea unui act sau fapt juridic,
precum și la celelalte persoane interesate potrivit mențiunilor din
cartea funciară, al căror interes este prezumat legal, este
justificată obiectiv și rațional de necesitatea evitării nesiguranței
cu privire la mențiunile din cartea funciară și de apărarea
principiului securității drepturilor subiective civile.
Totodată, Constituția nu cuprinde dispoziții care să
stabilească căile de atac împotriva hotărârilor judecătorești,
stabilind în art. 129 că acestea se exercită ăîn condițiile legii”.
De altfel, accesul la justiție nu presupune și accesul la toate
mijloacele procedurale prin care se înfăptuiește justiția, iar
instituirea regulilor de desfășurare a procesului în fața
instanțelor judecătorești, deci și reglementarea căilor ordinare
sau extraordinare de atac sunt de competența exclusivă a
legiuitorului, care poate institui, în considerarea unor situații
deosebite, reguli speciale de procedură.

De altfel, persoanele interesate, ale căror drepturi au fost
încălcate prin înscrierile din cartea funciară, au deschisă calea
altor acțiuni de carte funciară, cu caracter contencios,
reglementate de Legea nr. 7/1996. Astfel, art. 34 din lege
prevede că orice persoană care justifică un interes poate
formula o cerere de rectificare a înscrierilor din cartea funciară,
în măsura în care printr-o hotărâre judecătorească definitivă și
irevocabilă s-a constatat că înscrierea sau actul în temeiul căruia
s-a efectuat înscrierea nu a fost valabil, dreptul înscris a fost
greșit calificat, nu mai sunt întrunite condițiile de existență a
dreptului înscris sau au încetat efectele actului juridic în temeiul
căruia s-a făcut înscrierea ori înscrierea din cartea funciară nu
mai este în concordanță cu situația reală actuală a imobilului.
Așadar, posibilitatea rectificării înscrierilor făcute în cartea
funciară reprezintă o măsură de protecție a dreptului de
proprietate și de asigurare a securității circuitului civil.
De asemenea, Curtea observă că textele de lege criticate
sunt norme de procedură ce nu instituie privilegii sau discriminări
pe considerente arbitrare, așa încât nu poate fi reținută nici
încălcarea dispozițiilor art. 16 alin. (1) din Constituție.
Celelalte dispoziții constituționale invocate nu au relevanță
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 50 din Legea cadastrului și a publicității imobiliare nr. 7/1996,
excepție ridicată de Societatea Comercială ăAlcom” — S.A. din Galați în Dosarul nr. 1.786/233/2008 al Tribunalului Galați — Secția
civilă.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 20
din 12 ianuarie 2010

referitoare la excepția de neconstituționalitate a prevederilor art. 38, art. 40 și art. 42 alin. 1
din Codul familiei
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 38, art. 40 și art. 42 alin. 1 din Codul familiei,

excepție ridicată de Victor Vlad în Dosarul nr. 3.626/299/2008
al Judecătoriei Sectorului 1 București.
La apelul nominal răspunde partea Dumitra Vlad, personal și
asistată de avocatul Ilie Iordăchescu Ion, lipsă fiind autorul
excepției și cealaltă parte, față de care procedura de citare a
fost legal îndeplinită.
Cauza este în stare de judecată.
Apărătorul părții prezente solicită menținerea jurisprudenței
Curții Constituționale în materie și respingerea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, întrucât este nemotivată, iar, în subsidiar, ca fiind
neîntemeiată.

MONITORUL OFICIAL AL ROMÂNIEI, PARTEA I, Nr. 79/5.II.2010
C U R T E A,

având în vedere actele și lucrările dosarului, constată
următoarele:
Prin Încheierea din 29 iunie 2009, pronunțată în Dosarul
nr. 3.626/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 38, art. 40 și art. 42
alin. 1 din Codul familiei. Excepția a fost ridicată de Victor Vlad
într-o cauză ce are ca obiect o acțiune de divorț, încredințare
minor, pensie de întreținere, atribuire locuință și partaj bunuri
comune.
În motivarea excepției de neconstituționalitate autorul
acesteia susține că prevederile de lege criticate îngrădesc liberul
acces la justiție al părții chemate în judecată.
Judecătoria Sectorului 1 București consideră că excepția
de neconstituționalitate este neîntemeiată. În acest sens arată
că oricare dintre soți poate să promoveze acțiuni atât principale,
cât și incidentale și, totodată, poate formula apărări în cauze
având ca obiect divorțul.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 38, art. 40 și art. 42 alin. 1 din Codul familiei,
republicat în Buletinul Oficial nr. 13 din 18 aprilie 1956, având
următorul conținut:
— Art. 38: ăInstanța judecătorească poate desface căsătoria
prin divorț atunci când, datorită unor motive temeinice,
raporturile dintre soți sunt grav vătămate și continuarea
căsătoriei nu mai este posibilă.
Divorțul poate fi pronunțat și numai pe baza acordului ambilor
soți, dacă sunt îndeplinite următoarele condiții:
a) până la data cererii de divorț a trecut cel puțin un an de la
încheierea căsătoriei;
b) nu există copii minori rezultați din căsătorie.
Oricare dintre soți poate cere divorțul atunci când starea
sănătății sale face imposibilă continuarea căsătoriei.
La soluționarea cererilor accesorii divorțului, referitoare la
încredințarea copiilor minori, obligația de întreținere și folosirea
locuinței, instanța va ține seama și de interesele minorilor.”;
— Art. 40: ăLa desfacerea căsătoriei prin divorț, soții se pot
învoi ca soțul care, potrivit art. 27, a purtat în timpul căsătoriei
numele de familie al celuilalt soț, să poarte acest nume și după
desfacerea căsătoriei.
Instanța judecătorească va lua act de această învoială prin
hotărârea de divorț. Instanța, pentru motive temeinice, poate să
încuviințeze acest drept, chiar în lipsa unei învoieli între soți.
Dacă nu a intervenit o învoială sau dacă instanța nu a dat
încuviințarea, fiecare dintre foștii soți va purta numele ce avea
înainte de căsătorie.”;

11

— Art. 42 alin. 1: ăInstanța judecătorească va hotărî, odată cu
pronunțarea divorțului, căruia dintre părinți vor fi încredințați
copiii minori. În acest scop, instanța va asculta părinții și
autoritatea tutelară și, ținând seama de interesele copiilor, pe
care de asemenea îi va asculta dacă au împlinit vârsta de zece
ani, va hotărî pentru fiecare dintre copii, dacă va fi încredințat
tatălui sau mamei.”
Autorul
excepției
invocă
încălcarea
dispozițiilor
constituționale ale art. 21 referitoare la accesul liber la justiție,
ale art. 48 privind familia și ale art. 49 relative la protecția copiilor
și a tinerilor. Totodată, se consideră că textele de lege criticate
contravin și dispozițiilor art. 17 din Convenția pentru apărarea
drepturilor omului și a libertăților fundamentale, referitoare la
interzicerea abuzului de drept.
Examinând excepția de neconstituționalitate, Curtea
constată că aceasta este neîntemeiată, pentru următoarele
considerente:
I. Prevederile art. 38 din Codul familiei au mai făcut obiect al
controlului de constituționalitate. Astfel, prin Decizia nr. 311 din
6 aprilie 2006, publicată în Monitorul Oficial al României,
Partea I, nr. 402 din 9 mai 2006, Curtea a constatat că acestea
stabilesc condițiile în care instanțele judecătorești pot pronunța
divorțul când există motive temeinice și numai dacă raporturile
dintre soți sunt grav vătămate, încât continuarea căsătoriei nu
mai este posibilă, condiții ce trebuie îndeplinite cumulativ, așa
cum rezultă din text. Curtea a constatat, de asemenea, că, în
temeiul textelor de lege criticate, instanțele de judecată dispun
de instrumente legale pentru a nu permite desfacerea cu
ușurință a căsătoriei.
Soluția și considerentele pronunțate în decizia menționată își
mențin valabilitatea și în prezenta cauză, neexistând temeiuri
care să determine reconsiderarea jurisprudenței Curții.
Totodată, prevederile criticate, reglementând posibilitatea
desfacerii căsătoriei prin divorț și stabilind competența instanței
judecătorești de a pronunța divorțul, în anumite condiții — când,
datorită unor motive temeinice, raporturile dintre soți sunt grav
vătămate și continuarea căsătoriei nu mai este posibilă — nu
contravin dispozițiilor art. 21 din Constituție, referitoare la liberul
acces la justiție. Astfel, motivele în baza cărora se poate
considera că raporturile dintre soți sunt grav vătămate, iar
continuarea căsătoriei nu mai este posibilă sunt apreciate, în
concret, de către instanță, în urma ascultării celor doi soți și a
administrării probatoriului în cauză, părțile beneficiind de toate
garanțiile procesuale pentru respectarea dreptului la un proces
echitabil.
Cât privește protecția copiilor, consacrată constituțional în
art. 49 din Legea fundamentală, aceasta se realizează prin
încredințarea lor unuia dintre părinți care exercită astfel
drepturile părintești, celălalt părinte având dreptul de a avea
legături personale cu ei, precum și de a veghea la creșterea,
educarea, învățătura și pregătirea lor profesională, potrivit
prevederilor art. 43 din Codul familiei. Orice hotărâre
judecătorească pronunțată de către instanță în procedura de
desfacere a căsătoriei prin divorț va ține seama de interesul
superior al copilului. În acest sens sunt și prevederile art. 42
alin. 1 din Codul familiei cu privire la ascultarea minorului care
a împlinit vârsta de 10 ani în vederea pronunțării unei hotărâri cu
privire la încredințarea acestuia unuia dintre părinți.
II. În privința art. 40 din Codul familiei, acesta lasă
posibilitatea soților să hotărască de comun acord, în caz de
divorț, cu privire la menținerea sau nu a numelui de familie
dobândit prin căsătorie de către unul dintre ei. Numai în cazul în
care soții nu se înțeleg asupra acestui aspect și există motive
temeinice care să justifice o astfel de hotărâre, instanța poate
încuviința dreptul soțului care a purtat în timpul căsătoriei
numele de familie al celuilalt soț să păstreze acest nume și după
desfacerea căsătoriei. Dacă aceste condiții nu sunt întrunite,
legea dispune că fiecare dintre foștii soți va purta numele pe
care îl avea înainte de căsătorie. Or, Curtea observă că aceste
prevederi nu aduc atingere liberului acces la justiție, protecției

12

MONITORUL OFICIAL AL ROMÂNIEI, PARTEA I, Nr. 79/5.II.2010

copiilor și a tinerilor, familiei și nici nu constituie un abuz de
drept, astfel încât nu pot fi reținute criticile autorului excepției.
III. Prin Decizia nr. 1.122 din 27 noiembrie 2007, publicată în
Monitorul Oficial al României, Partea I, nr. 58 din 24 ianuarie
2008, Curtea a reținut că art. 42 alin. 1 din Codul familiei nu
aduce atingere dispozițiilor constituționale ale art. 49 alin. (1)
relative la protecția copiilor și a tinerilor, ascultarea autorității
tutelare și a minorului care a împlinit 10 ani având în vedere

pronunțarea unei hotărâri judecătorești care să țină seama de
interesul acestuia. Acest text de lege nu împiedică părțile să-și
formuleze în mod egal apărările pe care le consideră necesare
în cadrul procesului de încredințare a minorului, dreptul la un
proces echitabil fiind astfel garantat.
Celelalte dispoziții constituționale și din actele internaționale
la care România este parte nu au incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 38, art. 40 și art. 42 alin. 1 din Codul familiei, excepție ridicată
de Victor Vlad în Dosarul nr. 3.626/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 32
din 14 ianuarie 2010

referitoare la excepția de neconstituționalitate a prevederilor art. 109 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 109 alin. (1) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Diana Ioana Iordache în Dosarul
nr. 1.063/260/2009 al Judecătoriei Moinești.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că autoarea excepției
a transmis la dosar o cerere prin care solicită un nou termen de
judecată în vederea angajării unui apărător.
Având cuvântul cu privire la această cerere, reprezentantul
Ministerului Public se opune acordării unui nou termen de
judecată.
Deliberând, Curtea respinge cererea, apreciind că nu se
justifică în condițiile art. 156 alin. 1 din Codul de procedură civilă.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate, invocând
jurisprudența în materie a Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 11 mai 2009, pronunțată în Dosarul
nr. 1.063/260/2009, Judecătoria Moinești a sesizat Curtea
Constituțională cu excepția de neconstituționalitate a
prevederilor art. 109 alin. (1) din Ordonanța de urgență a
Guvernului nr. 195/2002 privind circulația pe drumurile
publice. Excepția de neconstituționalitate a fost ridicată de
Diana Ioana Iordache într-o cauză având ca obiect soluționarea
plângerii formulate împotriva unui proces-verbal de constatare și
sancționare a unei contravenții.
În motivarea excepției de neconstituționalitate autorul
acesteia arată că, deși necalificată în dreptul românesc ca fiind
de natură penală, contravenția este subsumată noțiunii de
ăacuzație în materie penală” potrivit jurisprudenței Curții
Europene a Drepturilor Omului, astfel că se impune respectarea
garanțiilor specifice recunoscute persoanei acuzate, între care
și a prezumției de nevinovăție. Susține că se încalcă principiul
separației puterilor în stat, întrucât ăpolițistul are o dublă calitate,
de organ de constatare a contravențiilor, ceea ce este normal,
dar și de instanță de judecată (ilegală și neconstituțională), care
aplică direct sancțiunile”. Precizează că ăîntr-un timp comprimat
la maxim din punct de vedere juridic nu îți poți face nicio apărare,
nu poți apela nici la expertiza unui apărător calificat și nu este
prevăzută și nu se respectă nicio procedură de administrare, de
apreciere și de evaluare a probelor”.
Judecătoria Moinești apreciază că excepția de
neconstituționalitate este neîntemeiată.

MONITORUL OFICIAL AL ROMÂNIEI, PARTEA I, Nr. 79/5.II.2010
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată, invocând în acest sens cele reținute de Curtea
Constituțională în jurisprudența sa în materie.
Avocatul Poporului consideră că prevederile de lege ce
formează obiectul excepției sunt constituționale, fiind în deplină
concordanță cu dispozițiile constituționale și convenționale pe
care își sprijină critica autorul excepției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 109 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, care au următorul cuprins:
— Art. 109 alin. (1): ăConstatarea contravențiilor și aplicarea
sancțiunilor se fac direct de către polițistul rutier, iar în punctele
de trecere a frontierei de stat a României, de către polițiștii de
frontieră.”
În opinia autorului excepției de neconstituționalitate, textul de
lege criticat contravine următoarelor dispoziții din Legea
fundamentală: art. 1 alin. (4) care consacră principiul separației
puterilor în stat, art. 1 alin. (5) care statuează obligativitatea
respectării Constituției, a supremației sale și a legilor, art. 23
alin. (11) care instituie prezumția de nevinovăție și art. 24 privind
dreptul la apărare. Se invocă, de asemenea, și prevederile art. 6
din Convenția pentru apărarea drepturilor omului și a libertăților
fundamentale — ăDreptul la un proces echitabil”.

13

Examinând excepția de neconstituționalitate, Curtea
constată că este neîntemeiată susținerea autorului excepției
privitoare la nerespectarea prezumției de nevinovăție cu prilejul
întocmirii procesului-verbal de constatare și sancționare a
contravențiilor la regimul circulației pe drumurile publice, întrucât
acesta nu reprezintă un act prin care se pronunță un verdict
definitiv de vinovăție și prin care se stabilește răspunderea
juridică a contravenientului, ci este un simplu act administrativ
de constatare, ale cărui efecte pot fi înlăturate prin exercitarea
căilor de atac prevăzute de lege, respectiv de Ordonanța
Guvernului nr. 2/2001 privind regimul contravențiilor.
Curtea nu poate reține nici critica referitoare la pretinsa
nesocotire a principiului separației puterilor în stat, întrucât textul
de lege criticat dă expresie competenței polițistului rutier ca
reprezentant al autorității publice, astfel cum a fost reglementată
de legiuitor, fără să constituie o intruziune în activitatea puterii
judecătorești. Prin constarea contravenției și aplicarea unei
sancțiuni pentru săvârșirea acesteia, polițistul rutier nu
înfăptuiește justiția și nu se substituie în niciun fel instanțelor
judecătorești, ci doar face aplicarea unor dispoziții prin care
legiuitorul, în considerarea pericolului social al unor fapte, le-a
reglementat ca fiind contravenții și pentru care a stabilit sancțiuni
corespunzătoare. În plus, măsurile dispuse de reprezentanții
poliției rutiere sunt supuse controlului instanțelor de judecată,
prin posibilitatea persoanei contraveniente de a formula
plângere împotriva procesului-verbal de contravenție. În acest
sens s-a pronunțat Curtea Constituțională prin Decizia nr. 214
din 17 februarie 2009, publicată în Monitorul Oficial al României,
Partea I, nr. 143 din 9 martie 2009.
În ceea ce privește susținerea referitoare la durata prea
scurtă a termenelor procedurale ce trebuie respectate în cadrul
procesului al cărui obiect îl constituie soluționarea plângerii
contravenționale, Curtea constată că nu are relevanță în cauză,
instanța de contencios constituțional fiind sesizată cu excepția
de neconstituționalitate a dispozițiilor art. 109 alin. (1) din
Ordonanța de urgență a Guvernului nr. 195/2002, care stabilește
autoritatea care are competența de a constata săvârșirea
contravențiilor și de a aplica sancțiunile corespunzătoare. Or,
acest text de lege este incident exclusiv în etapa administrativă,
anterior celei jurisdicționale cu privire la care ar putea fi,
eventual, invocate critici referitoare la caracterul nerezonabil al
termenelor, în condițiile art. 21 alin. (3) teza a doua din
Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 109 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Diana Ioana Iordache în Dosarul nr. 1.063/260/2009 al
Judecătoriei Moinești.
Definitivă și general obligatorie.
Pronunțată în ședința publică din data de 14 ianuarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

14

MONITORUL OFICIAL AL ROMÂNIEI, PARTEA I, Nr. 79/5.II.2010
CURTEA CONSTITUȚIONALĂ

D E C I Z I A Nr. 33
din 14 ianuarie 2010

referitoare la excepția de neconstituționalitate a prevederilor art. 45 alin. (1) și (5)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 45 din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Lucian Marius Lup în Dosarul nr. 2.101/300/2009 al
Judecătoriei Sectorului 2 București — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate, apreciind că sunt
neîntemeiate criticile formulate de autorul acesteia.
C U R T E A,

având în vedere actele și lucrările dosarului, constată
următoarele:
Prin Încheierea din 14 mai 2009, pronunțată în Dosarul
nr. 2.101/300/2009, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor art. 45 din Ordonanța
de urgență a Guvernului nr. 195/2002 privind circulația pe
drumurile publice. Excepția de neconstituționalitate a fost
ridicată de Lucian Marius Lup într-o cauză având ca obiect
soluționarea plângerii formulate împotriva unui proces-verbal de
constatare și sancționare a unei contravenții.
În motivarea excepției de neconstituționalitate se arată
că textele de lege criticate sunt neclare, fiind imprecis redactate,
existând posibilitatea unor interpretări diferite. Autorul excepției
susține că este încălcat dreptul la un proces echitabil, întrucât
ăprincipiile procesului echitabil sunt și acelea cunoscute ca
previzibilitatea, disponibilitatea și claritatea legii”. Precizează că
ăo normă legală este previzibilă numai atunci când este
redactată cu suficientă precizie, astfel încât cetățeanul să fie
capabil să își adapteze comportamentul în conformitate cu
legea”, iar ăatunci când norma legală este neclară sau
imprecisă, persoana nu poate prevedea, într-o măsură
rezonabilă, consecințele ce pot apărea dintr-un act determinat”.
Judecătoria Sectorului 2 București — Secția civilă
apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege ce
formează obiectul excepției sunt constituționale, nefiind de
natură să îngrădească dreptul părților de a se adresa justiției
pentru apărarea drepturilor, libertăților și intereselor lor legitime,
de a beneficia de un proces echitabil, precum și de judecarea
acestuia într-un termen rezonabil.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 45 din Ordonanța
de urgență a Guvernului nr. 195/2002 privind circulația pe
drumurile publice, republicată în Monitorul Oficial al României,
Partea I, nr. 670 din 3 august 2006. Din motivarea scrisă a
excepției se observă că autorul acesteia are în vedere numai
alin. (1) și (5) ale art. 45, acestea urmând să facă obiectul
controlului exercitat de Curtea Constituțională. Redactarea
textelor de lege criticate este următoarea:
— Art. 45 alin. (1) și (5): ă(1) Depășirea este manevra prin
care un vehicul trece înaintea altui vehicul ori pe lângă un
obstacol, aflat pe același sens de circulație, prin schimbarea
direcției de mers și ieșirea de pe banda de circulație sau din șirul
de vehicule în care s-a aflat inițial. (...)
(5) Depășirea se efectuează numai pe partea stângă a
vehiculului depășit. Tramvaiul sau vehiculul al cărui conducător
a semnalizat intenția și s-a încadrat corespunzător părăsirii
sensului de mers spre stânga se depășește prin partea dreaptă.”
Autorul excepției susține că este încălcat dreptul la un proces
echitabil, prevăzut de dispozițiile art. 21 alin. (3) din Legea
fundamentală și de cele ale art. 6 paragraful 1 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că nu poate reține criticile referitoare la lipsa de
claritate și precizie a prevederilor de lege criticate. Dimpotrivă,
observă că acestea cuprind reglementări deosebit de riguroase
și lipsite de echivoc. Astfel, art. 45 alin. (1) din Ordonanța de
urgență a Guvernului nr. 195/2002 oferă definiția legală a
depășirii, folosind o manieră limpede și exactă de descriere a
acestei manevre. De asemenea, alin. (5) al aceluiași articol
instituie o regulă simplă și clară privind unica modalitate legală
de realizare a depășirii.
Așadar, textele ce formează obiect al excepției oferă
suficiente repere și elemente pentru ca persoanele cărora
acestea li se adresează să înțeleagă conținutul normativ al
acestora, în scopul adaptării comportamentului și acțiunilor în
conformitate cu regulile prescrise de acestea.
În ceea ce privește determinarea în concret a circumstanțelor
specifice fiecărei situații în parte, Curtea reține că aplicarea și
interpretarea textelor de lege criticate la spețe individuale sunt
aspecte ce excedează obiectului controlului de constituționalitate,
fiind atribute ale organelor competente în această materie sau
ale instanței de judecată. Așadar, instanța în fața căreia a fost
ridicată excepția de neconstituționalitate urmează să decidă
dacă și în ce măsură au fost respectate în speță prevederile
art. 45 din Ordonanța de urgență a Guvernului nr. 195/2002
privind circulația pe drumurile publice.

MONITORUL OFICIAL AL ROMÂNIEI, PARTEA I, Nr. 79/5.II.2010

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 45 alin. (1) și (5) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Lucian Marius Lup în Dosarul nr. 2.101/300/2009 al
Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 14 ianuarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 34
din 14 ianuarie 2010

referitoare la excepția de neconstituționalitate a prevederilor art. 102 alin. (1) pct. 1
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 102 alin. (1) pct. 1 din Ordonanța de urgență
a Guvernului nr. 195/2002 privind circulația pe drumurile publice,
excepție ridicată de recurenta Gabriela Julieta Poghircă în
Dosarul nr. 15.472/299/CV/2008 al Tribunalului București —
Secția a IX-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate. Precizează că
textul de lege criticat are în vedere individualizarea sancțiunii
contravenționale, fără să contravină prevederilor Legii
fundamentale.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2009, pronunțată în Dosarul
nr. 15.472/299/CV/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 102 alin. (1) pct. 1 din Ordonanța de
urgență a Guvernului nr. 195/2002 privind circulația pe
drumurile publice. Excepția de neconstituționalitate a fost

ridicată de Gabriela Julieta Poghircă într-o cauză având ca
obiect anularea unui proces-verbal de constatare și sancționare
a unei contravenții.
În motivarea excepției de neconstituționalitate se arată
că prevederea de lege criticată este ănedreaptă și inechitabilă”,
întrucât dă posibilitatea agentului de poliție să amendeze un
conducător auto care conduce un autoturism în perfectă stare
de funcționare cu aceeași amendă pe care i-ar aplica-o dacă ar
conduce un autoturism cu defecțiuni tehnice, doar pentru că i-a
expirat viza de inspecție tehnică periodică. Susține că astfel se
instituie un regim sancționator identic pentru fapte mult diferite
din punctul de vedere al gravității. Autorul excepției mai arată
că, în opinia sa, textul de lege criticat instituie o prezumție de
vinovăție a celui care a omis efectuarea inspecției tehnice
periodice și nu prevede în sarcina agentului constatator obligația
unei verificări a stării tehnice a autoturismului.
Tribunalul București — Secția a IX-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată, arătând că, dacă legiuitorul a instituit în sarcina
proprietarului autovehiculului obligația de efectuare a inspecției
tehnice periodice obligatorii într-un interval de timp,
neexecutarea
acestei
obligații
atrage
sancțiunea
contravențională corespunzătoare, în considerarea pericolului
social pe care legiuitorul l-a avut în vedere la edictarea normei
juridice criticate. Totodată, precizează că autorul nu formulează
veritabile critici de neconstituționalitate, ci relevă aspecte ce țin
de procesul de aplicare a normei legale sau sugestii de
completare a acesteia, ceea ce excedează controlului de
constituționalitate, potrivit legii.

16

MONITORUL OFICIAL AL ROMÂNIEI, PARTEA I, Nr. 79/5.II.2010

Avocatul Poporului consideră că prevederile de lege ce
formează obiectul excepției nu restrâng drepturi constituționale,
ci prevăd sancționarea unor fapte de încălcare a legii care pun
în pericol siguranța circulației rutiere.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 102 alin. (1) pct. 1 din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, care au următorul cuprins:
— Art. 102 alin. (1) pct. 1: ă(1) Constituie contravenții și se
sancționează cu amenda prevăzută în clasa a IV-a de sancțiuni
următoarele fapte săvârșite de persoane fizice:
1. conducerea pe drumurile publice a unui vehicul care nu
corespunde din punct de vedere tehnic sau al cărui termen de
valabilitate a inspecției tehnice periodice a expirat;[...]”.
În opinia autorului excepției sunt încălcate dispozițiile art. 1
alin. (3) din Constituție potrivit cărora România este stat de

drept, democratic și social, în care demnitatea omului, drepturile
și libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din Decembrie 1989, și sunt garantate.
Examinând excepția de neconstituționalitate, Curtea observă
că autorul acesteia își axează critica pe probleme legate de
modul concret de aplicare a textului de lege criticat. Or, sub
acest aspect, instanța învestită cu soluționarea litigiului în cadrul
căruia a fost ridicată excepția de neconstituționalitate are
competență deplină și exclusivă de a se pronunța. În ceea ce
privește invocarea prevederilor constituționale referitoare la
principiul statului de drept, în jurisprudența sa, concretizată în
Decizia nr. 164 din 22 martie 2005, publicată în Monitorul Oficial
al României, Partea I, nr. 561 din 30 iunie 2005, Curtea
Constituțională a statuat că, datorită gradului lor de maximă
generalitate, acestea nu pot constitui criterii de referință decât
mediat, eventuala lor încălcare fiind consecința încălcării unor
norme constituționale cu domeniu de incidență precis
determinat. Or, în cauza de față, critica nu se raportează la
vreun alt text prevăzut de Legea fundamentală. Deși autorul
excepției, în motivarea acesteia, tinde să demonstreze existența
unei inegalități, în realitate, argumentele sale relevă diferențele
care, în viața reală, apar ca urmare a utilizării autoturismelor,
care, în funcție de starea tehnică a acestora, poate constitui o
contravenție, potrivit legii. Așadar, din perspectiva controlului de
conformitate a textelor de lege cu texte și principii cuprinse în
Legea fundamentală, aceste diferențieri concrete nu prezintă
relevanță, întrucât nu constituie elemente în baza cărora Curtea
Constituțională să își poată exercita atribuția de verificare a
constituționalității legilor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 102 alin. (1) pct. 1 din Ordonanța de urgență
a Guvernului nr. 195/2002 privind circulația pe drumurile publice, excepție ridicată de recurenta Gabriela Julieta Poghircă în Dosarul
nr. 15.472/299/CV/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 14 ianuarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 79/5.II.2010 conține 16 pagini.

Prețul: 3,20 lei

&JUYDGY|440654]
ISSN 1453—4495

