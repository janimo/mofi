Anul 178 (XXII) — Nr. 2

PARTEA I

LEGI, DECRETE, HOTĂRÂRI ȘI ALTE ACTE

Luni, 4 ianuarie 2010

SUMAR

Nr.

Pagina

1.631/2009. — Hotărâre privind organizarea și funcționarea
Ministerului Dezvoltării Regionale și Turismului ........

2–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
317/2009. — Ordin al viceprim-ministrului, ministrul administrației
și internelor, interimar, privind activitatea de informaredocumentare în Ministerul Administrației și Internelor
și aprobarea Normelor metodologice privind
alimentarea cu date și utilizarea paginii de intranet a
aparatului central al Ministerului Administrației și
Internelor ....................................................................

Pagina

1.637/2009. — Ordin al ministrului sănătății, interimar, pentru
modificarea și completarea Normelor privind modul de
calcul al prețurilor la medicamentele de uz uman,
aprobate prin Ordinul ministrului sănătății nr. 75/2009 ....

13–14

3.474/2009. — Ordin al ministrului finanțelor publice privind
prospectele de emisiune ale certificatelor de trezorerie
cu discont și ale obligațiunilor de stat de tip benchmark
aferente lunii ianuarie 2010 ........................................

HOTĂRÂRI ALE GUVERNULUI ROMÂNIEI

Nr.

14–16

ACTE ALE BĂNCII NAȚIONALE A ROMÂNIEI
1.
10–12

— Circulară privind nivelul ratei dobânzii de referință a
Băncii Naționale a României valabil în luna ianuarie
2010 ..........................................................................

16

2

MONITORUL OFICIAL AL ROMÂNIEI, PARTEA I, Nr. 2/4.I.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Dezvoltării Regionale și Turismului
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 9 alin. (1) din
Ordonanța de urgență a Guvernului nr. 115/2009 pentru stabilirea unor măsuri de reorganizare în cadrul administrației publice
centrale,
Guvernul României adoptă prezenta hotărâre.
CAPITOLUL I
Organizarea și funcționarea Ministerului Dezvoltării
Regionale și Turismului
SECȚIUNEA 1
Dispoziții generale și principalele atribuții

Art. 1. — (1) Ministerul Dezvoltării Regionale și Turismului
este organul de specialitate al administrației publice centrale, cu
personalitate juridică, care se organizează și funcționează în
subordinea Guvernului.
(2) Ministerul Dezvoltării Regionale și Turismului realizează
politica guvernamentală în următoarele domenii de activitate:
dezvoltare regională, coeziune și dezvoltare teritorială,
cooperare transfrontalieră, transnațională și interregională,
amenajarea teritoriului, urbanism și arhitectură, locuire, gestiune
și dezvoltare imobiliar-edilitară, lucrări publice, construcții și
turism.
Art. 2. — Ministerul Dezvoltării Regionale și Turismului are
sediul în municipiul București, str. Apolodor nr. 17, latura nord,
sectorul 5, dispune de spații în imobilul din municipiul București,
Bd. Libertății nr. 12, sectorul 5, și utilizează spații în municipiul
București, bd. Dinicu Golescu nr. 38, sectorul 1, în condițiile legii.
Art. 3. — Ministerul Dezvoltării Regionale și Turismului se
substituie în toate drepturile și obligațiile decurgând din toate
actele normative, contractele, convențiile, înțelegerile,
protocoalele, memorandumurile și acordurile, precum și în toate
litigiile în care fostul Minister al Dezvoltării Regionale și Locuinței
și fostul Minister al Turismului sunt parte.
Art. 4. — Ministerul Dezvoltării Regionale și Turismului
exercită următoarele funcții:
a) de planificare strategică;
b) de reglementare și avizare;
c) de reprezentare;
d) de autoritate de stat în domeniile sale de activitate;
e) de administrare;
f) de implementare a programelor finanțate din fonduri
comunitare, naționale, precum și din alte surse legal constituite;
g) de promovare a destinațiilor turistice naționale;
h) de monitorizare și control;
i) de coordonare.
Art. 5. — În realizarea funcțiilor sale, Ministerul Dezvoltării
Regionale și Turismului îndeplinește următoarele atribuții:
I. funcția planificare strategică:
a) elaborează strategii pentru domeniile sale de activitate:
— Strategia națională de dezvoltare teritorială, care are la
bază Conceptul strategic de dezvoltare teritorială a României;
— strategii de dezvoltare a produselor și destinațiilor
turistice;

— Strategia de privatizare și postprivatizare în domeniul
turismului;
— Strategia de pregătire și formare profesională în domeniile
sale de activitate;
— strategii de comunicare în domeniile sale de activitate;
b) elaborează politici, programe și planuri pentru domeniile
sale de activitate:
— stabilește cadrul tematic, organizează și finanțează
programe/proiecte multianuale pentru cercetarea, dezvoltarea
și inovarea sectorială prenormativă, inclusiv activitatea de
reglementare în domeniile sale de activitate, precum și alte
activități de reglementare specifice domeniilor sale de activitate,
prin institutele naționale de cercetare-dezvoltare și instituțiile
care funcționează în coordonarea și/sau în subordinea și/sau
sub autoritatea sa, și asigură valorificarea rezultatelor ca
informații/documente de interes public;
— politici de dezvoltare teritorială, în conformitate cu
obiectivele strategice privind coeziunea teritorială;
— Planul de amenajare a teritoriului național;
— planuri de amenajare a teritoriului regional, în scopul
fundamentării planurilor de dezvoltare regională;
— Regulamentul general de urbanism;
— planuri naționale multianuale privind creșterea
performanței energetice a clădirilor;
— politica în domeniul locuirii la nivel național;
— planuri de dezvoltare a infrastructurii turistice;
— planuri de marketing al turismului;
— politica economică în domeniile sale de activitate;
— programe de comunicare;
c) corelează politicile și strategiile sectoriale de dezvoltare
pentru asigurarea unei strategii guvernamentale coerente de
dezvoltare teritorială regională și națională a României;
II. funcția de reglementare și avizare:
a) elaborează cadrul normativ național și instituțional necesar
realizării obiectivelor din programele elaborate pentru domeniile
sale de activitate;
b) inițiază, elaborează și avizează, după caz, proiecte de
acte normative și de acorduri internaționale în domeniile sale de
activitate;
c) elaborează norme, instrucțiuni și metodologii specifice
domeniilor sale de activitate;
d) emite avize și dă aprobările de specialitate prevăzute de
lege în domeniile sale de activitate;
e) organizează sistemul de elaborare, avizare și aprobare a
reglementărilor tehnice și economice pentru domeniile sale de
activitate, precum și documentarea specialiștilor, în condițiile
legii;
f) emite avizul în vederea aprobării indicatorilor tehnicoeconomici ai obiectivelor de investiții publice de interes național
din competența de aprobare a Guvernului și avizează proiectele

MONITORUL OFICIAL AL ROMÂNIEI, PARTEA I, Nr. 2/4.I.2010
de acte normative privind indicatorii tehnico-economici ai
acestora;
g) avizează planuri de amenajare a teritoriului zonal,
județean, local, necesare soluționării unor probleme specifice
de importanță națională sau regională;
h) avizează documentațiile de amenajare a teritoriului și
urbanism, conform legii;
i) vizează planurile de amenajare a teritoriului și de urbanism
pentru zonele cu monumente înscrise în Lista patrimoniului
mondial;
j) autorizează operatorii economici și personalul de
specialitate din turism, respectiv licențiază agențiile de turism,
clasifică structurile de primire turistice, omologhează pârtiile,
traseele de schi și traseele turistice montane, brevetează și
atestă personalul de specialitate, avizează capacitatea
instituțională și eficacitatea educațională în domeniul formării
profesionale, autorizează plajele turistice și activitățile din
industria de agrement, acreditează centrele naționale de
informare și promovare turistică;
k) atestă ca stațiuni turistice de interes local sau național
localități sau părți de localități, la solicitarea autorităților publice
locale;
l) eliberează certificate de atestare a dreptului de proprietate
asupra terenurilor pentru societățile comerciale din domeniul
turismului;
m) avizează documentațiile de urbanism privind zonele și
stațiunile turistice, precum și documentațiile privind construcțiile
în domeniul turismului, conform legii;
n) coordonează elaborarea reglementărilor tehnice în
domeniul reducerii riscului seismic al construcțiilor existente și
participă la elaborarea programelor pentru educarea populației
privind comportarea în caz de seisme;
III. funcția de reprezentare:
a) asigură în numele statului român, cu aprobarea
Guvernului, reprezentarea pe plan intern și internațional în
domeniile sale de activitate;
b) reprezintă interesele statului în diferite organe și
organisme internaționale, în conformitate cu acordurile și cu alte
înțelegeri stabilite în acest scop, și dezvoltă relații de colaborare
cu organe și cu organizații similare din alte state, precum și cu
organisme internaționale în domeniile sale de activitate;
c) organizează evenimente/întâlniri cu reprezentanți ai
instituțiilor publice, private, organizații guvernamentale și
neguvernamentale, naționale și internaționale, din domeniile
sale de activitate;
d) inițiază și negociază, din împuternicirea Guvernului,
încheierea de convenții, acorduri și alte înțelegeri internaționale
sau propune acestuia întocmirea formelor de aderare la cele
existente și ia măsuri de aplicare a acestora, în domeniile sale
de activitate;
IV. funcția de autoritate de stat:
a) asigură urmărirea aplicării și controlul respectării
reglementărilor în domeniile sale de activitate, precum și al
funcționării instituțiilor și organismelor care își desfășoară
activitatea în subordinea, sub autoritatea sau în coordonarea
sa;
b) emite avize și aprobări de specialitate pentru obiectivele
de investiții finanțate integral sau parțial de la bugetul de stat, de
la bugetele locale, din fonduri comunitare europene, din fonduri
speciale și din credite garantate de stat, precum și pentru
lucrările de interes național care sunt finanțate din alte surse;
c) exercită controlul de prim nivel pentru programele pentru
care ministerul este autoritate națională sau autoritate de

3

management, conform regulilor stabilite în cadrul programelor
de cooperare teritorială europeană;
d) evaluează și propune spre avizare Consiliului
Interministerial de Avizare Lucrări Publice de Interes Național și
Locuințe studiile de fezabilitate aferente investițiilor publice de
interes național din competența de aprobare a Guvernului;
e) organizează și asigură funcționarea sistemului de atestare
tehnico-profesională a specialiștilor cu activitate în construcții:
verificatori de proiecte, responsabili tehnici cu execuția, experți
tehnici, precum și auditori energetici pentru clădiri;
f) constituie autoritate competentă în domeniul produselor
pentru construcții;
g) asigură președinția și secretariatul Consiliului
Interministerial de Avizare Lucrări Publice de Interes Național și
Locuințe;
h) asigură organizarea și funcționarea Comisiei tehnice
pentru reducerea riscului seismic al construcțiilor;
i) asigură organizarea și funcționarea Comisiei Naționale de
Dezvoltare Teritorială;
j) asigură organizarea și funcționarea comisiilor pentru
efectuarea cercetării prealabile în vederea declarării utilității
publice pentru lucrările de interes național, potrivit legii;
k) asigură organizarea și funcționarea Consiliului tehnic
permanent pentru construcții;
l) îndeplinește rolul de autoritate de recunoaștere și
desemnare pe plan național, respectiv de notificare la Comisia
Europeană a organismelor de certificare a conformității
produselor pentru construcții;
m) asigură organizarea și funcționarea Comisiei de
recunoaștere și desemnare în vederea notificării la Comisia
Europeană a organismelor pentru atestarea conformității
produselor pentru construcții și a organismelor autorizate să
elibereze agrementele tehnice europene;
n) stabilește, împreună cu autoritățile administrației publice
centrale și locale care au atribuții în domeniu, măsuri pentru
protejarea zonelor cu valoare istorică, arhitecturală sau
peisagistică, măsuri pentru valorificarea turistică, precum și
măsuri pentru integrarea acestora în acțiunile de modernizare a
localităților și a zonelor aferente;
o) îndeplinește rolul de autoritate națională responsabilă cu
elaborarea, coordonarea și implementarea politicii în domeniul
polilor de creștere și al polilor de dezvoltare urbană;
p) exercită drepturile și obligațiile statului ca acționar la
unitățile aflate în subordinea, în coordonarea sau sub autoritatea
sa, precum și la societățile comerciale de turism, până la
finalizarea procesului de privatizare a acestora;
q) participă la stabilirea măsurilor organizatorice de
acționare, pe plan central și local, în cazuri de seisme sau
alunecări de teren, în cadrul Sistemului Național de
Management al Situațiilor de Urgență;
r) realizează politica de promovare a turismului, pe baza
programului anual de marketing în cadrul căruia se pot organiza
deplasări pentru reprezentanții mass-mediei;
s) îndeplinește rolul de autoritate de notificare în sensul
Ordonanței de urgență a Guvernului nr. 127/2007 privind
Gruparea europeană de cooperare teritorială, aprobată cu
modificări prin Legea nr. 52/2008;
V. funcția de administrare:
a) închiriază, în condițiile legii, bunurile imobile proprietate a
statului, pe care le are în administrare. Sumele obținute din chirii
constituie venituri la bugetul de stat;
b) poate închiria sau primi în administrare, în condițiile legii,
în vederea desfășurării activității proprii, bunuri mobile și imobile
proprietate publică sau privată;

4

MONITORUL OFICIAL AL ROMÂNIEI, PARTEA I, Nr. 2/4.I.2010

VI. funcția de implementare a programelor finanțate din
fonduri comunitare, naționale, precum și din alte surse
legal constituite:
a) inițiază, finanțează și gestionează, în condițiile legii,
programe și proiecte de dezvoltare de interes local și național în
domeniile: construcții de locuințe, reabilitare termică a clădirilor
de locuit multietajate, reducerea vulnerabilității seismice a
construcțiilor, infrastructura tehnico-edilitară a serviciului de
alimentare cu apă și de canalizare a localităților, infrastructura
rutieră de interes local, infrastructura social-culturală și sportivă,
infrastructura turistică, urbanism imobiliar-edilitar, bănci de date
urbane, precum și alte domenii stabilite prin lege sau prin acte
administrative ale autorităților administrației publice centrale;
b) elaborează prioritățile, criteriile de eligibilitate și
procedurile necesare finanțării, implementării și monitorizării
programelor și proiectelor din domeniile sale de activitate;
c) asigură, în condițiile legii, managementul fondurilor publice
comunitare și naționale, aflate în responsabilitatea sa, alocate
domeniilor sale de activitate;
d) elaborează și implementează proiecte integrate de
dezvoltare locală/regională în scopul creșterii potențialului
turistic al zonei, conform planului anual de marketing;
e) finanțează, în condițiile legii, programe-pilot, cu derulare
prin Compania Națională de Investiții ăC.N.I.” — S.A., pentru
testarea experimentală in situ de materiale și tehnologii noi
pentru construcții;
f) programează, coordonează, monitorizează și controlează
utilizarea asistenței financiare nerambursabile acordate
României de Uniunea Europeană și de statele membre pentru
programele din domeniile sale de activitate;
g) asigură managementul financiar și tehnic al programelor
și proiectelor de dezvoltare regională, cooperare transfrontalieră
și transnațională, reabilitare urbană, inclusiv transport urban,
planificare spațială europeană, finanțate din fonduri PHARE, în
sistem descentralizat extins, al celor finanțate din Fondul
European de Dezvoltare Regională, denumit în continuare
FEDR, prin Programul operațional regional, denumit în
continuare POR, al programelor și proiectelor finanțate în cadrul
obiectivului Cooperare teritorială europeană, denumit în
continuare CTE, din FEDR, Instrumentului European de
Vecinătate și Parteneriat — componenta cooperare
transfrontalieră, denumit în continuare ENPI—CBC, și
Instrumentului de Asistență pentru Preaderare — componenta
cooperare transfrontalieră, denumit în continuare IPA—CBC,
precum și al altor instrumente de finanțare europene specifice
domeniilor sale de activitate, în conformitate cu legislația în
vigoare;
h) contribuie la coordonarea activității birourilor regionale
pentru cooperare transfrontalieră în scopul implementării
programelor de dezvoltare regională și de cooperare
transfrontalieră;
i) avizează statutul și regulamentul de organizare și
funcționare al agențiilor de dezvoltare regională, birourilor
regionale pentru cooperare transfrontalieră, al secretariatelor
tehnice comune/Info point/punctelor de contact și al altor
organisme de interes public care desfășoară activități în
domeniile sale de activitate;
j) coordonează și/sau participă la procesul de pregătire a
cadrului organizatoric și procedural necesar gestionării
fondurilor alocate prin POR și a programelor finanțate în cadrul
FEDR — CTE, ENPI — CBC și IPA — CBC;
k) coordonează și participă la procesul de elaborare a
documentelor de planificare privind dezvoltarea regională,

elaborarea POR, precum și a programelor finanțate în cadrul
FEDR — CTE, ENPI — CBC și IPA — CBC;
l) coordonează și/sau participă la elaborarea Raportului
anual de implementare solicitat de Comisia Europeană, potrivit
regulamentelor Uniunii Europene;
m) asigură întocmirea raportărilor către Uniunea Europeană
asupra stadiului implementării programelor comunitare pe care
le gestionează;
n) coordonează elaborarea și implementarea Planului de
comunicare și a Planului multianual de evaluare pentru POR, a
programelor finanțate în cadrul FEDR — CTE, ENPI — CBC și
IPA — CBC;
o) asigură, după caz, președinția, secretariatul sau
participarea în comitetele și în comisiile aferente programelor
din domeniile sale de activitate;
p) îndeplinește rolul de autoritate de notificare pentru
grupările europene de cooperare teritorială;
q) gestionează legătura cu instituțiile naționale și
internaționale și cu unitățile de management de program din
țările vecine implicate în programele de cooperare, în procesul
elaborării documentelor de programare, precum și pe parcursul
implementării programelor;
r) coordonează, organizează și îndrumă activitatea de
programare, gestionare, monitorizare și control al asistenței din
partea Uniunii Europene prin Programul PHARE național —
componenta coeziune economică și socială și pentru
programele PHARE de cooperare transfrontalieră;
s) organizează și finanțează activitatea pentru constituirea
fondului propriu de colecții și baze de date, inclusiv baze de date
în profil teritorial, regional și local, precum și pentru constituirea
fondurilor de documentare specializate pentru domeniile sale de
activitate, în vederea integrării acesteia în Infrastructura
națională de date spațiale pentru asigurarea interoperabilității și
compatibilității informațiilor la nivel național, regional, local și în
perspectiva europeană, precum și pentru asigurarea unei
administrări de tip e-guvernare;
t) organizează, coordonează și implementează sistemul
informațional specific domeniilor sale de activitate și emite
reglementări specifice în vederea corelării programelor
sectoriale informaționale, cu excepția sistemului informațional
național dedicat implementării fondurilor comunitare
nerambursabile;
u) asigură secretariatul Comisiei privind determinarea
oportunității proiectelor de dezvoltare a infrastructurii rurale,
potrivit prevederilor Ordonanței Guvernului nr. 7/2006 privind
instituirea Programului de dezvoltare a infrastructurii și a unor
baze sportive din spațiul rural, aprobată cu modificări și
completări prin Legea nr. 71/2007, cu modificările ulterioare;
VII. funcția de promovare a destinațiilor turistice
naționale:
a) organizează congrese, colocvii, simpozioane și alte acțiuni
similare, în țară și în străinătate, în domeniul turismului;
b) organizează și realizează activitatea de promovare
turistică a României atât pe piața internă, cât și pe piețele
internaționale, prin activități specifice reprezentanțelor de
promovare turistică;
c) organizează evenimente și misiuni cu rol în creșterea
circulației turistice în România sau cu impact în creșterea
notorietății României ca destinație turistică, în țară și în
străinătate, sau participă în calitate de coorganizator împreună
cu asociațiile profesionale, patronale și organizațiile
neguvernamentale cu activitate în domeniul turismului,
autoritățile administrației publice locale și centrale, cu alte entități
ce desfășoară activitate în domeniul turismului;

MONITORUL OFICIAL AL ROMÂNIEI, PARTEA I, Nr. 2/4.I.2010
d) organizează activități de promovare prin producție sau
coproducție de emisiuni TV și radio;
VIII. funcția de monitorizare și control:
a) asigură monitorizarea derulării investițiilor pentru
proiectele din domeniile sale de activitate pe care ministerul le
finanțează;
b) efectuează controlul activităților și serviciilor din turism și
din industria de agrement, conform legislației în vigoare;
c) avizează și urmărește realizarea programelor și proiectelor
de infrastructură, construcții și lucrări tehnico-edilitare din
domeniile sale de activitate;
d) exercită activități de audit intern și control, atât la nivelul
aparatului propriu, cât și la nivelul celorlalte entități implicate în
gestionarea și utilizarea fondurilor comunitare, alocate pentru
programele și proiectele de dezvoltare regională, cooperare
transfrontalieră și transnațională, finanțate din fonduri PHARE,
precum și pentru POR și programele finanțate în cadrul FEDR —
CTE, ENPI—CBC și IPA—CBC;
e) colaborează cu structurile implicate în activitatea de
combatere a infracțiunilor împotriva intereselor financiare ale
Comunității Europene și asigură comunicarea cu acestea;
f) asigură controlul utilizării resurselor financiare alocate prin
bugetul de stat și a resurselor din credite interne și externe, în
conformitate cu prevederile Ordonanței Guvernului nr. 79/2003
privind controlul și recuperarea fondurilor comunitare, precum
și a fondurilor de cofinanțare aferente utilizate necorespunzător,
aprobată cu modificări prin Legea nr. 529/2003, cu modificările
și completările ulterioare;
g) asigură îndrumarea metodologică și procedurală a
activității structurilor cu atribuții vizând implementarea
programelor din domeniile sale de activitate;
IX. funcția de coordonare:
a) coordonează programele de asistență acordată de
Organizația Mondială a Turismului și de alte organisme
internaționale;
b) coordonează, împreună cu Ministerul Educației,
Cercetării, Tineretului și Sportului, procesul de instruire din
instituții de învățământ din domeniul turismului;
c) coordonează, împreună cu Ministerul Muncii, Familiei și
Protecției Sociale, programe naționale și județene de
reconversie profesională în meseriile specifice activității turistice.
Art. 6. — Ministerul Dezvoltării Regionale și Turismului
exercită următoarele atribuții cu caracter general:
a) fundamentează și elaborează programul de reforme
economico-sociale al Guvernului în domeniile sale de activitate;
b) elaborează și propune spre adoptare Guvernului proiecte
de acte normative în domeniile sale de activitate și avizează
proiectele de acte normative ale altor organe ale administrației
publice centrale de specialitate, care au impact asupra
domeniilor sale de activitate;
c) reprezintă Guvernul în relația cu Uniunea Europeană și cu
alte organizații internaționale, în relațiile bilaterale sau
multilaterale cu alte țări, pentru elaborarea de politici și
programe privind domeniile sale de activitate;
d) fundamentează și propune în proiectul de buget resursele
financiare necesare funcționării, precum și realizării politicilor și
programelor în domeniu, potrivit legii;
e) colaborează cu asociațiile profesionale și patronale din
domeniile sale de activitate și asigură dialogul permanent cu
acestea, cu mass-media și cu societatea civilă, în scopul
informării reciproce și perfecționării cadrului legislativ existent;
f) primește și rezolvă sau, după caz, transmite spre
soluționare celor în drept, potrivit competențelor, sesizările
persoanelor fizice și juridice, în conformitate cu prevederile

5

Ordonanței Guvernului nr. 27/2002 privind reglementarea
activității de soluționare a petițiilor, aprobată cu modificări și
completări prin Legea nr. 233/2002;
g) solicită informații de la celelalte organe ale administrației
publice centrale, de la autoritățile administrației publice locale,
de la alte instituții și autorități publice, precum și de la societățile
comerciale la care statul este acționar sau asociat, acestea
având obligația de a furniza datele solicitate;
h) asigură protecția informațiilor clasificate, prevenirea și
combaterea terorismului, implementarea prevederilor legislației
Uniunii Europene și Organizației Tratatului Atlanticului de Nord
în domeniile sale de competență, prin activități specifice, în
condițiile legii;
i) organizează, împreună cu ministerele și cu celelalte organe
de specialitate ale administrației publice centrale și locale și cu
alte persoane juridice, după caz, promovarea acțiunilor derulate
în domeniile sale de activitate;
j) participă la sprijinirea dezvoltării capacității administrative
a structurilor implicate în programele din domeniile sale de
activitate, precum și la consolidarea și extinderea
parteneriatelor;
k) participă, cu experți desemnați, la întâlnirile grupurilor de
lucru în legătură cu domeniile sale de activitate;
l) participă la schimbul de informații și experiență în relațiile
cu instituțiile și organismele naționale și internaționale privitoare
la domeniile sale de activitate;
m) asigură finanțarea activității de reglementare din
domeniile sale de activitate;
n) finanțează, în condițiile legii, elaborarea/adoptarea
versiunilor în limba română a standardelor și, după caz, a
anexelor naționale din domeniile sale de activitate;
o) gestionează resursele financiare alocate prin bugetul de
stat, din credite interne, credite externe, precum și din alte surse
de finanțare legal constituite pentru domeniile sale de activitate;
p) susține și mediază constituirea de parteneriate la nivel
central și local în domeniile sale de activitate;
q) inițiază, împreună cu instituțiile de profil, programe menite
să sprijine pregătirea profesională a funcționarilor publici și a
personalului angajat, în domeniile sale de activitate;
r) realizează cercetări de opinie publică, cantitative și
calitative, prin intermediul unor instituții specializate, în vederea
fundamentării documentelor strategice, a campaniilor de
comunicare și a informării opiniei publice în domeniile sale de
activitate;
s) contractează, în condițiile legii, servicii specializate în
vederea obținerii documentelor, studiilor, colectării datelor și
informațiilor necesare realizării atribuțiilor sale, precum și servicii
de consultanță, inclusiv servicii de evaluare, prognoză și
statistică;
t) editează, direct sau prin unitățile subordonate/din
coordonarea ori de sub autoritatea sa, publicații de specialitate
și de informare specifice domeniilor sale de activitate;
u) organizează și sprijină, în condițiile legii, activități și
manifestări pentru promovarea și susținerea proiectelor din
domeniile sale de activitate atât în țară, cât și în străinătate, prin
expoziții, simpozioane, sesiuni de comunicări, congrese, colocvii
și alte asemenea activități;
v) monitorizează și evaluează politicile publice cu impact
asupra domeniilor sale de activitate;
w) asigură organizarea și funcționarea Comitetului ministerial
și a Centrului operativ pentru situații de urgență;
x) facilitează realizarea de schimburi de bune practici între
structurile implicate în derularea programelor din domeniile sale
de activitate;

6

MONITORUL OFICIAL AL ROMÂNIEI, PARTEA I, Nr. 2/4.I.2010

y) asigură derularea dialogului social și a relației cu partenerii
sociali pentru problematica ce revine în responsabilitatea sa;
z) Ministerul Dezvoltării Regionale și Turismului împreună cu
Ministerul Educației, Cercetării, Tineretului și Sportului avizează
curicula de pregătire profesională în domeniul turismului și
validează standardele de pregătire profesională și ocupațională
pentru formarea profesională inițială și continuă în domeniul
turismului;
aa) Ministerul Dezvoltării Regionale și Turismului împreună
cu Ministerul Educației, Cercetării, Tineretului și Sportului și
Ministerul Muncii, Familiei și Protecției Sociale acordă avizul
tehnic de specialitate pentru cursurile și programele de formare
profesională a adulților, furnizorilor de formare care solicită
autorizarea Consiliului Național de Formare Profesională a
Adulților pentru ocupații, meserii și funcții reglementate din
domeniul turismului, conform legislației în vigoare.
Art. 7. — (1) Atribuțiile Ministerului Dezvoltării Regionale și
Turismului sunt exercitate direct sau prin organisme tehnice
specializate, autorități sau instituții publice aflate în subordinea,
coordonarea ori sub autoritatea ministerului, prin alte autorități
sau societăți comerciale autorizate.
(2) Pentru îndeplinirea atribuțiilor ce îi revin, Ministerul
Dezvoltării Regionale și Turismului poate solicita și obține, fără
plata tarifelor, informații privind datele înregistrate în Registrul
comerțului computerizat.
(3) Ministerul Dezvoltării Regionale și Turismului îndeplinește
orice alte atribuții din domeniile sale de activitate, stabilite prin
acte normative.
Art. 8. — În exercitarea atribuțiilor sale, Ministerul Dezvoltării
Regionale și Turismului colaborează cu celelalte ministere și
organe de specialitate din subordinea Guvernului, cu autorități
ale administrației publice locale, cu alte instituții și autorități,
precum și cu orice alte persoane juridice și persoane fizice.
Art. 9. — În îndeplinirea atribuțiilor sale, Ministerul Dezvoltării
Regionale și Turismului este autorizat:
a) să desfășoare activități de informare, publicitate și
promovare a programelor din domeniile sale de activitate,
potrivit legii;
b) să contracteze, în condițiile legii, servicii de specialitate
de traduceri, documentare și arhivare documente;
c) să încheie protocoale de colaborare și schimb de informații
cu alte instituții publice, private, organizații guvernamentale și
neguvernamentale, potrivit competențelor sale;
d) să dea dispoziții obligatorii pentru aplicarea măsurilor
dispuse ca urmare a exercitării atribuțiilor sale potrivit legii;
e) să solicite, în condițiile legii, informațiile și datele necesare
realizării atribuțiilor sale;
f) să efectueze acte de control conform reglementărilor în
vigoare și regulamentelor naționale și comunitare în domeniile
sale de activitate, încheind în acest sens procese-verbale de
control cu valoare de titluri de creanță, ce constituie titluri
executorii în condițiile legii, în conformitate cu prevederile
Ordonanței Guvernului nr. 79/2003, aprobată cu modificări prin
Legea nr. 529/2003, cu modificările și completările ulterioare,
precum și procese-verbale de constatare a contravențiilor, în
conformitate cu legislația în vigoare. În exercitarea atribuțiilor de
control, reprezentanții mandatați solicită documentele și
informațiile necesare să efectueze transport pe cont propriu, în
condițiile legii;
g) să aplice sancțiuni prevăzute de lege în competența sa, în
conformitate cu legislația în vigoare;
h) să elibereze operatorilor economici atât documentele
necesare funcționării, așa cum sunt ele prevăzute în legislația în

domeniul turismului, cât și certificatele de atestare a dreptului
de proprietate asupra terenurilor;
i) să asigure gestionarea procesului de privatizare și postprivatizare a societăților comerciale de turism la care statul este
acționar.
SECȚIUNEA a 2-a
Organizarea Ministerului Dezvoltării Regionale și Turismului

Art. 10. — (1) Structura organizatorică a Ministerului
Dezvoltării Regionale și Turismului este prevăzută în anexa nr. 1.
(2) Numărul maxim de posturi aprobat pentru Ministerul
Dezvoltării Regionale și Turismului este de 830, exclusiv
demnitarii și posturile aferente cabinetului ministrului. La
numărul maxim de posturi aprobat se adaugă un număr de
63 de posturi aferente consilierilor pentru afaceri europene
repartizați Ministerului Dezvoltării Regionale și Turismului,
potrivit legii.
(3) Din numărul maxim de posturi 28 de posturi se utilizează
pentru reprezentanțele de promovare turistică din străinătate.
(4) Statul de funcții și structura posturilor pe compartimente,
încadrarea personalului, modificarea, suspendarea sau
încetarea raporturilor de serviciu ori a raporturilor de muncă se
aprobă prin ordin al ministrului dezvoltării regionale și turismului.
(5) Ministerul Dezvoltării Regionale și Turismului preia
personalul Ministerului Dezvoltării Regionale și Locuinței și
personalul Ministerului Turismului, conform prevederilor
Ordonanței de urgență a Guvernului nr. 115/2009 pentru
stabilirea unor măsuri de reorganizare în cadrul administrației
publice centrale.
(6) În cadrul structurii organizatorice, prin ordin al ministrului
dezvoltării regionale și turismului, se pot organiza servicii, birouri
și alte compartimente și se poate stabili numărul posturilor
aferente, cu încadrarea în numărul de posturi aprobat.
Art. 11. — (1) În cadrul Ministerului Dezvoltării Regionale și
Turismului și în cadrul numărului maxim de posturi aprobat
funcționează reprezentanțe de promovare turistică cu sediul în
străinătate și reprezentanțe și unități teritoriale cu sediul în țară,
structuri fără personalitate juridică, a căror înființare și ale căror
atribuții se stabilesc prin ordin al ministrului dezvoltării regionale
și turismului.
(2) Unitățile prevăzute în anexa nr. 2 funcționează în
subordinea, sub autoritatea sau în coordonarea ministerului.
(3) Ministerul Dezvoltării Regionale și Turismului
desemnează dintre specialiștii săi consilieri și/sau experți care
își vor desfășura activitatea în cadrul Reprezentanței
permanente a României pe lângă Uniunea Europeană. Numărul
maxim de posturi pentru personalul detașat în cadrul
Reprezentanței permanente a României pe lângă Uniunea
Europeană este de 7, acesta putând fi modificat prin hotărâre a
Guvernului.
(4) Personalului Ministerului Dezvoltării Regionale și
Turismului trimis în cadrul Reprezentanței permanente a
României pe lângă Uniunea Europeană îi sunt aplicabile
dispozițiile legale în vigoare privind drepturile personalului trimis
în misiune permanentă în străinătate.
(5) Conducătorii unităților prevăzute în anexa nr. 2 sunt
numiți și mandatați să conducă unitățile și sunt eliberați din
funcție prin ordin al ministrului dezvoltării regionale și turismului,
în conformitate cu legislația în vigoare.
Art. 12. — (1) În structura Ministerului Dezvoltării Regionale
și Turismului, în cadrul numărului de posturi aprobat, își
desfășoară activitatea Agenția de implementare pentru
programele PHARE, Autoritatea de management și Organismul
intermediar pentru Programul operațional regional și

MONITORUL OFICIAL AL ROMÂNIEI, PARTEA I, Nr. 2/4.I.2010
următoarele autorități de management/autorități comune de
management, autorități naționale și puncte de contact/puncte
naționale de contact/persoane naționale de contact pentru
programele finanțate din FEDR—CTE, ENPI—CBC, IPA—CBC,
precum și din fonduri naționale:
a) Autoritatea de management pentru Programul IPA de
cooperare transfrontalieră România—Serbia;
b) Autoritatea comună de management pentru Programul
operațional comun România—Ucraina—Republica Moldova;
c) Autoritatea comună de management pentru Programul
operațional comun ăMarea Neagră 2007—2013”;
d) Autoritatea națională pentru programul ENPI—CBC
Ungaria—Slovacia—România—Ucraina 2007—2013;
e) Autoritatea de management pentru Programul de
cooperare transfrontalieră România—Bulgaria 2007—2013;
f) Autoritatea națională pentru Programul de cooperare
transfrontalieră Ungaria—România;
g) Autoritatea națională și Punctul național de contact pentru
Programul operațional ăSud-Estul Europei”;
h) Autoritatea națională și Punctul național de contact pentru
Programul de cooperare interregională Interreg IV C;
i) Autoritatea națională pentru Programul pentru Rețeaua de
dezvoltare urbană URBACT II;
j) Autoritatea națională pentru Programul ESPON 2013 —
Rețeaua europeană de observare a dezvoltării și coeziunii
teritoriale;
k) Autoritatea națională și persoana națională de contact
pentru Programul operațional INTERACT 2007—2013;
l) Autoritatea națională și Punctul central național pentru
Programul Rețeaua europeană de cunoștințe în urbanism.
(2) Autoritatea de management pentru Programul operațional
regional îndeplinește funcțiile și atribuțiile prevăzute de
regulamentele comunitare, precum și atribuțiile prevăzute în
Hotărârea Guvernului nr. 457/2008 privind cadrul instituțional de
coordonare și de gestionare a instrumentelor structurale.
(3) Organismul intermediar pentru Programul operațional
regional îndeplinește funcțiile și atribuțiile prevăzute de
regulamentele comunitare, precum și atribuțiile prevăzute în
Hotărârea Guvernului nr. 457/2008.
(4) Agenția de implementare pentru programele PHARE,
autoritățile de management, autoritățile comune de
management, autoritățile naționale și punctele de
contact/punctele naționale de contact/persoana națională de
contact prevăzute la alin. (1) îndeplinesc atribuțiile prevăzute de
actele normative aplicabile, detaliate în cadrul programelor.
(5) Agenția de implementare pentru programele PHARE,
autoritățile de management, autoritățile comune de
management și autoritățile naționale pot delega atribuții privind
gestionarea curentă a programelor. În acest scop, autoritățile de
management, autoritățile comune de management și autoritățile
naționale pot înființa/desemna, cu acordul ministrului dezvoltării
regionale și turismului, structura care, din punct de vedere
organizațional, corespunde necesităților îndeplinirii acestui
obiectiv.
(6) În condițiile legii, în cadrul Ministerului Dezvoltării
Regionale și Turismului și/sau al unităților aflate în
subordinea/coordonarea/sub autoritatea ministerului se
organizează și funcționează unități de management al
proiectului, denumite în continuare UMP, și unități de coordonare
a proiectului, denumite în continuare UCP, pentru
implementarea/administrarea/supervizarea proiectelor finanțate
din credite externe rambursabile sau nerambursabile, conduse
de un director de proiect numit prin ordin al ministrului, precum

7

și Secretariatul tehnic comun pentru Programul operațional
ăMarea Neagră 2007—2013”.
(7) Structura organizatorică, numărul de personal,
regulamentul de organizare și funcționare pentru fiecare
UMP/UCP și, după caz, numărul de unități sunt prevăzute în
documentele de programare și actele normative aferente
proiectului și sunt preluate ca atare în ordinul ministrului
dezvoltării regionale și turismului privind înființarea UMP/UCP.
(8) Ministrul dezvoltării regionale și turismului numește
personalul UMP/UCP și stabilește competențele directorului
acestuia.
(9) Structura organizatorică, numărul de personal,
regulamentul de organizare și funcționare al Secretariatului
tehnic comun pentru Programul operațional ăMarea Neagră
2007—2013” se aprobă prin ordin al ministrului dezvoltării
regionale și turismului. Selecția personalului angajat se face pe
baza criteriilor aprobate de Comitetul comun de monitorizare al
Programului operațional ăMarea Neagră 2007—2013”.
SECȚIUNEA a 3-a
Conducerea și administrarea Ministerului Dezvoltării Regionale
și Turismului

Art. 13. — (1) Conducerea Ministerului Dezvoltării Regionale
și Turismului se asigură de către ministrul dezvoltării regionale
și turismului.
(2) Ministrul dezvoltării regionale și turismului reprezintă
ministerul în justiție, în raporturile cu celelalte ministere, cu alte
autorități publice și organizații interne și internaționale, precum
și cu persoane fizice și juridice române și străine.
(3) Ministrul dezvoltării regionale și turismului este ordonator
principal de credite și îndeplinește atribuțiile generale prevăzute
la art. 53 alin. (1) din Legea nr. 90/2001 privind organizarea și
funcționarea Guvernului României și a ministerelor, cu
modificările și completările ulterioare.
(4) Ministrul dezvoltării regionale și turismului este
președintele Consiliului Național pentru Dezvoltare Regională.
(5) Pe lângă ministrul dezvoltării regionale și turismului
funcționează Colegiul ministerului și Consiliul consultativ.
Componența și regulamentul de organizare și funcționare ale
Colegiului ministerului și Consiliului consultativ se aprobă prin
ordin al ministrului dezvoltării regionale și turismului.
(6) În exercitarea atribuțiilor sale, ministrul dezvoltării
regionale și turismului emite ordine și instrucțiuni.
(7) Prin ordin al ministrului dezvoltării regionale și turismului
pot fi delegate atribuții și persoanelor cu funcții de conducere.
(8) În cazul în care ministrul dezvoltării regionale și turismului
nu își poate exercita atribuțiile, prin ordin al ministrului va fi
nominalizat un înlocuitor, în condițiile legii.
Art. 14. — (1) Ministrul dezvoltării regionale și turismului este
ajutat în activitatea sa de 4 secretari de stat și de un subsecretar
de stat, numiți prin decizii ale primului-ministru, precum și de
secretarul general și de 2 secretari generali adjuncți, numiți în
condițiile legii.
(2) Secretarii de stat și subsecretarul de stat exercită
atribuțiile delegate prin ordin al ministrului dezvoltării regionale
și turismului.
(3) Secretarul general și, respectiv, secretarii generali
adjuncți ai Ministerului Dezvoltării Regionale și Turismului au
atribuțiile și responsabilitățile prevăzute la art. 49 alin. (2) din
Legea nr. 90/2001, cu modificările și completările ulterioare.
Aceștia pot îndeplini și alte atribuții prevăzute de Regulamentul
de organizare și funcționare al Ministerului Dezvoltării Regionale

8

MONITORUL OFICIAL AL ROMÂNIEI, PARTEA I, Nr. 2/4.I.2010

și Turismului ori încredințate de ministrul dezvoltării regionale și
turismului.
(4) Secretarul general și secretarii generali adjuncți asigură
stabilitatea funcționării ministerului, continuitatea conducerii și
realizarea legăturilor funcționale dintre structurile Ministerului
Dezvoltării Regionale și Turismului.
(5) Atribuțiile direcțiilor, serviciilor, birourilor și ale altor
compartimente din cadrul Ministerului Dezvoltării Regionale și
Turismului se stabilesc prin regulamentul de organizare și
funcționare, care se aprobă prin ordin al ministrului dezvoltării
regionale și turismului.
Art. 15. — Ministerul Dezvoltării Regionale și Turismului
poate închiria unor operatori economici sau poate da în
administrare altor instituții de utilitate publică spații situate în
imobilele proprietate publică sau privată a statului în care își
desfășoară activitatea și pe care le administrează, în condițiile
legii, în următoarele scopuri:
a) organizarea bufetelor de incintă;
b) instalarea de automate pentru băuturi calde și reci;
c) mijloace de publicitate;
d) pentru alte activități care au legătură cu activitatea
Ministerului Dezvoltării Regionale și Turismului sau sunt
necesare în derularea activității acestuia.
Art. 16. — Ministerul Dezvoltării Regionale și Turismului
cuprinde în bugetul său fondurile necesare pentru dezvoltarea
fondului documentar, finanțarea cheltuielilor de capital și
achiziționarea obiectelor de inventar necesare funcționării
bibliotecii specializate de drept public din cadrul Institutului
Național de Cercetare-Dezvoltare în Construcții, Urbanism și
Dezvoltare Teritorială Durabilă ăURBAN-INCERC”.
Art. 17. — Guvernul, prin reprezentantul său pe plan local,
asigură în mod gratuit sau prin închiriere spațiile
corespunzătoare pentru desfășurarea activității unităților
teritoriale, respectiv a birourilor teritoriale ale Ministerului
Dezvoltării Regionale și Turismului.
Art. 18. — (1) Stabilirea numărului maxim de autoturisme și
a consumului lunar de carburanți se face potrivit dispozițiilor
legale în vigoare.
(2) Ministerul Dezvoltării Regionale și Turismului are în
dotare, pentru activități specifice desfășurate pe întreg teritoriul
național, 62 de autoturisme cu un consum lunar de carburant
de aproximativ 450 de litri pentru fiecare autoturism, acestea
fiind preluate de la Ministerul Dezvoltării Regionale și Locuinței
și, respectiv, de la Ministerul Turismului.
(3) Pentru activitățile specifice desfășurate de
reprezentanțele de promovare și informare turistică din
străinătate, precum și pentru reprezentanțele de autorizare
turistică din țară, Ministerul Dezvoltării Regionale și Turismului
are în dotare câte două autoturisme pentru fiecare

reprezentanță, cu un consum lunar de carburant de 150 de litri
pentru fiecare autoturism.
(4) Pentru transportul demnitarilor și parcul comun, numărul
de autoturisme se stabilește potrivit Ordonanței Guvernului
nr. 80/2001 privind stabilirea unor normative de cheltuieli pentru
autoritățile administrației publice și instituțiile publice, aprobată
cu modificări prin Legea nr. 247/2002, cu modificările și
completările ulterioare.
Art. 19. — Ministerul Dezvoltării Regionale și Turismului are
încadrați funcționari publici cu funcții generale, funcționari publici
cu funcții specifice și personal angajat cu contract individual de
muncă, salarizați în conformitate cu prevederile legale în
vigoare.
Art. 20. — (1) Pentru realizarea obiectivelor și atribuțiilor sale
generale și specifice, Ministerul Dezvoltării Regionale și
Turismului poate colabora cu specialiști în diverse domenii de
activitate, prin încheierea de convenții civile sau contracte
individuale de muncă cu timp parțial, după caz, în condițiile legii.
(2) În situațiile în care persoanele prevăzute la alin. (1) se
deplasează în țară, în interesul instituției, Ministerul Dezvoltării
Regionale și Turismului poate suporta cheltuielile de transport,
cazare și diurnă, în condițiile stabilite de lege pentru personalul
propriu, în măsura în care prin convențiile civile sau prin
contractele individuale de muncă cu timp parțial încheiate s-a
prevăzut acest lucru.
Art. 21. — Patrimoniul Ministerului Dezvoltării Regionale și
Turismului se constituie prin preluarea patrimoniului Ministerului
Dezvoltării Regionale și Locuinței și al Ministerului Turismului,
pe baza protocolului de predare-preluare ce se va încheia în
termen de 30 de zile de la data intrării în vigoare a Ordonanței
de urgență a Guvernului nr. 115/2009.
CAPITOLUL II
Dispoziții tranzitorii și finale
Art. 22. — Anexele nr. 1 și 2 fac parte integrantă din prezenta
hotărâre.
Art. 23. — La data intrării în vigoare a prezentei hotărâri se
abrogă Hotărârea Guvernului nr. 1.719/2008 privind organizarea
și funcționarea Ministerului Turismului, publicată în Monitorul
Oficial al României, Partea I, nr. 8 din 6 ianuarie 2009, cu
modificările ulterioare, și Hotărârea Guvernului nr. 33/2009
privind organizarea și funcționarea Ministerului Dezvoltării
Regionale și Locuinței, publicată în Monitorul Oficial al
României, Partea I, nr. 47 din 27 ianuarie 2009, cu modificările
ulterioare.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 29 decembrie 2009.
Nr. 1.631.

1) Anexa

nr. 1 este reprodusă în facsimil.

S T R U C T U R A O R G A N I Z AT O R I C Ă

a Ministerului Dezvoltării Regionale și Turismului

ANEXA Nr. 11)

MONITORUL OFICIAL AL ROMÂNIEI, PARTEA I, Nr. 2/4.I.2010
9

10

MONITORUL OFICIAL AL ROMÂNIEI, PARTEA I, Nr. 2/4.I.2010
ANEXA Nr. 2

A. UNITĂȚILE

care funcționează în subordinea Ministerului Dezvoltării Regionale și Turismului
și care se finanțează din venituri proprii și din subvenții de la bugetul de stat, în condițiile legii
Denumirea unității

Localitatea

Centrul Național de Cercetare-Dezvoltare pentru Protecția Construcțiilor la Acțiuni
Seismice și Alunecări de Teren — CNRRS

București

B. UNITĂȚILE

care funcționează în coordonarea Ministerului Dezvoltării Regionale și Turismului
Nr.
crt.

Denumirea unității

Localitatea

1.

Institutul Național de Cercetare-Dezvoltare în Construcții, Urbanism și
Dezvoltare Teritorială Durabilă ăURBAN – INCERC”

București

2.

Institutul Național de Cercetare-Dezvoltare în Turism — INCDT

București

C. UNITĂȚILE

care funcționează sub autoritatea Ministerului Dezvoltării Regionale și Turismului
Nr.
crt.

Denumirea unității

Localitatea

1.

Agenția Națională pentru Locuințe — A.N.L.

București

2.

Compania Națională de Investiții ăC.N.I.” — S.A.

București

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind activitatea de informare-documentare în Ministerul Administrației și Internelor și aprobarea
Normelor metodologice privind alimentarea cu date și utilizarea paginii de intranet
a aparatului central al Ministerului Administrației și Internelor
Având în vedere prevederile Decretului-lege nr. 141/1990 privind organizarea activității de informare-documentare,
în scopul asigurării unui flux eficient de informare și documentare, necesar personalului Ministerului Administrației și
Internelor,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
viceprim-ministrul, ministrul administrației și internelor, interimar, emite următorul ordin:
Art. 1. — (1) Serviciul informare-documentare din cadrul
Secretariatului general al Ministerului Administrației și Internelor,
denumit în continuare Secretariat general, este structura
specializată unică ce coordonează fluxul de informare și
documentare în domeniile de activitate specifice instituției,
la nivel central și la nivelul structurilor subordonate.

(2) Serviciul informare-documentare din Secretariatul general
organizează și efectuează activități de îndrumare, sprijin și
control în structurile aparatului central, în instituțiile și structurile
aflate în subordinea/coordonarea Ministerului Administrației și
Internelor, în scopul creșterii gradului de valorificare a fondului
documentar și publicațiilor proprii, precum și pentru identificarea

MONITORUL OFICIAL AL ROMÂNIEI, PARTEA I, Nr. 2/4.I.2010
domeniilor de interes pentru pregătirea profesională a
personalului.
(3)
Serviciul
informare-documentare
din
cadrul
Secretariatului general este parte componentă a Sistemului
național de informare și documentare.
(4) Reprezentanții Ministerului Administrației și Internelor din
cadrul Consiliului științific al Sistemului național de informare și
documentare sunt desemnați de către secretarul general al
Ministerului Administrației și Internelor, la propunerea
Secretariatului general.
Art. 2. — Serviciul informare-documentare din cadrul
Secretariatului general asigură:
a) valorificarea surselor de informare, pe baza principiului
prelucrării unice, unitare și utilizării multiple a informațiilor, din
toate domeniile necesare desfășurării activității structurilor
Ministerului Administrației și Internelor;
b) fluxul de informare-documentare constând în realizarea,
primirea și punerea la dispoziția utilizatorilor a conținutului
informațional pluridisciplinar, necesar personalului ministerului,
în conformitate cu specificul activității unităților centrale și a celor
subordonate acestora, în scopul cunoașterii și asimilării datelor
și informațiilor de profil;
c) realizarea buletinelor de informare și documentare, a
sintezelor documentare, a notelor de informare și a altor lucrări,
destinate personalului Ministerului Administrației și Internelor
care desfășoară activități în domeniul ordinii și siguranței publice
și al administrației publice;
d) traducerea și prelucrarea materialelor necesare întocmirii
informărilor documentare destinate conducerii Ministerului
Administrației și Internelor, precum și a celor necesare realizării
buletinelor de informare-documentare și a sintezelor
documentare;
e) dezvoltarea fondului documentar prin procurarea unor
surse de informare interne și externe, în scopul alimentării
sistemului computerizat de date și informații documentare,
precum și informarea periodică a structurilor Ministerului
Administrației și Internelor, prin intermediul semnalărilor
bibliografice în publicațiile proprii;
f) compatibilitatea metodologică dintre structurile specializate
de informare și documentare din Ministerul Administrației și
Internelor, în scopul facilitării schimbului de informații;
g) accesul liber, rapid și individual al tuturor factorilor
interesați la informațiile și materialele documentare semnalate;
h) repartizarea publicațiilor și lucrărilor documentare
elaborate în baza principiului necesității și a listei de difuzare
aprobate anual de către secretarul general al Ministerului
Administrației și Internelor;
i) realizarea, independent sau în cooperare cu alte structuri,
a unor lucrări documentare pe domenii de interes specifice
Ministerului Administrației și Internelor;
j) relaționarea cu instituțiile publice sau private, în scopul
desfășurării activităților de informare și documentare;
k) gestionarea paginii de intranet a aparatului central din
punctul de vedere al informațiilor prezentate, prelucrarea
informațiilor ce urmează a fi postate și gestionarea materialelor
introduse în secțiunea de navigare ăBiblioteca virtuală”.
Art. 3. — Unităților aparatului central, instituțiilor și structurilor
aflate în subordinea/coordonarea Ministerului Administrației și
Internelor le revin următoarele atribuții pe linia activității de
informare și documentare:
a) să stabilească modul de organizare a compartimentelor
de informare și documentare din domeniul lor de activitate,
conform competențelor, sau persoana/persoanele responsabile
cu activitatea de informare și documentare;

11

b) să asigure fondul documentar, actualizarea și dezvoltarea
permanentă a bazei documentare specifice, prin asimilarea
materialelor, datelor și informațiilor de profil utile desfășurării
activității, structurate pe domenii; să organizeze și să verifice
accesul la publicațiile Ministerului Administrației și Internelor,
inclusiv prin sistemul intranet, al tuturor categoriilor de personal
din subordine;
c) pentru perfecționarea pregătirii de specialitate a
personalului din subordine, se vor avea în vedere și sursele de
informare semnalate de Secretariatul general prin publicațiile
editate, în scopul asigurării, în regim permanent și la nivel
științific corespunzător, a necesarului de date cu caracter de
noutate, utile în procesul de optimizare a activităților specifice;
d) să contribuie la dezvoltarea Fondului documentar
gestionat de Secretariatul general;
e) să efectueze analize informaționale ale surselor
documentare, să selecționeze informațiile bibliografice și să
elaboreze lucrări tematice, studii documentar-comparative,
sinteze ce pot fi folosite în procesul de pregătire profesională a
cadrelor;
f) să înainteze Secretariatului general, până la data de
30 noiembrie a fiecărui an, propuneri de lucrări tematice în
vederea publicării lor în buletinele de informare și documentare
editate de serviciul de specialitate din cadrul Secretariatului
general.
Art. 4. — Șefii structurilor din cadrul ministerului vor desemna
prin ordin/dispoziție de zi persoana responsabilă cu activitatea
de informare și documentare și vor comunica Secretariatului
general gradul profesional/militar, numele și funcția acesteia,
precum și coordonatele de contact; de asemenea, vor asigura
stipularea în fișa postului a respectivelor atribuții.
Art. 5. — Personalul Ministerului Administrației și Internelor
care efectuează deplasări oficiale în străinătate, ocazionate de
desfășurarea unor activități de pregătire profesională (vizite de
lucru, seminare, cursuri, simpozioane, conferințe), au obligația
ca la revenirea în țară, după aprobarea rezultatelor misiunii
executate, potrivit reglementărilor privind organizarea și
desfășurarea activităților de relații internaționale, să înainteze
Secretariatului general, prin intermediul structurii de informaredocumentare existente la nivelul unității din care face parte sau
prin secretariat, materialele documentare obținute ori copii ale
acestora, cu respectarea principiului necesității de a cunoaște și
a dispozițiilor legale în vigoare.
Art. 6. — Obligații similare celor prevăzute la art. 5 revin și
șefilor/comandanților structurilor Ministerului Administrației și
Internelor care primesc diverse materiale documentare în cadrul
activităților ocazionate de vizite ale delegațiilor străine în țara
noastră.
Art. 7. — Secretariatul general, prin intermediul Serviciului
informare-documentare, și Direcția generală pentru comunicații
și tehnologia informației, în calitate de administrator tehnic al
paginii de intranet a aparatului central, prin intermediul serviciilor
de specialitate, pun la dispoziția utilizatorilor paginii de intranet
a aparatului central al Ministerului Administrației și Internelor
toate buletinele de informare și documentare, sintezele
documentare, precum și alte lucrări necesare pregătirii
profesionale a personalului.
Art. 8. — Direcția generală financiară asigură fondurile
destinate achiziționării publicațiilor externe și interne și a
echipamentelor tehnice, necesare desfășurării în condiții optime
a activității de informare-documentare.
Art. 9. — Normele metodologice privind alimentarea cu date
și utilizarea paginii de intranet a aparatului central al Ministerului

12

MONITORUL OFICIAL AL ROMÂNIEI, PARTEA I, Nr. 2/4.I.2010

Administrației și Internelor sunt prevăzute în anexa care face
Art. 10. — Prezentul ordin se publică în Monitorul Oficial al
parte integrantă din prezentul ordin.
României, Partea I.
p. Viceprim-ministru, ministrul administrației și internelor, interimar,
Dan Valentin Fătuloiu,
secretar de stat
București, 22 decembrie 2009.
Nr. 317.

ANEXĂ

NORME METODOLOGICE
privind alimentarea cu date și utilizarea paginii de intranet a aparatului central
al Ministerului Administrației și Internelor
Art. 1. — Intranetul este o rețea concepută în scopul
prelucrării informațiilor din interiorul unei organizații și reprezintă
un instrument modern de lucru pus la dispoziția tuturor
utilizatorilor pentru a le facilita comunicarea în timp real și la
distanță, pentru a le permite accesul permanent la informațiile
privind activitatea instituției, în vederea realizării cu operativitate
a atribuțiilor legale.
Art. 2. — Accesul utilizatorilor la pagina de intranet a
aparatului central al Ministerului Administrației și Internelor,
denumit în continuare aparatul central, se realizează numai în
condițiile tehnice și de securitate stabilite prin dispoziția
Secretarului general al Ministerului Administrației și Internelor.
Art. 3. — Intranetul va funcționa ca un centru de informare și
coordonare, care leagă între ele structurile, procesele și funcțiile.
Art. 4. — Principalul scop al paginii de intranet a aparatului
central este de a oferi personalului din minister următoarele
instrumente:
a) coordonare a activității prin transmiterea de ordine,
regulamente, instrucțiuni, dispoziții, planuri de acțiune, ordine
de zi etc.;
b) comunicare: anunțuri de grup, statistici, rapoarte etc.;
c) informare și documentare: materiale documentare,
buletine de informare și documentare, sinteze documentare
realizate de specialiștii din cadrul Serviciului informaredocumentare — materiale ce vin în sprijinul activității
desfășurate de către personalul din minister, al pregătirii
profesionale și generale;
d) sprijin al activității: consultarea bazelor de date ce cuprind
informații utile despre structurile ministerului (organizare,
telefoane, adrese poștale și de e-mail etc.); biblioteca virtuală a
Serviciului informare-documentare; linkuri utile etc.
Art. 5. — Pentru buna organizare a paginii de intranet a
aparatului central, Serviciul informare-documentare din
Secretariatul general al Ministerului Administrației și Internelor,
denumit în continuare Secretariatul general, va gestiona, prin
selectarea, validarea și sistematizarea informațiilor proprii sau
primite de la structurile/direcțiile Ministerului Administrației și
Internelor, această pagină, iar Direcția generală pentru
comunicații și tehnologia informațiilor va asigura suportul tehnic
pentru actualizarea operativă a conținutului paginii de intranet a
aparatului central și va aduce îmbunătățirile necesare, conform
nevoilor utilizatorilor și tehnologiilor existente.
Art. 6. — Organizarea paginii de intranet a aparatului central
va fi următoarea:
a) structurile ministerului (denumire, organizare, telefoane,
adrese poștale și de e-mail, acte normative ce reglementează
activitatea acestora);

b) informații de interes imediat;
c) biblioteca virtuală a Serviciului informare-documentare
(arhivă cuprinzând buletine de informare și documentare,
sinteze documentare, publicații);
d) linkuri utile.
Art. 7. — Persoanele de contact, desemnate din unitățile
Ministerului Administrației și Internelor ca responsabile cu
actualizarea periodică a informațiilor proprii din pagina de
intranet a aparatului central, vor transmite la Serviciul informaredocumentare, la adresa de e-mail infodoc@mai.intranet, în
format electronic, datele și documentele ce vor fi postate pe
pagină.
Art. 8. — (1) Utilizatorul care expediază informațiile ce vor fi
prezentate pe pagina de intranet a aparatului central poartă
întreaga răspundere privind conținutul acestora și efectele
produse.
(2) Fiecare structură/direcție, prin persoana desemnată, are
obligația să urmărească și să asigure, cu asumarea
responsabilității informațiilor transmise spre publicare,
actualizarea permanentă a informațiilor pe paginile
personalizate, corespunzătoare.
Art. 9. — Secretariatul general este abilitat și responsabil să
hotărască forma informațiilor destinate a fi publicate și să își dea
acceptul cu privire la postarea lor pe pagina de intranet a
aparatului central.
Art. 10. — Personalul din Serviciul informare-documentare
din cadrul Secretariatului general va asigura organizarea optimă
a informațiilor deținute și primite pentru a fi postate pe pagina de
intranet a aparatului central și le va transmite în format electronic
Direcției generale pentru comunicații și tehnologia informațiilor,
la adresa de e-mail web@mai.intranet
Art. 11. — Direcția generală pentru comunicații și tehnologia
informației va realiza forma paginii de intranet a aparatului
central și va asigura, în timpul programului normal de lucru,
actualizarea conținutului paginilor, în baza documentelor primite
în format electronic de la Secretariatul general, la adresa de
e-mail web@mai.intranet
Art. 12. — Informațiile publicate pe pagina de intranet a
aparatului central trebuie să fie în concordanță cu nivelul de
clasificare pentru care este acreditat sistemul informatic care
permite actualizarea, menținerea și publicarea informațiilor.
Art. 13. — Personalul de conducere are obligația de a
consulta permanent pagina de intranet a aparatului central
pentru a prelua toate comunicările ce le sunt adresate.

13

MONITORUL OFICIAL AL ROMÂNIEI, PARTEA I, Nr. 2/4.I.2010
MINISTERUL SĂNĂTĂȚII

ORDIN
pentru modificarea și completarea Normelor privind modul de calcul al prețurilor
la medicamentele de uz uman, aprobate prin Ordinul ministrului sănătății nr. 75/2009
Văzând Referatul de aprobare al Direcției generale strategii și politica medicamentului nr. A.V. 2.711 din 23 decembrie 2009,
având în vedere prevederile art. 851 din Legea nr. 95/2006 privind reforma în domeniul sănătății, cu modificările și
completările ulterioare, și ale art. 140 alin. (2) lit. e) din Legea nr. 571/2003 privind Codul fiscal, cu modificările și completările
ulterioare,
în temeiul Hotărârii Guvernului nr. 1.718/2008 privind organizarea și funcționarea Ministerului Sănătății, cu modificările și
completările ulterioare,
ministrul sănătății, interimar, emite următorul ordin:
Art. I. — Normele privind modul de calcul al prețurilor la
medicamentele de uz uman, aprobate prin Ordinul ministrului
sănătății nr. 75/2009, publicat în Monitorul Oficial al României,
Partea I, nr. 62 din 2 februarie 2009, se modifică și se completează
după cum urmează:
1. La articolul 3, literele litere e) și g) se abrogă.
2. La articolul 3, litera h) se modifică și va avea următorul
cuprins:
ăh) preț de referință generic — preț echivalent cu maximum
70% din prețul medicamentului inovativ al cărui generic este;”.
3. La articolul 3, după litera k) se introduce o nouă literă,
litera l), cu următorul cuprins:
ăl) produs biosimilar — produs similar unui alt produs
biologic, deja autorizat, numit produs biologic de referință și
înregistrat în baza procedurilor specifice. Pentru produsele
biosimilare, prețul se avizează în același mod ca la
medicamentele generice, iar prețul de referință va fi stabilit la
un nivel de maximum 80% din prețul produsului biologic de
referință.”
4. La articolul 5, alineatul (5) se modifică și va avea
următorul cuprins:
ă(5) Prețul trebuie să fie mai mic sau cel mult egal cu media
celor mai mici 3 prețuri ale aceluiași medicament aprobate în
țările de comparație. Comparația se efectuează cu țările
prevăzute la art. 6. Pentru efectuarea analizei comparative,
transformarea prețurilor de producător din alte valute în lei se
face luându-se în considerare cursul de schimb valutar folosit la
alcătuirea bugetului pe anul în curs. Pentru alte valute decât
euro se folosește cursul de schimb mediu prognozat de Comisia
Națională de Prognoză.”
5. La articolul 6, alineatul (4) se modifică și va avea
următorul cuprins:
ă(4) În cazul în care prețul propus de către deținătorul APP
sau de reprezentantul acestuia nu este în conformitate cu
prezentele norme, inclusiv sub aspectul mediei celor mai mici
3 prețuri prevăzute la art. 5 alin. (5), deținătorul APP va fi
sancționat prin excluderea medicamentului respectiv din lista
denumirilor comerciale ale medicamentelor de uz uman de care
beneficiază asigurații în tratamentul ambulatoriu cu sau fără
contribuție personală, pe bază de prescripție medicală, în
sistemul de asigurări sociale de sănătate. Excluderea are efect
pentru o perioadă de un an de la emiterea deciziei luate la
nivelul ministerului.”
6. La articolul 7, alineatul (3) se modifică și va avea
următorul cuprins:
ă(3) În cazul în care, ca urmare a reanalizării produselor ce
intră sub incidența alin. (2), se constată că prețul propus pentru
România este mai mare decât media celor mai mici 3 prețuri din
țările de comparație, deținătorul APP sau reprezentantul este

obligat să diminueze prețul conform art. 5 alin. (5), în termen de
30 de zile.”
7. Articolul 8 se modifică și va avea următorul cuprins:
ăArt. 8. — (1) Prețul de referință generic se propune de către
deținătorul APP sau de reprezentantul medicamentului generic,
prin comparație cu prețurile acestor medicamente în țările de
comparație, fără a putea depăși 70% din prețul medicamentului
inovativ al cărui generic este.
(2) În cazul în care, în urma verificărilor comparative,
se constată că medicamentul nu are preț înregistrat în țările din
lista de comparație, prețul acestuia se aprobă conform solicitării,
fără însă a depăși 70% din prețul medicamentului inovativ, iar la
expirarea termenului de un an se verifică situația comparativă
după depunerea de către deținătorul APP sau de reprezentantul
acestuia a documentației, în conformitate cu prevederile art. 6.
(3) În urma diminuării prețului unui medicament inovativ,
deținătorul APP sau reprezentantul este obligat să diminueze
prețul medicamentului generic la un nivel mai mic sau cel mult
egal cu maximum 70% din prețul medicamentului inovativ al
cărui generic este, în termen de 30 de zile de la apariția în
CANAMED a prețului medicamentului inovativ.
(4) Oricând în cursul termenului pentru care prețul este
valabil, deținătorul APP sau reprezentantul poate diminua,
pentru medicamentele generice, prețul de producător avizat
inițial de către minister. Prețul de producător diminuat se
comunică Ministerului Sănătății pentru stabilirea prețului cu
ridicata și a prețului cu amănuntul corespunzător, în vederea
includerii în Catalogul național.”
8. Articolele 9 și 10 se abrogă.
9. La articolul 16, punctul 2 al alineatului (1) se modifică
și va avea următorul cuprins:
ă2. Actualizarea prețurilor de producător în lei pentru toate
medicamentele existente în Catalogul național se determină pe
baza următoarei formule:
în care:
PPmax = PPant. x

(

Cv — CvP
1+

CvP

)

,

— PPmax — prețul de producător maximal actualizat;
— PPant. — prețul de producător maximal anterior;
— Cv — curs de schimb valutar leu/euro utilizat în alcătuirea
bugetului pentru anul în curs;
— CvP — curs de schimb valutar leu/euro utilizat în
alcătuirea bugetului pentru anul precedent.”
10. La articolul 17, alineatul (1) se modifică și va avea
următorul cuprins:
ăArt. 17. — (1) Actualizarea prețurilor de producător în lei
pentru toate medicamentele existente în Catalogul național se
face anual, în luna aprilie, în funcție de cursul valutar utilizat în

14

MONITORUL OFICIAL AL ROMÂNIEI, PARTEA I, Nr. 2/4.I.2010

alcătuirea bugetului pentru anul în curs. Documentația
simplificată în vederea reactualizării cuprinde declarația pe
propria răspundere și cererile-tip și se depune atât în format
electronic, cât și pe suport hârtie la registratura Ministerului
Sănătății.”
11. Articolul 24 se abrogă.
Art. II. — (1) Deținătorii APP sau reprezentanții pentru
medicamentele pentru care prețurile au fost deja avizate sunt
obligați să depună la minister, până la data de 1 februarie 2010,
documentația de preț în vederea reavizării prețurilor în
conformitate cu prevederile prezentului ordin. Documentația se
depune atât în format electronic, cât și pe suport hârtie, potrivit
prevederilor art. 17 alin. (1) din norme.
(2) În termen de 30 de zile de la expirarea termenului-limită
de depunere a documentațiilor prevăzute la alin. (1), ministerul
publică pe site-ul www. ms-preturi. ro noile prețuri.
(3) În termen de 7 zile de la publicarea pe site a noilor prețuri,
persoanele interesate pot depune contestații la Direcția de
strategii și politica medicamentului. Contestațiile vor fi
soluționate în termen de 10 zile, iar deciziile adoptate pot fi
atacate de persoanele interesate, în conformitate cu prevederile
Legii contenciosului administrativ nr. 554/2004, cu modificările și
completările ulterioare. Anual, începând cu ediția CANAMED a
lunii aprilie, noile prețuri devin valabile.
(4) Obligația prevăzută la alin. (1) revine și deținătorilor APP
sau reprezentanților pentru medicamentele pentru care
documentația completă a fost depusă înainte de data publicării
prezentului ordin în Monitorul Oficial al României, Partea I, dar

pentru care nu a fost emisă o decizie până la această dată,
urmând ca prețurile pentru aceste medicamente să fie avizate
conform prezentului ordin.
(5) Prețul se avizează pentru o perioadă limitată de un an.
(6) Cu 60 de zile înainte de data expirării termenului de un an
pentru care a fost aprobat prețul, deținătorul APP sau
reprezentantul este obligat să transmită ministerului noua
documentație de preț, conform art. 17 alin. (1), în vederea
reavizării prețului de către minister.
(7) În cazul în care deținătorul APP sau reprezentantul nu
depune la minister documentația de preț în vederea reavizării
prețului unui anumit medicament, în termenul prevăzut la alin. (1),
la expirarea termenului prevăzut la alin. (2) medicamentul
respectiv nu va mai putea fi comercializat. Deținătorul APP sau
reprezentantul va putea solicita reavizarea prețurilor ulterior
expirării termenului prevăzut la alin. (1), în condițiile prezentului
articol, urmând însă ca decizia de reavizare privind prețul
medicamentului să se adopte și să se comunice solicitantului în
termen de 90 de zile de la primirea cererii depuse de deținătorul
APP.
Art. III. — Ordinul ministrului sănătății nr. 75/2009 pentru
aprobarea Normelor privind modul de calcul al prețurilor la
medicamentele de uz uman, publicat în Monitorul Oficial al
României, Partea I, nr. 62 din 2 februarie 2009, cu modificările
și completările aduse prin prezentul ordin, se va republica în
Monitorul Oficial al României, Partea I, dându-se textelor o nouă
numerotare.

Ministrul sănătății, interimar,
Adriean Videanu
București, 23 decembrie 2009.
Nr. 1.637.

MINISTERUL FINANȚELOR PUBLICE

ORDIN
privind prospectele de emisiune ale certificatelor de trezorerie cu discont
și ale obligațiunilor de stat de tip benchmark aferente lunii ianuarie 2010
În temeiul:
— art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
cu modificările și completările ulterioare;
— Ordonanței de urgență a Guvernului nr. 64/2007 privind datoria publică, aprobată cu modificări și completări prin Legea
nr. 109/2008, cu modificările ulterioare, al Normelor metodologice de aplicare a Ordonanței de urgență a Guvernului nr. 64/2007
privind datoria publică, aprobate prin Hotărârea Guvernului nr. 1.470/2007, cu modificările și completările ulterioare;
— Regulamentului privind operațiunile cu titluri de stat emise în formă dematerializată, aprobat prin Ordinul ministrului
finanțelor publice nr. 2.509/2008, al Regulamentului Băncii Naționale a României nr. 11/2005 privind piața primară a titlurilor de stat
administrată de Banca Națională a României și al Regulamentului Băncii Naționale a României nr. 12/2005 privind piața secundară
a titlurilor de stat administrată de Banca Națională a României, precum și al Convenției nr. 184.575/13/2005, încheiată între
Ministerul Finanțelor Publice și Banca Națională a României,
ministrul finanțelor publice emite următorul ordin:
Art. 1. — În vederea refinanțării datoriei publice și finanțării
deficitului bugetului de stat în luna ianuarie 2010, se aprobă
prospectele de emisiune ale certificatelor de trezorerie cu
discont și ale obligațiunilor de stat de tip benchmark, în valoare
nominală totală de 4.000 milioane lei, prevăzute în anexele nr. 1

și 2, care fac parte integrantă din prezentul ordin.
Art. 2. — Direcția generală de trezorerie și datorie publică
va duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Grațiela Denisa Iordache,
secretar de stat
București, 29 decembrie 2009.
Nr. 3.474.

15

MONITORUL OFICIAL AL ROMÂNIEI, PARTEA I, Nr. 2/4.I.2010

ANEXA Nr. 1

PROSPECT DE EMISIUNE

al certificatelor de trezorerie cu discont lansate în luna ianuarie 2010
Art. 1. — În vederea refinanțării datoriei publice și finanțării
deficitului bugetului de stat în luna ianuarie 2010, Ministerul

Finanțelor Publice anunță lansarea de emisiuni de certificate de
trezorerie cu discont, astfel:

Cod ISIN

Data licitației

Data emisiunii

Data scadenței

Nr. zile

Valoare emisiune lei

RO1010CTN015

11.01.2010

13.01.2010

14.07.2010

182

1.000.000.000

RO1011CTN021

18.01.2010

20.01.2010

19.01.2011

364

1.000.000.000

RO1010CTN031

25.01.2010

27.01.2010

28.07.2010

182

1.000.000.000

Art. 2. — Valoarea nominală individuală a unui certificat de
trezorerie cu discont este de 10.000 lei.
Art. 3. — Metoda de vânzare este licitația, care va avea loc
la data menționată în tabelul de mai sus, iar adjudecarea se va
face după metoda cu preț multiplu.
Art. 4. — Certificatele de trezorerie cu discont pot fi
cumpărate de către dealerii primari, care vor depune oferte atât
în cont propriu, cât și în contul clienților persoane fizice și
juridice.
Art. 5. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 7 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.
(3) Numărul de tranșe valorice la rate diferite ale
randamentului nu este restricționat.
(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit astfel
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,
cu modificările și completările ulterioare, în calitate de clienți ai
dealerilor primari.
(5) În cadrul ofertei de cumpărare necompetitive se vor
indica elementele cuprinse în anexa nr. 5 la Normele Băncii
Naționale a României nr. 13/2005, cu modificările și completările
ulterioare. Se admit oferte de cumpărare necompetitive într-o
pondere de 25% din totalul emisiunilor anunțate. Executarea
acestora se va efectua la nivelul mediu ponderat al
randamentului la care s-au adjudecat ofertele competitive.
(6) Fiecare tranșă a ofertei de cumpărare competitive sau
necompetitive va fi de minimum 10.000 lei.

Art. 6. — Prețul și randamentul se vor determina utilizând
următoarele formule:
P=1–

dxr
360

Y = r/P,
în care:
P = prețul titlului cu discont, exprimat cu patru zecimale;
d = număr de zile până la scadență;
r = rata discontului, exprimată cu două zecimale;
Y = randamentul, exprimat cu două zecimale.
Art. 7. — Ofertele de cumpărare se depun la Banca
Națională a României, ce acționează în calitate de administrator
al pieței primare și secundare a titlurilor de stat și al sistemului
de înregistrare/depozitare, în ziua licitației, până la ora 12,00.
Art. 8. — Rezultatul licitației se va stabili în aceeași zi la
sediul Băncii Naționale a României de către comisia de licitație
constituită în acest scop și va fi dat publicității.
Art. 9. — Evenimentele de plată aferente certificatelor de
trezorerie cu discont se gestionează în conformitate cu Regulile
Sistemului de înregistrare și decontare a operațiunilor cu titluri
de stat — SaFIR.
Art. 10. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 11. — Regimul fiscal al titlurilor de stat prevăzute la art. 1
este reglementat de legislația în vigoare.
ANEXA Nr. 2

PROSPECT DE EMISIUNE

al obligațiunilor de stat de tip benchmark lansate în luna ianuarie 2010
Art. 1. — În vederea refinanțării datoriei publice și finanțării
deficitului bugetului de stat în luna ianuarie 2010, Ministerul
Finanțelor Publice anunță redeschiderea emisiunilor de

obligațiuni de stat de tip benchmark cu scadența la 5 ani și 3 ani,
cu următoarele caracteristici:

Cod ISIN*)

Data licitației

Data emisiunii

Data scadenței

Maturitate
Nr. ani

Rata cupon
%

Dobânda acumulată
— lei/titlu —

Valoarea nominală totală
— lei —

RO0813DBN027

07.01.2010

11.01.2010

05.03.2013

5

8,25

705,21

500.000.000

RO0811DBN013

21.01.2010

25.01.2010

25.10.2011

3

8,00

201,64

500.000.000

*) În conformitate cu prevederile Ordinului ministrului economiei și finanțelor nr. 2.231/2008 privind titlurile de stat ce urmează a fi tranzacționate și pe
piața reglementată administrată de Societatea Comercială ăBursa de Valori București” — S.A., aceste serii se tranzacționează simultan pe piața secundară
administrată de Banca Națională a României și pe piața reglementată administrată de Societatea Comercială ăBursa de Valori București” — S.A.

16

MONITORUL OFICIAL AL ROMÂNIEI, PARTEA I, Nr. 2/4.I.2010

Art. 2. — Valoarea nominală totală a emisiunii de obligațiuni
de stat de tip benchmark poate fi majorată prin redeschideri
ulterioare ale acesteia.
Art. 3. — Valoarea nominală individuală a unei obligațiuni de
stat de tip benchmark este de 10.000 lei.
Art. 4. — Dobânda (cuponul) se plătește anual la datele
specificate în prospectul de emisiune aprobat prin Ordinul
ministrului economiei și finanțelor nr. 303/2008 privind
prospectele de emisiune ale certificatelor de trezorerie cu
discont și ale obligațiunilor de stat de tip benchmark aferente
lunii februarie 2008, fiind determinată conform formulei:
D = VN* r/frecvența anuală a cuponului (1),
în care:
D = dobânda (cupon);
VN = valoarea nominală;
r = rata cuponului.
Art. 5. — Metoda de vânzare este licitația, care va avea loc
la data menționată în tabelul de mai sus, iar adjudecarea se va
efectua după metoda cu preț multiplu. Cotația de preț va fi
exprimată sub forma procentuală, cu patru zecimale.
Art. 6. — Obligațiunile de stat de tip benchmark pot fi
cumpărate de către dealerii primari, care vor depune oferte atât
în cont propriu, cât și în contul clienților, persoane fizice și
juridice.
Art. 7. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 10 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.
(3) Numărul cotațiilor de preț nu este restricționat.

(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit așa
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,
în calitate de clienți ai dealerilor primari.
(5) În cadrul ofertei de cumpărare necompetitive se vor indica
elementele cuprinse în anexa nr. 9 la Normele Băncii Naționale
a României nr. 13/2005, cu modificările și completările
ulterioare. Se admit oferte de cumpărare necompetitive într-o
pondere de 25% din totalul emisiunilor anunțate. Executarea
acestora se va efectua la nivelul mediu ponderat al prețului la
care s-au adjudecat ofertele competitive.
(6) Fiecare tranșă a ofertei de cumpărare competitivă sau
necompetitivă va fi de minimum 10.000 lei.
Art. 8. — Ofertele de cumpărare se depun la Banca
Națională a României, ce acționează în calitate de administrator
al pieței primare și secundare a titlurilor de stat și al sistemului
de înregistrare/depozitare, în ziua licitației, până la ora 12,00.
Art. 9. — Rezultatul licitației se va stabili în aceeași zi la
sediul Băncii Naționale a României de către comisia de licitație
constituită în acest scop și va fi dat publicității.
Art. 10. — Evenimentele de plată aferente obligațiunilor de
stat de tip benchmark se gestionează în conformitate cu
Regulile Sistemului de înregistrare și decontare a operațiunilor
cu titluri de stat — SaFIR.
Art. 11. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 12. — Regimul fiscal al titlurilor de stat prevăzute la art. 1
este reglementat de legislația în vigoare.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință a Băncii Naționale
a României valabil în luna ianuarie 2010
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna ianuarie 2010, nivelul ratei dobânzii de referință a Băncii
Naționale a României este de 8,00% pe an.
p. Președintele Consiliului de administrație al Băncii Naționale a României,
Florin Georgescu
București, 4 ianuarie 2010.
Nr. 1.
EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 2/4.I.2010 conține 16 pagini.

Prețul: 3,20 lei

&JUYDGY|436527]
ISSN 1453—4495

