Anul 178 (XXII) — Nr. 572

PARTEA I

LEGI, DECRETE, HOTĂRÂRI ȘI ALTE ACTE

Joi, 12 august 2010

SUMAR

Nr.

Pagina

177.

— Hotărâre privind condițiile de acordare, în mod
gratuit, a asistenței medicale, medicamentelor și
protezelor pentru procurori, judecători, magistrațiasistenți, personalul de specialitate juridică asimilat
judecătorilor și procurorilor, precum și pentru
personalul auxiliar de specialitate din cadrul instanțelor
și al parchetelor ..........................................................

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
176.

— Ordin al ministrului administrației și internelor pentru
modificarea și completarea Ordinului ministrului
administrației și internelor nr. 39/2009 privind
aprobarea tarifelor pentru serviciile furnizate de
Agenția Națională de Cadastru și Publicitate Imobiliară
și unitățile sale subordonate și a taxei de autorizare
pentru persoanele care realizează lucrări de
specialitate din domeniile cadastrului, geodeziei și
cartografiei..................................................................

Pagina

4–5

— Ordin al ministrului administrației și internelor
privind acordarea titlului de parc industrial Societății
Comerciale ăParc Industrial Priboiu” — S.A. ..............

5–7

1.070. — Ordin al ministrului sănătății privind aprobarea
modelului Contractului pentru asigurarea drepturilor
salariale, precum și a cheltuielilor materiale de natura
bunurilor și serviciilor necesare pentru funcționarea
cabinetelor de medicină legală din structura
organizatorică a spitalelor publice din rețeaua
autorităților administrației publice locale ....................

8–12

1.157. — Ordin al ministrului mediului și pădurilor pentru
modificarea și completarea Ghidului de finanțare a
Programului de stimulare a înnoirii Parcului național de
tractoare și mașini agricole autopropulsate, aprobat prin
Ordinul ministrului mediului și pădurilor nr. 2/2010 ..........

HOTĂRÂRI ALE GUVERNULUI ROMÂNIEI
762.

Nr.

12–13

1.937. — Ordin al ministrului dezvoltării regionale și turismului
pentru aprobarea modelului-cadru al Convenției
privind plata dobânzii subvenționate aferente creditelor
bancare cu garanție guvernamentală pentru
reabilitarea termică a clădirilor de locuit ....................

14–16

2

MONITORUL OFICIAL AL ROMÂNIEI, PARTEA I, Nr. 572/12.VIII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind condițiile de acordare, în mod gratuit, a asistenței medicale, medicamentelor și protezelor
pentru procurori, judecători, magistrați-asistenți, personalul de specialitate juridică
asimilat judecătorilor și procurorilor, precum și pentru personalul auxiliar de specialitate
din cadrul instanțelor și al parchetelor
În temeiul art. 108 din Constituția României, republicată, al art. 25 alin. (2) din Ordonanța de urgență a Guvernului
nr. 27/2006 privind salarizarea și alte drepturi ale judecătorilor, procurorilor și altor categorii de personal din sistemul justiției,
aprobată cu modificări și completări prin Legea nr. 45/2007, cu modificările și completările ulterioare, al art. 67 alin. (2) și al art. 681
din Legea nr. 567/2004 privind statutul personalului auxiliar de specialitate al instanțelor judecătorești și al parchetelor de pe lângă
acestea, cu modificările și completările ulterioare,
Guvernul României adoptă prezenta hotărâre.
Art. 1. — (1) Prezenta hotărâre reglementează condițiile de
acordare gratuită a asistenței medicale, medicamentelor și
protezelor pentru:
a) judecători, procurori, personalul asimilat acestora potrivit
art. 87 alin. (1) din Legea nr. 303/2004 privind statutul
judecătorilor și procurorilor, republicată, cu modificările și
completările ulterioare, magistrații-asistenți de la Înalta Curte de
Casație și Justiție, în activitate sau pensionari;
b) personalul auxiliar de specialitate și personalul conex din
cadrul instanțelor judecătorești și al parchetelor, în activitate sau
pensionari, precum și soțul sau soția și copiii aflați în întreținerea
acestora;
c) executorii judecătorești pensionați anterior intrării în
vigoare a Legii nr. 188/2000 privind executorii judecătorești, cu
modificările și completările ulterioare.
(2) Prin copii aflați în întreținere se înțelege:
a) copiii până la vârsta de 18 ani, tinerii cu vârsta cuprinsă
între 18 și 26 de ani, dacă sunt elevi, ucenici sau studenți și dacă
nu realizează venituri din muncă, precum și absolvenții de liceu,
până la începerea anului universitar, dar nu mai mult de 3 luni;
b) copiii încadrați în grade de invaliditate, pe toată durata
invalidității, dacă nu au venituri proprii.
Art. 2. — (1) Categoriile de persoane prevăzute la art. 1
beneficiază în mod gratuit de asistență medicală, medicamente
și proteze, în condițiile prezentei hotărâri, ale Legii nr. 95/2006
privind reforma în domeniul sănătății, cu modificările și
completările ulterioare, ale contractului-cadru anual privind
condițiile acordării asistenței medicale în cadrul sistemului de
asigurări sociale de sănătate și ale normelor de aplicare a
acestuia.
(2) Aplicarea prevederilor alin. (1) se face în condițiile
respectării dispozițiilor legale privind plata contribuției de
asigurări sociale de sănătate.
Art. 3. — (1) Serviciile medicale se acordă de către furnizori
evaluați și autorizați potrivit legii și cuprind:
a) servicii medicale profilactice;
b) servicii medicale în caz de boală, constând în: asistență
medicală primară, asistență medicală ambulatorie de
specialitate și asistență medicală spitalicească;
c) servicii medicale de urgență și transport sanitar;
d) servicii de medicină dentară;
e) servicii medicale de recuperare-reabilitare a sănătății;
f) servicii de îngrijiri medicale la domiciliu;
g) proteze destinate recuperării unor deficiențe organice sau
funcționale.
(2) Categoriile de personal prevăzute la art. 1 beneficiază în
mod gratuit de medicamente, după cum urmează:
a) medicamente din Lista cu medicamente de care
beneficiază asigurații cu sau fără contribuție personală, a căror

contravaloare se suportă din bugetul Fondului național unic de
asigurări sociale de sănătate, cu excepția contribuției personale
a asiguratului, care se suportă din fondurile prevăzute cu
această destinație în bugetul Ministerului Justiției, al Consiliului
Superior al Magistraturii, al Ministerului Public, al Înaltei Curți de
Casație și Justiție, după caz;
b) medicamentele din Nomenclatorul medicamentelor de uz
uman din România, elaborat de Agenția Națională a
Medicamentului, altele decât cele prevăzute la lit. a), a căror
contravaloare se suportă din fondurile prevăzute cu această
destinație în bugetul Ministerului Justiției, al Consiliului Superior
al Magistraturii, al Ministerului Public, al Înaltei Curți de Casație
și Justiție, după caz.
Art. 4. — Cuantumul contribuției personale, respectiv al
coplății din valoarea cheltuielilor pentru asistență medicală și
proteze, prevăzute de normele legale în vigoare, se suportă din
fondurile prevăzute cu această destinație în bugetul Ministerului
Justiției, al Consiliului Superior al Magistraturii, al Ministerului
Public, al Înaltei Curți de Casație și Justiție, după caz.
Art. 5. — (1) Asistența medicală, medicamentele și protezele
se acordă numai pe baza biletului de trimitere, rețetei medicale
sau recomandării medicale, după caz, cu respectarea
prevederilor legale referitoare la întocmirea și eliberarea
acestora.
(2) Fac excepție de la prevederile alin. (1) serviciile de
medicină dentară.
Art. 6. — (1) Asistența medicală profilactică și curativă
specifică a personalului din sistemul justiției, prevăzută în anexa
nr. 2 la Hotărârea Guvernului nr. 584/2005 privind finanțarea
unităților sanitare din sistemul de apărare, ordine publică,
siguranță națională și autoritate judecătorească, cu modificările
ulterioare, se asigură gratuit de Ministerul Justiției, prin unitățile
sanitare aflate în subordinea acestuia.
(2) În situația în care asistența medicală prevăzută la alin. (1)
nu poate fi furnizată de structurile medicale proprii, aceasta
poate fi asigurată prin serviciile specializate din sistemul de
apărare, ordine publică, siguranță națională, ale Ministerului
Sănătății sau de către alți furnizori autorizați.
(3) Cheltuielile necesare acordării asistenței medicale
prevăzute la alin. (1) se suportă din fondurile bugetare, cu
această destinație, aflate la dispoziția Ministerului Justiției,
Consiliului Superior al Magistraturii, Ministerului Public și Înaltei
Curți de Casație și Justiție, după caz.
Art. 7. — (1) Decontarea contribuției personale, respectiv a
coplății se aprobă de ordonatorul de credite, în baza cererii
formulate de asigurat, însoțită de documente justificative, în
termen de 30 de zile de la data înregistrării cererii.

MONITORUL OFICIAL AL ROMÂNIEI, PARTEA I, Nr. 572/12.VIII.2010
(2) Prin documente justificative se înțelege:
a) indicația/prescripția medicală, fișa de tratament
stomatologic, în original sau în fotocopie semnată și parafată de
către medicul curant;
b) documente fiscale care atestă plata, în original, cu
specificarea distinctă a obiectului plății (contribuție personală,
coplată, tarif integral).
(3) Documentele fiscale prevăzute la alin. (2) lit. b) sunt:
a) pentru medicamente: factură și bon fiscal cu menționarea
denumirii, cantității și prețului pentru fiecare medicament
achiziționat sau borderou centralizator emis de farmacia cu care
ordonatorul de credite se află în relație contractuală, după caz;
b) pentru serviciile de medicină dentară: factură fiscală cu
denumirea manoperelor, numărul de acte terapeutice, codul și
tariful acestora;
c) pentru serviciile medicale de recuperare-reabilitare a
sănătății: factură fiscală și decont de cheltuieli cu detalierea
sumelor suportate de către pacient pentru cazare și masă
standard/confort sporit, proceduri terapeutice;
d) pentru proteze: decizia de procurare eliberată de casa de
asigurări de sănătate, factură și bon fiscal cu menționarea
denumirii, cantității și contribuției personale suportate de
asigurat.
Art. 8. — (1) Cererile pentru decontarea contribuției
personale/coplății se depun la compartimentul financiar-contabil
al instituției angajatoare sau, în cazul pensionarilor, la
compartimentul financiar-contabil al instituției de la care s-au
pensionat, în termen de 6 luni de la emiterea documentelor
fiscale de plată, dar nu mai târziu de 3 ani de la data plății
contribuției personale.
(2) Cererile de decontare însoțite de documentele
justificative transmise de ordonatorii de credite din sistemul
justiției vor fi avizate tehnic de către compartimentul de asistență
medicală al ordonatorilor principali de credite.
Art. 9. — Serviciile care nu pot fi decontate din bugetul
ordonatorilor de credite din sistemul justiției sunt:
a) serviciile hoteliere cu grad înalt de confort;
b) corecțiile estetice;
c) eliberarea actelor medicale solicitate de autoritățile care
prin activitatea lor au dreptul să cunoască starea de sănătate a
asiguraților;
d) fertilizarea în vitro;
e) transplantul de organe și țesuturi, cu excepția cazurilor
prevăzute în contractul-cadru;
f) asistența medicală la cerere;
g) contravaloarea unor materiale necesare corectării văzului
și auzului: baterii pentru aparatele auditive, ochelari de vedere;
h) serviciile medicale solicitate de asigurat;
i) cheltuielile cu medicamente și materiale sanitare din unități
medico-sociale;
j) serviciile acordate în cadrul secțiilor/clinicilor de boli
profesionale și al cabinetelor de medicină a muncii;
k) serviciile hoteliere solicitate de pacienții ale căror afecțiuni
se tratează în spitalizare de zi;
l) serviciile de planificare familială acordate de medicul de
familie în cabinetele de planning din structura spitalului;

m) serviciile medicale acordate în caz de boli profesionale,
accidente de muncă și sportive;
n) cheltuielile de cazare și masă din unitățile hoteliere cu
bază de tratament;
o) serviciile medicale, medicamentele, materialele sanitare
și dispozitivele medicale asigurate gratuit în cadrul programelor
naționale de sănătate;
p) serviciile medicale, medicamentele, materialele sanitare
și dispozitivele medicale acordate în străinătate;
q) serviciile medicale, medicamentele, materialele sanitare
și dispozitivele medicale la care persoanele prevăzute la art. 1
au dreptul, în mod gratuit, în calitatea lor de asigurați în cadrul
sistemului de asigurări sociale de sănătate din România.
Art. 10. — Decontarea cheltuielilor pentru serviciile de
medicină dentară se realizează la nivelul tarifelor prevăzute de
normele de aplicare a contractului-cadru anual privind condițiile
acordării asistenței medicale în cadrul sistemului de asigurări
sociale de sănătate.
Art. 11. — Contribuția personală/Coplata suportată de
persoanele prevăzute la art. 1 pentru serviciile medicale de
recuperare-reabilitare a sănătății, prescrise de medicul specialist
peste plafonul suportat de către casa de asigurări de sănătate,
dar în cadrul pachetului de servicii medicale de bază, se
decontează integral la nivelul tarifelor prevăzute de normele de
aplicare a contractului-cadru anual privind condițiile acordării
asistenței medicale în cadrul sistemului de asigurări sociale de
sănătate și se suportă din fondurile prevăzute la art. 4.
Art.12. — (1) Pentru a putea beneficia de rambursarea
contribuției personale/coplății, persoanele prevăzute la art. 1 au
obligația de a se adresa furnizorilor evaluați și autorizați potrivit
prevederilor legale, aflați în relații contractuale cu casa de
asigurări de sănătate.
(2) Prevederile alin. (1) nu se aplică în cazul serviciilor de
medicină dentară.
Art. 13. — Lista furnizorilor de servicii medicale din fiecare
județ aflați în relație contractuală cu casele de asigurări de
sănătate este transmisă celor interesați, la cerere, de către
Serviciul de asistență medicală al Ministerului Justiției.
Art. 14. — La data intrării în vigoare a prezentei hotărâri,
Hotărârea Guvernului nr. 409/1998 privind condițiile de
acordare, în mod gratuit, a asistenței medicale, medicamentelor
și protezelor pentru magistrați, personalul auxiliar de specialitate
și membrii de familie ai acestora, publicată în Monitorul Oficial
al României, Partea I, nr. 275 din 23 iulie 1998, cu completările
ulterioare, și Normele ministrului de stat, ministrului justiției, ale
președintelui Curții Supreme de Justiție și ale procurorului
general al Parchetului de pe lângă Curtea Supremă de Justiție
nr. 318/FB/64/807/C/1999 pentru aplicarea Hotărârii Guvernului
nr. 409/1998 privind condițiile de acordare, în mod gratuit, a
asistenței medicale, medicamentelor și protezelor pentru
magistrați, personalul auxiliar de specialitate și membrii de
familie ai acestora, emise de Ministerul Justiției, Curtea
Supremă de Justiție și Parchetul de pe lângă Înalta Curte de
Casație și Justiție, publicate în Monitorul Oficial al României,
Partea I, nr. 392 din 18 august 1999, se abrogă.

PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
Ministrul sănătății,
Cseke Attila
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 762.

3

4

MONITORUL OFICIAL AL ROMÂNIEI, PARTEA I, Nr. 572/12.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru modificarea și completarea Ordinului ministrului administrației și internelor nr. 39/2009
privind aprobarea tarifelor pentru serviciile furnizate de Agenția Națională de Cadastru
și Publicitate Imobiliară și unitățile sale subordonate și a taxei de autorizare pentru persoanele
care realizează lucrări de specialitate din domeniile cadastrului, geodeziei și cartografiei
Având în vedere prevederile art. 8 alin. (2) lit. b) și alin. (7) din Legea cadastrului și a publicității imobiliare nr. 7/1996,
republicată, cu modificările și completările ulterioare, ale art. 6 alin. (7) lit. f) și art. 16 alin. (4) din Hotărârea Guvernului
nr. 1.210/2004 privind organizarea și funcționarea Agenției Naționale de Cadastru și Publicitate Imobiliară, republicată, cu
modificările ulterioare, și ale Hotărârii Consiliului de administrație al Agenției Naționale de Cadastru și Publicitate Imobiliară nr. 3
din 8 iunie 2010, prin care s-au aprobat propunerile de modificare și completare a Ordinului ministrului administrației și internelor
nr. 39/2009,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin.
Art. I. — Ordinul ministrului administrației și internelor
nr. 39/2009 privind aprobarea tarifelor pentru serviciile furnizate
de Agenția Națională de Cadastru și Publicitate Imobiliară și
unitățile sale subordonate și a taxei de autorizare pentru
persoanele care realizează lucrări de specialitate din domeniile
cadastrului, geodeziei și cartografiei, publicat în Monitorul Oficial
al României, Partea I, nr. 253 din 16 aprilie 2009, se modifică și
se completează după cum urmează:
1. La articolul 2, alineatul (4) se modifică și va avea
următorul cuprins:
ă(4) Tarifele plătite pentru cererile respinse nu se restituie.
Cererile respinse pot fi redepuse, în limita cererii inițiale, fără
plata unui tarif suplimentar, în termen de maximum 30 de zile
calendaristice de la data comunicării respingerii cererilor de
recepție și înscriere în cartea funciară sau a respingerii cererilor
de avizare și recepție tehnică. Ulterior împlinirii acestui termen,
redepunerea cererii se tarifează cu 60 lei. În situația în care la
redepunerea cererii respinse se solicită furnizarea serviciului în
regim de urgență, se va proceda în felul următor:
a) dacă, în vederea soluționării cererii respinse, s-a achitat
tariful de urgență, nu se va mai achita un nou tarif de urgență;
b) dacă, în vederea soluționării cererii respinse, nu s-a
achitat tariful de urgență, se va achita un tarif suplimentar al
cărui cuantum este de 4 ori valoarea tarifului normal perceput în
vederea soluționării cererii respinse.”
2. La articolul 2, alineatul (6) se modifică și va avea
următorul cuprins:
ă(6) Împotriva modului de stabilire a tarifului se poate face
cerere de reexaminare la oficiul de cadastru și publicitate
imobiliară. Restituirea sumelor se efectuează de la bugetul de
stat, conform procedurii de restituire prevăzute de normele
metodologice aprobate prin ordin al ministrului finanțelor
publice.”
3. La articolul 3, după alineatul (2) se introduce un nou
alineat, alineatul (21), cu următorul cuprins:
ă(21) Sunt scutite de plata tarifelor prevăzute la serviciile cu
codurile 1.1.1 și 1.1.2, atât în regim normal, cât și în regim de

urgență, serviciile de avizare și recepție a planurilor de situație
pentru realizarea studiilor de prefezabilitate și fezabilitate pentru
lucrările de interes public sau local, realizate la solicitarea
unităților administrativ-teritoriale.”
4. La articolul 3, alineatul (3) se modifică și va avea
următorul cuprins:
ă(3) Sunt scutite de plata tarifelor prevăzute la nr. crt. 2.1 din
anexa nr. 1 serviciile de primă înregistrare în cadastru și cartea
funciară a imobilelor aflate în patrimoniul statului și al unităților
administrativ-teritoriale, atât în regim normal, cât și în regim de
urgență. Serviciul prevăzut la nr. crt. 2.3 codul 2.3.1 din anexa
nr. 1 se tarifează cu 60 lei, iar pentru furnizarea în regim de
urgență a acestui serviciu nu se percepe tarif suplimentar.
Serviciul prevăzut la nr. crt. 2.1 codul 2.1.2 din anexa nr. 1 se
tarifează cu 10 lei în cazul recepției tehnice pentru exproprieri.”
5. La articolul 3, alineatul (10) se modifică și va avea
următorul cuprins:
ă(10) Sunt scutite de plata tarifului prevăzut la nr. crt.1.1 codul
1.1.2 din anexa nr. 1 serviciile de recepție a expertizelor judiciare
în specialitatea topografie, geodezie și cadastru, cu privire la
corectitudinea datelor topografice utilizate, atât în regim normal,
cât și în regim de urgență.”
6. La articolul 3, după alineatul (10) se introduce un nou
alineat, alineatul (11), cu următorul cuprins:
ă(11) În vederea întocmirii planului parcelar, conform
prevederilor Regulamentului privind conținutul și modul de
întocmire a documentațiilor cadastrale în vederea înscrierii în
cartea funciară, aprobat prin Ordinul directorului general al
Agenției Naționale de Cadastru și Publicitate Imobiliară
nr. 634/2006, cu modificările și completările ulterioare, se
furnizează gratuit următoarele date: lista titlurilor de proprietate
din arhiva oficiului de cadastru și publicitate imobiliară, planurile
de amplasament și delimitare a imobilelor recepționate cu
număr cadastral atribuit (format .dxf sau .cp), limitele tarlalei în
format .dxf.”

5

MONITORUL OFICIAL AL ROMÂNIEI, PARTEA I, Nr. 572/12.VIII.2010

7. În anexa nr. 1, la capitolul 1 ăAvize, recepții și furnizare date”, grupa de servicii 1.1 ăAvize și recepții”, după
codul 1.1.3 se introduce un nou cod, codul 1.1.4, cu următorul cuprins:
ăNr.
crt.

1.
1.1.

Grupe de servicii

Codul
serviciului

Denumirea serviciului

Unitatea
de măsură

Tariful
(lei/unitatea
de măsură)

lucrare

300”

Avize, recepții și furnizare date
Avize și recepții

1.1.4.

Recepția documentelor cartografice de uz public, care nu
implică măsurători

8. În anexa nr. 1, la capitolul 2 ăServicii de cadastru și publicitate imobiliară”, grupa de servicii 2.7
ăConsultare/informare”, după codul 2.7.7 se introduc două noi coduri, codurile 2.7.8 și 2.7.9, cu următorul cuprins:
ăNr.
crt.

2.7.

Grupe de servicii

Consultare/
informare

Codul
serviciului

Denumirea serviciului

Unitatea
de măsură

Tariful
(lei/unitatea
de măsură)

2.7.8.

Eliberare duplicat

exemplar

10

2.7.9.

Schimbarea certificatului de autorizare pentru persoane
fizice/juridice/Emiterea certificatului de autorizare pentru
geodezii cu drept de semnătură

certificat

100”

9. Anexa nr. 2 ăTaxa de autorizare pentru persoanele care realizează lucrări de specialitate din domeniile
cadastrului, geodeziei și cartografiei” se modifică și se înlocuiește cu anexa care face parte integrantă din prezentul ordin.
Art. II. — Prezentul ordin intră în vigoare la data publicării lui în Monitorul Oficial al României, Partea I.
Ministrul administrației și internelor,
Vasile Blaga
București, 5 august 2010.
Nr. 176.

ANEXĂ
(Anexa nr. 2 la Ordinul nr. 39/2009)

Taxa de autorizare pentru persoanele care realizează lucrări de specialitate din domeniile cadastrului,
geodeziei și cartografiei

Nr.
crt.

1.

Denumirea

Unitatea de măsură

Taxa
(lei/unitate
de măsură)

Autorizare

1.1.

Autorizarea persoanelor fizice/Recunoașterea autorizării și emiterea certificatului
de autorizare aferent, pentru persoane fizice străine

persoană

400

1.2.

Autorizarea persoanelor juridice/Recunoașterea autorizării și emiterea certificatului
de autorizare aferent, pentru persoane juridice străine

persoană

2.000

MINISTERUL ADMINISTRAȚIEI ȘI INTERNELOR

ORDIN
privind acordarea titlului de parc industrial Societății Comerciale ăParc Industrial Priboiu” — S.A.
Având în vedere prevederile art. 1 din Ordonanța de urgență a Guvernului nr. 221/2008 pentru stabilirea unor măsuri de
reorganizare în cadrul administrației publice centrale, aprobată prin Legea nr. 186/2009, cu modificările ulterioare, ale art. 4 din
Ordonanța Guvernului nr. 65/2001 privind constituirea și funcționarea parcurilor industriale, aprobată cu modificări prin Legea

6

MONITORUL OFICIAL AL ROMÂNIEI, PARTEA I, Nr. 572/12.VIII.2010

nr. 490/2002, cu modificările ulterioare, și ale art. 2 alin. (2) din Instrucțiunile de acordare și anulare a titlului de parc industrial,
aprobate prin Ordinul ministrului dezvoltării și prognozei nr. 264/2002,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Se acordă titlul de parc industrial Societății
Comerciale ăParc Industrial Priboiu” — S.A., denumită în
continuare societate-administrator, având numărul de
înregistrare la Oficiul Registrului Comerțului de pe lângă
Tribunalul Dâmbovița J15/781/2008, cod unic de înregistrare
24023214, sediul social în satul Priboiu, comuna Brănești,
județul Dâmbovița, care administrează parcul industrial constituit
pe terenul având datele de identificare prevăzute la art. 2.
Art. 2. — Terenul pentru care se acordă titlul de parc
industrial are următoarele caracteristici:
a) este amplasat în satul Priboiu, comuna Brănești, județul
Dâmbovița;
b) are o suprafață de 31,92 ha;
c) este înscris în Cartea funciară a comunei Brănești, județul
Dâmbovița, cu numărul 70027.
Art. 3. — Titlul de parc industrial este valabil în perimetrul
prevăzut în anexa care face parte integrantă din prezentul ordin,
pe perioada de existență a societății-administrator, în condițiile
respectării caracteristicilor de parc industrial prevăzute în
legislația în vigoare.

Art. 4. — Societatea-administrator transmite Ministerului
Administrației și Internelor rapoarte semestriale privind
activitățile realizate în parcul industrial.
Art. 5. — În baza titlului acordat potrivit prezentului ordin,
societățile comerciale localizate în parcul industrial din satul
Priboiu pot beneficia de ajutor de stat regional pentru investițiile
realizate în parcul industrial, în situația îndeplinirii condițiilor
stipulate în:
a) Regulamentul (CE) nr. 800/2008 al Comisiei din 6 august
2008 de declarare a anumitor categorii de ajutoare compatibile
cu piața comună în aplicarea articolelor 87 și 88 din Tratat
(Regulament general de exceptare pe categorii de ajutoare),
publicat în Jurnalul Oficial al Uniunii Europene nr. L 214 din
9 august 2008;
b) Ordinul ministrului internelor și reformei administrative
nr. 296/2007 privind aprobarea schemei de ajutor de stat regional
acordat pentru investițiile realizate în parcurile industriale.
Art. 6. — Furnizorul ajutorului de stat acordat în temeiul
titlului de parc industrial, potrivit prezentului ordin, este unitatea
administrativ-teritorială Brănești, județul Dâmbovița.
Art. 7. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 6 august 2010.
Nr. 177.

MONITORUL OFICIAL AL ROMÂNIEI, PARTEA I, Nr. 572/12.VIII.2010

7
ANEXĂ*)

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 572/12.VIII.2010

MINISTERUL SĂNĂTĂȚII

ORDIN
privind aprobarea modelului Contractului pentru asigurarea drepturilor salariale,
precum și a cheltuielilor materiale de natura bunurilor și serviciilor necesare pentru funcționarea
cabinetelor de medicină legală din structura organizatorică a spitalelor publice
din rețeaua autorităților administrației publice locale
Văzând Referatul comun de aprobare al Direcției generale economice și al Direcției asistență medicală nr. Cs.A. 8.063 din
23 iulie 2010,
având în vedere prevederile art. 1902 și ale art. 1903 alin. (1) din Legea nr. 95/2006 privind reforma în domeniul sănătății,
cu modificările și completările ulterioare,
în temeiul art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — (1) Se aprobă modelul Contractului pentru
asigurarea drepturilor salariale, precum și a cheltuielilor
materiale de natura bunurilor și serviciilor necesare pentru
funcționarea cabinetelor de medicină legală din structura
organizatorică a spitalelor publice din rețeaua autorităților
administrației publice locale, prevăzut în anexa care face parte
integrantă din prezentul ordin.
(2) Utilizarea modelului de contract prevăzut la alin. (1) este
obligatorie.
(3) Părțile contractante pot prevedea pe lângă clauzele
obligatorii prevăzute în anexa la prezentul ordin și clauze
suplimentare, negociate conform și în limita prevederilor legale
în vigoare.
Art. 2. — (1) Contractul pentru asigurarea drepturilor
salariale, precum și a cheltuielilor materiale de natura bunurilor
și serviciilor necesare pentru funcționarea cabinetelor de
medicină legală din structura organizatorică a spitalelor publice
din rețeaua autorităților administrației publice locale se încheie
între institutele de medicină legală din centrele medicale
universitare și cabinetele de medicină legală arondate, aflate în
structura spitalelor publice din rețeaua autorităților administrației
publice locale, în principal, pe baza următoarelor documente:
a) statul de funcții aprobat pe anul 2010, aferent cabinetelor
de medicină legală din structura organizatorică a spitalului public;

b) lista bunurilor și serviciilor necesare pentru
funcționarea cabinetelor medicale de medicină legală, pentru
care, potrivit dispozițiilor legale, se asigură fonduri cu
această destinație;
c) cererea/solicitarea spitalului public adresată institutului de
medicină legală la care cabinetul de medicină legală este
arondat, în vederea încheierii contractului cu acesta.
(2) La contractare institutul de medicină legală poate solicita
și alte documente necesare, inclusiv cele pentru completarea
datelor de identificare a unității sanitare.
(3) Toate documentele care stau la baza încheierii
contractelor sunt certificate pentru conformitate cu originalul prin
semnătura reprezentantului legal al unității sanitare pe fiecare
pagină.
Art. 3. — Reprezentanții legali ai unităților sanitare răspund
de exactitatea și realitatea datelor raportate, pe care le certifică
prin semnătura documentelor justificative care stau la baza
asigurării sumelor prevăzute în contractele încheiate cu
institutele de medicină legală.
Art. 4. — Institutele de medicină legală și spitalele publice
din rețeaua autorităților administrației publice locale duc la
îndeplinire prevederile prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila

București, 23 iulie 2010.
Nr. 1.070.

9

MONITORUL OFICIAL AL ROMÂNIEI, PARTEA I, Nr. 572/12.VIII.2010

ANEXĂ

CONTRACT

pentru asigurarea drepturilor salariale, precum și a cheltuielilor materiale de natura bunurilor și serviciilor
necesare pentru funcționarea cabinetelor de medicină legală din structura organizatorică a spitalelor publice
din rețeaua autorităților administrației publice locale
Nr. ...............din .....................
— model —
I. Părțile contractante
1. Institutul de Medicină Legală ............................................................, cu sediul în municipiul/orașul ....................................,
str. ............................... nr. ....., județul/sectorul .........................., telefon/fax ............................................................................,
reprezentat prin director ...............................................................................................................,
și
2. Unitatea Sanitară ............................................................, cu sediul în ...................., str. ................................... nr. ............,
telefon ................., fax. ........., reprezentată prin ................., având Actul de înființare/organizare nr. ........................., Autorizația
sanitară de funcționare nr. ................., Dovada de evaluare nr. .........., codul fiscal .................... și contul nr. .................... deschis
la Trezoreria Statului sau contul nr. ......................... deschis la Banca.................., dovada asigurării de răspundere civilă în domeniul
medical, atât pentru furnizor, cât și pentru personalul medico-sanitar angajat, valabilă pe toată durata Contractului de furnizare de
servicii medicale spitalicești, încheiat cu Casa de Asigurări de Sănătate a Județului .................................../Municipiului București
nr. ..........................
II. Obiectul contractului
Art. 1. — Obiectul contractului constă în:
a) asigurarea drepturilor salariale ale personalului care își desfășoară activitatea în cadrul cabinetelor de medicină legală
cuprinse în structura organizatorică a spitalului, aprobată în condițiile legii;
b) asigurarea cheltuielilor materiale de natura bunurilor și serviciilor necesare pentru funcționarea cabinetelor de medicină
legală cuprinse în structura organizatorică a spitalului, aprobate în condițiile legii.
III. Durata contractului
Art. 2. — Prezentul contract este valabil de la data încheierii lui până la data de 31 decembrie 2010.
Art. 3. — Durata prezentului contract se prelungește în cazul în care până la 31 decembrie 2010 nu a fost adoptată legea
bugetului pentru anul 2011, precum și în alte situații, cu acordul părților.
IV. Obligațiile părților
Art. 4. — (1) Institutul de medicină legală are următoarele obligații:
1. să asigure fondurile necesare pentru plata drepturilor salariale și a cheltuielilor materiale pentru bunuri și servicii pentru
funcționarea cabinetului de medicină legală, în conformitate cu dispozițiile legale în vigoare și corespunzător obiectului prezentului
contract;
2. să asigure, lunar, sumele necesare pentru plata drepturilor salariale și, după caz, a cheltuielilor de natura bunurilor și
serviciilor, pe baza cererii și a documentelor justificative înaintate de unitatea sanitară, în primele 5 zile lucrătoare din luna curentă
pentru luna precedentă, în limita sumei prevăzute în contract;
3. să analizeze cererea unității sanitare, având în vedere:
a) gradul de utilizare a fondurilor puse la dispoziție anterior;
b) disponibilul din cont rămas neutilizat;
c) valoarea contractului;
4. să organizeze evidența contabilă a cheltuielilor pe surse de finanțare și pe subdiviziunile clasificației bugetare, atât în
prevederi, cât și în execuție;
5. să monitorizeze respectarea dispozițiilor legale care reglementează desfășurarea activității specifice în cabinetele de
medicină legală;
6. să urmărească încadrarea în sumele contractate;
7. să verifice respectarea destinațiilor fondurilor;
8. să respecte prevederile legale referitoare la protecția persoanelor cu privire la prelucrarea datelor cu caracter personal
și libera circulație a acestor date.
(2) Obligațiile institutului de medicină legală prevăzute la alin. (1) se realizează prin structurile organizatorice ale acestuia,
stabilite potrivit legii.
Art. 5. — Unitatea sanitară are următoarele obligații:
1. să asigure desfășurarea activităților specifice la nivelul fiecărei structuri, în conformitate cu prevederile legale în vigoare;
2. să solicite în primele 5 zile lucrătoare din luna curentă pentru luna precedentă sumele necesare pentru asigurarea
drepturilor salariale și, după caz, a cheltuielilor materiale de natura bunurilor și serviciilor necesare pentru funcționarea cabinetelor
de medicină legală, care fac obiectul prezentului contract, conform modelului prevăzut în anexa nr. 1, care face parte integrantă
din prezentul contract;

10

MONITORUL OFICIAL AL ROMÂNIEI, PARTEA I, Nr. 572/12.VIII.2010

3. să organizeze și să conducă, prin directorul financiar contabil, evidențele tehnico-operative, precum și evidențele
contabile ale cheltuielilor, potrivit paragrafelor și subdiviziunilor clasificației bugetare, atât în cadrul bugetul aprobat, cât și în execuția
acestuia;
4. să efectueze, în condițiile legii, achiziția bunurilor și serviciilor necesare pentru realizarea activităților specifice prevăzute
la art. 1 lit. b);
5. să cuprindă sumele contractate prevăzute în prezentul contract în bugetul de venituri și cheltuieli al unității sanitare;
6. să transmită institutului de medicină legală orice alte date referitoare la activitățile specifice care fac obiectul prezentului
contract;
7. să înregistreze, să stocheze, să prelucreze și să transmită periodic institutului de medicină legală informațiile legate de
activitățile specifice care fac obiectul prezentului contract;
8. să respecte prevederile legale referitoare la protecția persoanelor cu privire la prelucrarea datelor cu caracter personal
și libera circulație a acestor date;
9. să dețină autorizație pentru prelucrarea datelor cu caracter personal privind starea de sănătate, emisă, în condițiile
legii, de Autoritatea Națională de Supraveghere a Prelucrării Datelor cu Caracter Personal;
10. să raporteze corect și la timp datele către institutul de medicină legală.
V. Valoarea contractului
Art. 6. — Valoarea totală a contractului este de ....................................... și se constituie după cum urmează:
a) suma pentru asigurarea drepturilor salariale .................................. lei;
b) suma pentru asigurarea cheltuielilor materiale de natura bunurilor și serviciilor necesare pentru funcționarea cabinetelor
de medicină legală ................................. lei.
VI. Asigurarea sumelor necesare drepturilor salariale și a cheltuielilor materiale pentru bunurile și serviciile
necesare pentru funcționarea cabinetelor de medicină legală din structura organizatorică a spitalului public din rețeaua
autorității administrației publice locale
Art. 7. — (1) Asigurarea sumelor necesare pentru plata drepturilor salariale și a cheltuielilor materiale pentru bunuri și
servicii se realizează, lunar, în limita sumelor prevăzute în contract cu această destinație.
(2) Unitatea sanitară prezintă în primele 5 zile lucrătoare din luna curentă următoarele documente:
a) cererea întocmită conform anexei nr. 1 la contract;
b) documente justificative care însoțesc cererea, după cum urmează:
b1) pentru sumele reprezentând drepturi salariale: copii ale statelor de plată aferente personalului pentru care se asigură
sume pentru plata drepturilor salariale în condițiile prezentului contract;
b2) pentru sumele reprezentând cheltuieli materiale pentru bunuri și servicii: copii ale facturilor reprezentând contravaloarea
bunurilor și serviciilor achiziționate, pentru care se solicită fonduri;
b3) decontul pentru luna precedentă pentru sumele reprezentând plata drepturilor salariale și a contravalorii facturilor
pentru bunuri și servicii, prevăzut în anexa nr. 2, care face parte integrantă din prezentul contract.
VII. Răspunderea contractuală
Art. 8. — Managerul, inclusiv managerul interimar, răspunde de îndeplinirea obligațiilor contractuale ale unității sanitare
prevăzute la art. 5.
Art. 9. — Neprezentarea de către unitatea sanitară a documentelor prevăzute la art. 7 alin. (2) atrage neasigurarea
fondurilor necesare.
Art. 10. — (1) În cazul în care institutul de medicină legală constată nerespectarea unei/unor obligații asumate de către
unitatea sanitară de natură să prejudicieze grav derularea contractului, poate solicita încetarea acestuia.
(2) Încetarea contractului în condițiile prevăzute la alin. (1) nu înlătură obligațiile părților deja scadente și neonorate,
născute anterior datei la care a încetat contractul.
VIII. Soluționarea litigiilor
Art. 11. — Litigiile apărute pe perioada derulării contractului se soluționează de părți pe cale amiabilă. În situația în care
părțile nu ajung la o înțelegere, acestea se pot adresa instanțelor judecătorești competente.
IX. Clauze speciale
Art. 12. — Se încheie obligatoriu acte adiționale în situația prevăzută la art. 3, precum și în cazul modificării condițiilor
inițiale care au stat la baza încheierii prezentului contract.
Art. 13. — Dacă o clauză a prezentului contract este declarată nulă, celelalte prevederi ale contractului nu vor fi afectate
de această nulitate. Părțile convin ca orice clauză declarată nulă să fie înlocuită printr-o altă clauză care să corespundă obiectului
contractului, în conformitate cu prevederile legale. Dacă pe durata derulării prezentului contract expiră termenul de valabilitate a
autorizației sanitare, toate celelalte prevederi ale contractului nu vor fi afectate de nulitate, cu condiția reînnoirii autorizației sanitare
pentru toată durata de valabilitate a contractului.
X. Forța majoră
Art. 14. — Orice împrejurare de fapt independentă de voința părților, intervenită după data semnării prezentului contract
și care împiedică executarea acestuia, este considerată forță majoră și exonerează de răspundere partea care o invocă. Sunt
considerate forță majoră, în sensul acestei clauze, împrejurări ca: război, revoluție, cutremur, mari inundații, embargo.
Art. 15. — Partea care invocă forța majoră trebuie să anunțe cealaltă parte în termen de 5 zile de la data apariției
respectivului caz de forță majoră și, de asemenea, de la încetarea acestui caz.
Art. 16. — Dacă nu se procedează la anunțarea în termenele prevăzute mai sus a începerii și încetării cazului de forță
majoră, partea care îl invocă suportă toate daunele provocate celeilalte părți prin neanunțarea la termen.

11

MONITORUL OFICIAL AL ROMÂNIEI, PARTEA I, Nr. 572/12.VIII.2010

Art. 17. — În cazul în care împrejurările care obligă la suspendarea executării prezentului contract se prelungesc pe o
perioadă mai mare de 6 luni, fiecare parte poate cere rezoluțiunea contractului.
XI. Dispoziții finale
Art. 18. — Orice modificare poate fi făcută numai cu acordul scris al ambelor părți.
Art. 19. — În condițiile apariției unor noi acte normative în materie, care intră în vigoare pe durata derulării prezentului
contract, clauzele contrare se vor modifica și se vor completa în mod corespunzător, prin act adițional semnat de ambele părți.
Art. 20. — Rezilierea contractului înainte de expirarea valabilității acestuia poate fi făcută numai cu acordul părților.
Prezentul contract s-a încheiat astăzi, ................, în două exemplare, câte un exemplar pentru fiecare parte, și se
completează conform normelor legale în vigoare.
Institutul de Medicină Legală
............................................................................

Unitatea sanitară

Director,
....................................

Manager,

Contabil-șef,
...................................

Director financiar-contabil,
..

..
..

Director medical,
..
Avizat
Biroul/Compartimentul juridic
..
..

Avizat
Biroul/Compartimentul juridic
........................................................

ANEXA Nr. 1
la contract

UNITATEA SANITARĂ .................................
SPITALUL .....................................................
Nr. ......................... din ...............................
Către
Institutul de Medicină Legală
.............................................................
CERERE

pentru asigurarea drepturilor salariale, precum și a cheltuielilor materiale de natura bunurilor și serviciilor necesare
pentru funcționarea cabinetelor de medicină legală
luna .................. 2010
1. Cheltuieli de personal
Nr.
crt.

Categorii de personal

Număr de personal

Total cheltuieli de personal
(lei)

1.
2.
3.
4.
5.
6.
7.
8.
9.
TOTAL:

2. Cheltuieli materiale pentru bunuri și servicii
Nr.
crt.

1.
2.

Structura

Total cheltuieli materiale
(lei)

Cheltuieli pentru bunuri
Cheltuieli pentru servicii
TOTAL:

Director,
..................

Contabil-șef,
....................

12

MONITORUL OFICIAL AL ROMÂNIEI, PARTEA I, Nr. 572/12.VIII.2010
ANEXA Nr. 2
la contract

UNITATEA SANITARĂ .................................
SPITALUL .....................................................
Nr. ......................... din ...............................
Către
Institutul de Medicină Legală
................................................
DECONT

privind utilizarea sumelor alocate de institutul de medicină legală în luna ................. 2010,
pentru asigurarea drepturilor salariale, precum și a cheltuielilor materiale de natura bunurilor și serviciilor
1. Sold inițial:
a) drepturi salariale .................................. lei;
b) cheltuieli materiale de natura bunurilor și serviciilor ................................. lei
2. Suma asigurată de institutul de medicină legală în luna precedentă:
a) drepturi salariale .................................. lei;
b) cheltuieli materiale de natura bunurilor și serviciilor ................................. lei
3. Sumele plătite pentru drepturile salariale ale personalului în luna ........................... 2010 ................... lei
4. Sumele achitate furnizorilor de bunuri și servicii în luna ........................... 2010 ................... lei.
Răspundem de realitatea și exactitatea datelor.
Director,
....................

Contabil-șef,
....................

N O T E:

a) În decontul lunar sumele se detaliază în conformitate cu obiectul prezentului contract.
b) Decontul lunar se întocmește în două exemplare, dintre care un exemplar se depune la institutul de medicină legală,
în primele 5 zile lucrătoare ale lunii curente pentru luna precedentă.

MINISTERUL MEDIULUI ȘI PĂDURILOR

ORDIN
pentru modificarea și completarea Ghidului de finanțare a Programului de stimulare a înnoirii
Parcului național de tractoare și mașini agricole autopropulsate, aprobat prin Ordinul ministrului
mediului și pădurilor nr. 2/2010
Având în vedere Referatul de aprobare nr. 53.625 din 2 iulie 2010 al Administrației Fondului pentru Mediu,
în baza prevederilor Legii nr. 329/2009 privind reorganizarea unor autorități și instituții publice, raționalizarea cheltuielilor
publice, susținerea mediului de afaceri și respectarea acordurilor-cadru cu Comisia Europeană și Fondul Monetar Internațional,
cu modificările și completările ulterioare,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor, cu modificările și completările ulterioare,
ministrul mediului și pădurilor emite prezentul ordin.
Art. I. — Ghidul de finanțare a Programului de stimulare a
înnoirii Parcului național de tractoare și mașini agricole
autopropulsate, aprobat prin Ordinul ministrului mediului și
pădurilor nr. 2/2010, publicat în Monitorul Oficial al României,
Partea I, nr. 31 din 15 ianuarie 2010, cu modificările și
completările ulterioare, se modifică și se completează după cum
urmează:
1. La articolul 6, alineatul (2) se modifică și va avea
următorul cuprins:
ă(2) Cuantumul primei de casare se scade de către
producătorul validat din prețul de comercializare al tractorului
nou sau al mașinii agricole autopropulsate noi, diferența fiind
asigurată de către proprietar din surse financiare proprii, credit
bancar sau prin finanțare în baza unui contract de leasing
financiar.”

2. La articolul 6, după alineatul (3) se introduce un nou
alineat, alineatul (4), cu următorul cuprins:
ă(4) Beneficiază de prima de casare și proprietarii persoane
fizice, precum și moștenitorii acestora, care s-au asociat în
vederea achiziționării în coproprietate a unui tractor nou și/sau
a unei mașini agricole autopropulsate noi. În această situație,
fiecare proprietar sau moștenitor al acestuia beneficiază de o
primă de casare în sumă de cel mult 17.000 lei, cu condiția ca
asociații să achiziționeze în coproprietate un tractor nou și/sau
o mașină agricolă autopropulsată nouă, iar cuantumul cumulat
al primelor de casare să nu depășească 50% din valoarea noii
achiziții.”

MONITORUL OFICIAL AL ROMÂNIEI, PARTEA I, Nr. 572/12.VIII.2010
3. La articolul 9, alineatul (1) se modifică și va avea
următorul cuprins:
ă(1) Este eligibil proprietarul, persoană fizică, inclusiv
persoană fizică autorizată, care acționează în nume propriu sau
care s-a asociat în sensul prevederilor art. 6 alin. (4).”
4. La articolul 14, alineatele (6)—(13) se abrogă.
5. La articolul 15 alineatul (2), litera c) se modifică și va
avea următorul cuprins:
ăc) facturile emise proprietarilor beneficiari, aferente
achiziționării tractoarelor/mașinilor agricole autopropulsate noi,
în copie și în original (după procedura certificării «Conform cu
originalul» de către personalul Autorității, originalul se restituie);
în cazul finanțării în baza unui contract de leasing financiar,
factura trebuie să cuprindă și datele de identificare a societății de
leasing, precum și datele de identificare a utilizatorului —
proprietar beneficiar (numele și prenumele, codul numeric
personal, adresa de domiciliu/reședință; denumirea, numărul de
înregistrare la oficiul registrului comerțului/tribunal/judecătorie,
după caz, C.U.I./C.I.F., adresa sediului social); în cazul asocierii
proprietarilor persoane fizice, factura se emite pe numele
reprezentantului acestora numit prin contractul de asociere.”
6. La articolul 15 alineatul (2), după litera f) se introduc
două noi litere, literele g) și h), cu următorul cuprins:
ăg) declarația pe propria răspundere, în formă autentificată
de notarul public, prin care utilizatorul — proprietar beneficiar își
exprimă în mod explicit opțiunea de a achiziționa tractorul
nou/mașina agricolă autopropulsată nouă la sfârșitul perioadei
de leasing, în cazul finanțării în baza unui contract de leasing
financiar;
h) contractul de asociere, în cazul proprietarilor persoane
fizice care s-au asociat în sensul prevederilor art. 6 alin. (4).”
7. La articolul 15 alineatul (3), după litera d) se introduce
o nouă literă, litera e), cu următorul cuprins:
ăe) denumirea societății de leasing, numărul contractului,
data perfectării și perioada de leasing prevăzută în cuprinsul
acestuia, în cazul finanțării în baza unui contract de leasing
financiar.”
8. La articolul 16 alineatul (3), după litera c) se introduce
o nouă literă, litera d), cu următorul cuprins:
ăd) două exemplare ale contractului de asociere (un
exemplar pentru producătorul validat și un exemplar pentru
Autoritate), în cazul proprietarilor care s-au asociat în sensul
prevederilor art. 6 alin. (4); contractul de asociere va cuprinde în
mod obligatoriu: datele de identificare ale proprietarilor asociați,
datele de identificare ale tractoarelor/mașinilor agricole
autopropulsate uzate, modalitatea de susținere a diferenței de
preț (din surse proprii ale proprietarilor asociați, credite bancare,
leasing financiar), cota procentuală ce revine fiecărui proprietar
asociat în vederea susținerii diferenței de preț, inclusiv dobânzi,
comisioane și alte costuri asimilate, proprietarul asociat care
deține calitatea de reprezentant al proprietarilor asociați și pe
numele căruia se va emite factura aferentă achiziționării
tractorului nou/mașinii agricole autopropulsate noi.”
9. La articolul 17 alineatul (3), după litera c) se introduce
o nouă literă, litera d), cu următorul cuprins:
ăd) contractul de asociere, în cazul proprietarilor persoane
fizice asociate în sensul prevederilor art. 6 alin. (4), dacă este
cazul.”
10. La articolul 19 alineatul (1), după litera h) se
introduce o nouă literă, litera i), cu următorul cuprins:
ăi) declarația pe propria răspundere, în formă autentificată de
notarul public, prin care utilizatorul — proprietar beneficiar își
exprimă în mod explicit opțiunea de a achiziționa tractorul
nou/mașina agricolă autopropulsată nouă la sfârșitul perioadei
de leasing, în cazul finanțării în baza unui contract de leasing
financiar.”

11. La articolul 23 alineatul (1), după litera e) se introduce
o nouă literă, litera f), cu următorul cuprins:
ăf) declarația pe propria răspundere, în formă autentificată
de notarul public, prin care utilizatorul — proprietar beneficiar își
exprimă în mod explicit opțiunea de a achiziționa tractorul
nou/mașina agricolă autopropulsată nouă la sfârșitul perioadei
de leasing, în cazul finanțării în baza unui contract de leasing
financiar.”
12. După articolul 25 se introduce un nou articol,
articolul 251, cu următorul cuprins:
ăARTICOLUL 251
Contestații

(1) Producătorul sau proprietarul persoană juridică
nemulțumit de decizia Autorității poate depune contestație la
registratura acesteia, în termen de 10 zile de la data la care
Autoritatea a publicat pe pagina sa de internet:
a) lista producătorilor validați, în cazul producătorului al cărui
dosar de validare nu a fost aprobat de Autoritate;
b) lista proprietarilor înscriși, în cazul proprietarului persoană
juridică al cărui dosar de înscriere nu a fost aprobat de
Autoritate.
(2) Aprobarea componenței comisiei de soluționare a
contestațiilor se face prin dispoziție a președintelui Autorității.
(3) Soluționarea contestației se face în termen de cel mult
30 de zile de la înregistrarea acesteia la registratura Autorității.”
13. La anexa nr. 4, articolul 4 se abrogă.
14. La anexa nr. 4, la articolul 5 subpunctul 5.1, litera b)
se abrogă.
15. La anexa nr. 4, la articolul 7, litera a) se abrogă.
16. La anexa nr. 5 punctul 1, după litera d) se introduce
o nouă literă, litera e), cu următorul cuprins:
ăe) contractul de leasing financiar, dacă este cazul:
denumirea societății de leasing, numărul contractului, data
perfectării și perioada de leasing prevăzută în cuprinsul
acestuia.”
17. La anexa nr. 5, punctul 3 se modifică și va avea
următorul cuprins:
ă3. facturile emise proprietarilor beneficiari, aferente
achiziționării tractoarelor/mașinilor agricole autopropulsate noi,
în copie și original (originalul se restituie); în cazul finanțării în
baza unui contract de leasing financiar, factura cuprinde și
datele de identificare a societății de leasing, precum și datele
de identificare a utilizatorului — proprietar beneficiar (numele și
prenumele,
codul
numeric
personal,
adresa
de
domiciliu/reședință; denumirea, numărul de înregistrare la oficiul
registrului
comerțului/tribunal/judecătorie,
după
caz,
C.U.I./C.I.F., adresa sediului social); în cazul asocierii
proprietarilor persoane fizice, factura este emisă pe numele
reprezentantului acestora numit prin contractul de asociere;”.
18. La anexa nr. 5, după punctul 4 se introduc două noi
puncte, punctele 5 și 6, cu următorul cuprins:
ă5. declarația pe propria răspundere, în formă autentificată
de notarul public, prin care utilizatorul — proprietar beneficiar își
exprimă în mod explicit opțiunea de a achiziționa tractorul
nou/mașina agricolă autopropulsată nouă la sfârșitul perioadei
de leasing, în cazul finanțării în baza unui contract de leasing
financiar;
6. contractul de asociere, în cazul asocierii proprietarilor
persoane fizice.”
19. La anexa nr. 7 punctul B ăSolicitare aprobare
înscriere și finanțare”, după litera b) se introduce o nouă
literă, litera c), cu următorul cuprins:
ăc) prin leasing financiar: DA
NU ”
Art. II. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 28 iunie 2010.
Nr. 1.157.

13

14

MONITORUL OFICIAL AL ROMÂNIEI, PARTEA I, Nr. 572/12.VIII.2010
MINISTERUL DEZVOLTĂRII REGIONALE ȘI TURISMULUI

ORDIN
pentru aprobarea modelului-cadru al Convenției
privind plata dobânzii subvenționate
aferente creditelor bancare cu garanție guvernamentală
pentru reabilitarea termică a clădirilor de locuit
Având în vedere Avizul Ministerului Finanțelor Publice nr. 52.639 din 3 august
2010,
în temeiul art. 32 alin. (2) și al art. 41 alin. (2) din Normele de aplicare a
Ordonanței de urgență a Guvernului nr. 69/2010 privind reabilitarea termică a
clădirilor de locuit cu finanțare prin credite bancare cu garanție guvernamentală,
aprobate prin Hotărârea Guvernului nr. 736/2010, și al art. 13 alin. (6) din Hotărârea
Guvernului nr. 1.631/2009 privind organizarea și funcționarea Ministerului
Dezvoltării Regionale și Turismului, cu modificările și completările ulterioare,
ministrul dezvoltării regionale și turismului emite prezentul ordin.
Art. 1. — Se aprobă modelul-cadru al Convenției privind plata dobânzii
subvenționate aferente creditelor bancare cu garanție guvernamentală pentru
reabilitarea termică a clădirilor de locuit, prevăzută în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
p. Ministrul dezvoltării regionale și turismului,
Gheorghe Nastasia,
secretar general
București, 3 august 2010.
Nr. 1.937.
ANEXĂ

MINISTERUL DEZVOLTĂRII REGIONALE ȘI TURISMULUI

Denumirea instituției de credit .............................................

Nr. .............../.........................

Nr. .................../........................

CONVENȚIE
privind plata dobânzii subvenționate aferente creditelor bancare cu garanție guvernamentală
pentru reabilitarea termică a clădirilor de locuit
— model-cadru —
În baza art. 32 alin. (1) din Normele de aplicare a Ordonanței de urgență a Guvernului nr. 69/2010 privind reabilitarea
termică a clădirilor de locuit cu finanțare prin credite bancare cu garanție guvernamentală, aprobate prin Hotărârea Guvernului
nr. 736/2010,
în temeiul art. 14 din Ordonanța de urgență a Guvernului nr. 69/2010 privind reabilitarea termică a clădirilor de locuit cu
finanțare prin credite bancare cu garanție guvernamentală,
între
Ministerul Dezvoltării Regionale și Turismului, cu sediul în municipiul București, sectorul 5, str. Apolodor nr. 17, latura
nord, cod 050741-Ro, CUI ......., reprezentat prin ministrul Elena Gabriela Udrea, denumit în continuare MDRT,
și
...................................................................................................................................................................................................,
(denumirea și datele de identificare ale instituției de credit, precum și numele reprezentantului legal)

denumit în continuare Finanțator,
s-a încheiat prezenta convenție.
CAPITOLUL I
Obiectul convenției
Art. 1. — Obiectul prezentei convenții îl constituie plata de către MDRT a dobânzii subvenționate, în condițiile și cu
respectarea Ordonanței de urgență a Guvernului nr. 69/2010, a dispozițiilor Hotărârii Guvernului nr. 736/2010 și a prevederilor

MONITORUL OFICIAL AL ROMÂNIEI, PARTEA I, Nr. 572/12.VIII.2010

15

prezentei convenții, la credite acordate de către Finanțator beneficiarilor — asociațiile de proprietari, persoane juridice fără scop
patrimonial, și proprietarii locuințelor unifamiliale, persoane fizice, în vederea reabilitării termice a clădirilor de locuit.
CAPITOLUL II
Drepturile și obligațiile părților
Art. 2. — Finanțatorul are următoarele drepturi și obligații:
a) transmite și înregistrează lunar la MDRT cererea de plată a subvenției până la data de 5 a fiecărei luni cumulat pentru
ratele de capital scadente până la finele lunii anterioare, precum și pentru cele scadente în luna pentru care se solicită dobânda;
b) la cererea de plată lunară prevăzută la lit. a) anexează următoarele documente:
— borderoul creditelor garantate aprobate beneficiarilor, grupate pe tipuri de beneficiari — asociațiile de proprietari —
persoane juridice fără scop patrimonial — și proprietarii locuințelor unifamiliale — persoane fizice, pe județe și localități, cu număr
de înregistrare și data încheierii contractelor de credit;
— borderoul plăților efectuate de către beneficiari, grupate pe tipuri de beneficiari — asociațiile de proprietari — persoane
juridice fără scop patrimonial — și proprietarii locuințelor unifamiliale — persoane fizice, pe județe și localități și ierarhizate în
ordinea codului unic de înregistrare;
— graficul de finanțare a execuției lucrărilor de intervenție aferent fiecărui credit acordat, corespunzător fiecărei situații
lunare de lucrări executate fizic și valoric, depusă de constructor la Finanțator;
— graficul de rambursare pentru creditul aprobat, cu evidențierea dobânzii subvenționate calculate pe tipuri de beneficiari,
pe județe și localități, cu următoarea structură: indicatorul ROBOR la 3 luni și nivelul marjei fixe de dobândă de maximum 1,9%
pe an a Finanțatorului;
c) la solicitarea MDRT, va prezenta listele nominale cu sumele plătite de membrii asociațiilor de proprietari beneficiare ale
creditului garantat;
d) să verifice, la acordarea finanțării, eligibilitatea beneficiarilor și a constructorilor și să aprobe credite, cu respectarea
actelor normative în vigoare la data aprobării creditelor;
e) să calculeze dobânda corespunzătoare anului calendaristic;
f) să nu transfere, total sau parțial, obligațiile sale asumate prin prezenta convenție unei terțe părți.
Art. 3. — Finanțatorul răspunde pentru realitatea, exactitatea și corectitudinea datelor și informațiilor furnizate MDRT în
vederea îndeplinirii obiectului prezentei convenții.
Art. 4. — MDRT are următoarele drepturi și obligații:
a) analizează cererea de plată și solicită până la data de 20 a lunii curente Ministerului Finanțelor Publice deschiderea de
credite bugetare pentru plata în luna curentă, conform prevederilor prezentei convenții, a dobânzii subvenționate;
b) poate solicita orice alte documente pe care le consideră necesare pentru fundamentarea și alocarea fondurilor pentru
plata dobânzii subvenționate;
c) în limita creditelor bugetare deschise, efectuează plata dobânzii subvenționate în contul Finanțatorului deschis la
trezorerie, în ultima zi lucrătoare a lunii;
d) pentru luna decembrie a fiecărui an, plata se efectuează în ultima zi lucrătoare stabilită de Ministerul Finanțelor Publice
pentru închiderea anului bugetar;
e) plata cuantumului dobânzii subvenționate, aferentă creditelor bancare cu garanție guvernamentală acordate
beneficiarilor, se efectuează în limita sumelor aprobate anual cu această destinație de la bugetul de stat prin bugetul propriu.
CAPITOLUL III
Încetarea convenției
Art. 5. — În caz de nerespectare culpabilă de către oricare dintre părți a obligațiilor asumate prin prezenta convenție,
cealaltă parte are dreptul să considere convenția reziliată de drept, fără a fi necesară îndeplinirea altor formalități și fără a fi
necesară intervenția instanțelor de judecată.
CAPITOLUL IV
Forța majoră
Art. 6. — Forța majoră reprezintă orice eveniment imprevizibil și de neînlăturat, intervenit după încheierea prezentei
convenții și care împiedică executarea în tot sau în parte a acesteia. Sunt considerate situații de forță majoră, în sensul acestei
clauze, împrejurări ca: războaie, calamități naturale, epidemii și alte evenimente similare.
Art. 7. — Forța majoră exonerează de răspundere părțile în cazul neexecutării parțiale sau totale a obligațiilor asumate
prin prezenta convenție, pe toată perioada în care aceasta acționează și numai dacă a fost notificată corespunzător cealaltă parte.
Art. 8. — Partea care invocă forța majoră are obligația de a notifica celeilalte părți cazul de forță majoră, în termen de 10
(zece) zile calendaristice de la data apariției acestuia, și de a-l dovedi, în termen de cel mult 15 (cincisprezece) zile calendaristice
de la data apariției. De asemenea, are obligația de a comunica data încetării cazului de forță majoră, în termen de 5 (cinci) zile
calendaristice de la încetarea acestuia.
Art. 9. — Dacă partea care invocă forța majoră nu procedează la notificarea începerii și încetării cazului de forță majoră,
în condițiile și termenele prevăzute, va suporta toate daunele provocate celeilalte părți prin lipsa notificării.

16

MONITORUL OFICIAL AL ROMÂNIEI, PARTEA I, Nr. 572/12.VIII.2010
CAPITOLUL V
Dispoziții finale

Art. 10. — Prezenta convenție este guvernată de legea română.
Art. 11. — Toate comunicările privind prezenta convenție se vor face la adresele părților indicate în preambul.
Art. 12. — Orice litigiu apărut între părțile semnatare în legătură cu încheierea, interpretarea sau executarea prezentei
convenții se soluționează pe cale amiabilă, prin conciliere, în condițiile art. 7201 din Codul de procedură civilă. În cazul în care
concilierea rămâne fără rezultat, părțile vor supune litigiul spre soluționare instanțelor judecătorești competente.
Art. 13. — Prevederile prezentei convenții pot fi modificate prin acte adiționale semnate de ambele părți și se completează
cu dispozițiile corespunzătoare din legislația în vigoare.
Art. 14. — Prezenta convenție a fost încheiată în două exemplare originale, fiecare având aceeași valoare juridică, un
exemplar pentru Finanțator și un exemplar pentru MDRT.
Art. 15. — Convenția intră în vigoare la data semnării acesteia de către ambele părți și este valabilă pe toată durata de
derulare a creditelor bancare cu garanție guvernamentală acordate în baza prevederilor Ordonanței de urgență a Guvernului
nr. 69/2010 și ale Hotărârii Guvernului nr. 736/2010.
Ministerul Dezvoltării Regionale și Turismului
..........................................

Cristina-Gabriela F. Popescu

Finanțator
..........................................

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 572/12.VIII.2010 conține 16 pagini.

Prețul: 3,20 lei

&JUYDGY|445581]
ISSN 1453—4495

