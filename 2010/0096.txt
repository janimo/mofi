PARTEA I

Anul 178 (XXII) — Nr. 96

Joi, 11 februarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.700 din 17 decembrie 2009 referitoare la
excepția de neconstituționalitate a dispozițiilor art. 213
din Legea nr. 95/2006 privind reforma în domeniul
sănătății ......................................................................

2–3

Decizia nr. 1.707 din 17 decembrie 2009 referitoare la
excepția de neconstituționalitate a dispozițiilor
art. 1602 alin. 1 din Codul de procedură penală ........

4–5

DECIZII ALE PRIMULUI-MINISTRU
90.

— Decizie privind numirea domnului Kiraly Andrei
Gheorghe în funcția de secretar de stat la Ministerul
Educației, Cercetării, Tineretului și Sportului..............

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
48.

— Ordin al ministrului afacerilor externe privind
aprobarea normelor metodologice de funcționare a
Centrului Național de Pașapoarte Diplomatice și de
Serviciu ......................................................................

6–10

ACTE ALE CAMEREI CONSULTANȚILOR FISCALI
5.

7.

— Hotărâre privind susținerea examenului pentru
atribuirea calității de consultant fiscal — sesiunea
martie 2010 ................................................................

11–15

— Hotărâre privind organizarea de cursuri
suplimentare de pregătire profesională ......................

16

2

MONITORUL OFICIAL AL ROMÂNIEI, PARTEA I, Nr. 96/11.II.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.700
din 17 decembrie 2009

referitoare la excepția de neconstituționalitate a dispozițiilor art. 213 din Legea nr. 95/2006
privind reforma în domeniul sănătății
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 213 din Legea nr. 95/2006 privind reforma în
domeniul sănătății, excepție ridicată de Gheorghe Vasile Cornel
Ilie în Dosarul nr. 44.519/3/2008 (număr în format vechi
439/2009) al Curții de Apel București — Secția a VII-a civilă și
pentru cauze privind conflicte de muncă și asigurări sociale.
La apelul nominal se prezintă personal autorul excepției,
lipsind celelalte părți, față de care procedura de citare este legal
îndeplinită.
Cauza este în stare de judecată.
Autorul excepției de neconstituționalitate solicită admiterea
acesteia, reiterând motivele invocate în fața Curții de Apel
București — Secția a VII-a civilă și pentru cauze privind conflicte
de muncă și asigurări sociale.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2009, pronunțată în Dosarul
nr. 44.519/3/2008 (număr în format vechi 439/2009), Curtea de
Apel București — Secția a VII-a civilă și pentru cauze
privind conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor art. 213 din Legea nr. 95/2006 privind reforma
în domeniul sănătății. Excepția a fost ridicată de Gheorghe
Vasile Cornel Ilie în dosarul menționat mai sus.
În motivarea excepției de neconstituționalitate, autorul
acesteia susține că art. 213 din Legea nr. 95/2006 încalcă
egalitatea în drepturi, precum și prevederile Declarației
Universale a Drepturilor Omului, ale Convenției pentru apărarea
drepturilor omului și a libertăților fundamentale și ale Pactului
internațional cu privire la drepturile civile și politice, întrucât nu
prevede scutirea de la plata contribuției la asigurările de
sănătate pentru toate categoriile de persoane care erau avute în
vedere sub imperiul reglementării din art. 6 lit. e) al Ordonanței
de urgență a Guvernului nr. 150/2002, abrogată.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
apreciază că excepția de neconstituționalitate este
neîntemeiată, deoarece prevederile de lege criticate nu aduc
atingere dispozițiilor constituționale referitoare la egalitatea în
drepturi.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată, deoarece dispozițiile art. 213 din Legea
nr. 95/2006 nu contravin prevederilor art. 16 din Legea
fundamentală invocate de autorul excepției.
Avocatul Poporului apreciază că dispozițiile art. 213 din
Legea nr. 95/2006 sunt constituționale, întrucât nu încalcă
principiul egalității în drepturi. Invocă, în acest sens, Decizia
Curții Constituționale nr. 750/2006.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 213 din Legea nr. 95/2006 privind reforma în
domeniul sănătății, publicată în Monitorul Oficial al României,
Partea I, nr. 372 din 28 aprilie 2006, cu modificările și
completările ulterioare, având următorul cuprins:
ă(1) Următoarele categorii de persoane beneficiază de
asigurare, fără plata contribuției:
a) toți copiii până la vârsta de 18 ani, tinerii de la 18 ani până
la vârsta de 26 de ani, dacă sunt elevi, inclusiv absolvenții de
liceu, până la începerea anului universitar, dar nu mai mult de
3 luni, ucenici sau studenți și dacă nu realizează venituri din
muncă;
b) tinerii cu vârsta de până la 26 de ani care provin din
sistemul de protecție a copilului și nu realizează venituri din
muncă sau nu sunt beneficiari de ajutor social acordat în temeiul
Legii nr. 416/2001 privind venitul minim garantat, cu modificările
și completările ulterioare; soțul, soția și părinții fără venituri
proprii, aflați în întreținerea unei persoane asigurate;
c) persoanele ale căror drepturi sunt stabilite prin Decretullege nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu modificările
și completările ulterioare, prin Legea nr. 51/1993 privind
acordarea unor drepturi magistraților care au fost înlăturați din
justiție pentru considerente politice în perioada anilor 1952—
1989, cu modificările ulterioare, prin Ordonanța Guvernului
nr. 105/1999 privind acordarea unor drepturi persoanelor
persecutate de către regimurile instaurate în România cu

MONITORUL OFICIAL AL ROMÂNIEI, PARTEA I, Nr. 96/11.II.2010
începere de la 6 septembrie 1940 până la 6 martie 1945 din
motive etnice, aprobată cu modificări și completări prin Legea
nr. 189/2000, cu modificările și completările ulterioare, prin
Legea nr. 44/1994 privind veteranii de război, precum și unele
drepturi ale invalizilor și văduvelor de război, republicată, cu
modificările și completările ulterioare, prin Legea nr. 309/2002
privind recunoașterea și acordarea unor drepturi persoanelor
care au efectuat stagiul militar în cadrul Direcției Generale a
Serviciului Muncii în perioada 1950—1961, cu modificările și
completările ulterioare, precum și persoanele prevăzute la art. 3
alin. (1) lit. b) din Legea recunoștinței față de eroii-martiri și
luptătorii care au contribuit la victoria Revoluției române din
decembrie 1989, precum și față de persoanele care și-au jertfit
viața sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004, cu
modificările și completările ulterioare, dacă nu realizează alte
venituri decât cele provenite din drepturile bănești acordate de
aceste legi, precum și cele provenite din pensii;
d) persoanele cu handicap care nu realizează venituri din
muncă, pensie sau alte surse, cu excepția celor obținute în baza
Ordonanței de urgență a Guvernului nr. 102/1999 privind
protecția specială și încadrarea în muncă a persoanelor cu
handicap, aprobată cu modificări și completări prin Legea
nr. 519/2002, cu modificările și completările ulterioare;
e) bolnavii cu afecțiuni incluse în programele naționale de
sănătate stabilite de Ministerul Sănătății Publice, până la
vindecarea respectivei afecțiuni, dacă nu realizează venituri din
muncă, pensie sau din alte resurse;
f) femeile însărcinate și lăuzele, dacă nu au niciun venit sau
au venituri sub salariul de bază minim brut pe țară.
(2) Sunt asigurate persoanele aflate în una dintre
următoarele situații, pe durata acesteia, cu plata contribuției din
alte surse, în condițiile prezentei legi:
a) abrogat;
b) se află în concediu pentru incapacitate temporară de
muncă, acordat în urma unui accident de muncă sau a unei boli
profesionale;
c) se află în concediu pentru creșterea copilului până la
împlinirea vârstei de 2 ani și în cazul copilului cu handicap, până
la împlinirea de către copil a vârstei de 3 ani;
d) execută o pedeapsă privativă de libertate sau se află în
arest preventiv;
e) persoanele care beneficiază de indemnizație de șomaj;
f) sunt returnate sau expulzate ori sunt victime ale traficului
de persoane și se află în timpul procedurilor necesare stabilirii
identității;

3

g) persoanele care fac parte dintr-o familie care are dreptul
la ajutor social, potrivit Legii nr. 416/2001, cu modificările și
completările ulterioare;
h) pensionarii, pentru veniturile din pensii până la limita
supusă impozitului pe venit;
i) persoanele care se află în executarea măsurilor prevăzute
la art. 105, 113, 114 din Codul penal; persoanele care se află în
perioada de amânare sau întrerupere a executării pedepsei
privative de libertate, dacă nu au venituri;
j) personalul monahal al cultelor recunoscute, dacă nu
realizează venituri din muncă, pensie sau din alte surse, pe baza
listelor nominale comunicate trimestrial Casei Naționale de
Asigurări de Sănătate de către Ministerul Culturii și Cultelor, la
propunerea unităților centrale de cult.
(3) Persoanele care au calitatea de asigurat fără plata
contribuției vor primi un document justificativ special, carnet sau
adeverință de asigurat fără plata contribuției eliberat de casa de
asigurări de sănătate, care atestă această calitate în urma
prezentării la casa de asigurări a documentelor care dovedesc
că se încadrează în prevederile alin. (1) sau alin. (2). Acest
document va fi vizat periodic, după caz, în urma prezentării, de
către persoana interesată, la casa de asigurări, a documentelor
care dovedesc menținerea condițiilor de încadrare în categoria
asiguraților fără plata contribuției, în condițiile stabilite prin ordin
al președintelui CNAS.
(4) Categoriile de persoane care nu sunt prevăzute la alin. (1)
și (2) au obligația să se asigure în condițiile art. 211 și să
plătească contribuția la asigurările sociale de sănătate în
condițiile prezentei legi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi, precum și ale
art. 11 privind dreptul internațional și dreptul intern și ale art. 20
referitoare la tratatele internaționale privind drepturile omului
raportate la prevederile Declarației Universale a Drepturilor
Omului, ale Convenției pentru apărarea drepturilor omului și a
libertăților fundamentale și ale Pactului internațional cu privire
la drepturile civile și politice.
Examinând excepția de neconstituționalitate, Curtea
constată că autorul excepției solicită, în realitate, completarea
textului de lege criticat, în sensul de a reglementa și alte
categorii de persoane care să beneficieze de scutire de la plata
contribuției la asigurările de sănătate. O asemenea solicitare nu
intră însă în competența de soluționare a Curții Constituționale,
care, conform art. 2 alin. (3) din Legea nr. 47/1992, se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 213 din Legea nr. 95/2006 privind
reforma în domeniul sănătății, excepție ridicată de Gheorghe Vasile Cornel Ilie în Dosarul nr. 44.519/3/2008 (număr în format vechi
439/2009) al Curții de Apel București — Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 96/11.II.2010
CURTEA CONSTITUȚIONALĂ

D E C I Z I A Nr. 1.707
din 17 decembrie 2009

referitoare la excepția de neconstituționalitate a dispozițiilor art. 1602 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1602 alin. 1 din Codul de procedură penală,
excepție ridicată de instanța de judecată, din oficiu, în Dosarul
nr. 1.909/88/2009 al Curții de Apel Constanța — Secția penală
și pentru cauze penale cu minori și de familie.
La apelul nominal lipsește partea Dănuț Nicolov, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 7 august 2009, pronunțată în Dosarul
nr. 1.909/88/2009, Curtea de Apel Constanța — Secția penală
și pentru cauze penale cu minori și de familie a sesizat
Curtea Constituțională cu excepția de neconstituționalitate
a dispozițiilor art. 1602 alin. 1 din Codul de procedură
penală. Excepția a fost ridicată de instanța de judecată, din
oficiu, cu ocazia soluționării recursului împotriva unei încheieri
penale prin care a fost respinsă o cerere de liberare provizorie
pe cauțiune.
În motivarea excepției de neconstituționalitate autorul
acesteia susține că prevederile art. 1602 alin. 1 din Codul de
procedură penală încalcă dispozițiile constituționale potrivit
cărora persoana arestată preventiv are dreptul să ceară
punerea sa în libertate provizorie, sub control judiciar sau pe
cauțiune, întrucât fixează o limită maximă a pedepsei închisorii
în ceea ce privește infracțiunile intenționate pentru care se poate
acorda liberarea provizorie sub control judiciar sau pe cauțiune.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că prevederile art. 1602
alin. 1 din Codul de procedură penală sunt constituționale,
deoarece nu aduc nicio atingere dispozițiilor din Constituție și
din Convenția pentru apărarea drepturilor omului și a libertăților

fundamentale invocate de autorul excepției. Face trimitere, în
acest sens, la Decizia Curții Constituționale nr. 521/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1602 alin. 1 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăLiberarea provizorie sub control judiciar se poate acorda în
cazul infracțiunilor săvârșite din culpă, precum și în cazul
infracțiunilor intenționate pentru care legea prevede pedeapsa
închisorii ce nu depășește 18 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 23 alin. (10) potrivit cărora persoana arestată preventiv
are dreptul să ceară punerea sa în libertate provizorie, sub
control judiciar sau pe cauțiune, precum și ale art. 20 referitoare
la tratatele internaționale privind drepturile omului raportate la
prevederile art. 5 paragraful 3 teza finală din Convenția pentru
apărarea drepturilor omului și a libertăților fundamentale, potrivit
cărora punerea în libertate a persoanei arestate sau deținute
poate fi subordonată unei garanții care să asigure prezentarea
persoanei în cauză la audiere.
Examinând excepția de neconstituționalitate, Curtea
constată că dispozițiile art. 1602 alin. 1 din Codul de procedură
penală au mai fost supuse controlului de constituționalitate, prin
raportare la aceleași prevederi din Constituție și din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. În acest
sens este, de exemplu, Decizia nr. 521 din 9 aprilie 2009,
publicată în Monitorul Oficial al României, Partea I, nr. 357 din
27 mai 2009, prin care Curtea Constituțională a respins excepția
de neconstituționalitate a dispozițiilor art. 1602 alin. 1 din Codul
de procedură penală, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

MONITORUL OFICIAL AL ROMÂNIEI, PARTEA I, Nr. 96/11.II.2010

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1602 alin. 1 din Codul de procedură penală, excepție ridicată
de instanța de judecată, din oficiu, în Dosarul nr. 1.909/88/2009 al Curții de Apel Constanța — Secția penală și pentru cauze
penale cu minori și de familie.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Kiraly Andrei Gheorghe
în funcția de secretar de stat la Ministerul Educației,
Cercetării, Tineretului și Sportului
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnul Kiraly
Andrei Gheorghe se numește în funcția de secretar de stat la Ministerul Educației,
Cercetării, Tineretului și Sportului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 10 februarie 2010.
Nr. 90.

6

MONITORUL OFICIAL AL ROMÂNIEI, PARTEA I, Nr. 96/11.II.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind aprobarea normelor metodologice de funcționare a Centrului Național de Pașapoarte
Diplomatice și de Serviciu
În temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
în temeiul art. 3 alin. (3) din Normele metodologice de aplicare a Legii nr. 248/2005 privind regimul liberei circulații a
cetățenilor români în străinătate, aprobate prin Hotărârea Guvernului nr. 94/2006, cu modificările și completările ulterioare,
ținând cont de art. 8—14 din Legea nr. 248/2005 privind regimul liberei circulații a cetățenilor români în străinătate, cu
modificările și completările ulterioare,
având în vedere MI nr. 106 din 4 ianuarie 2010,
ministrul afacerilor externe emite următorul ordin:
Art. 1. — Se aprobă Instrucțiunile privind procedurile,
documentele necesare și termenele de eliberare a
pașapoartelor diplomatice și de serviciu, precum și normele
metodologice de funcționare a Centrului Național de Pașapoarte
Diplomatice și de Serviciu, prevăzute în anexa care face parte
integrantă din prezentul ordin.

Art. 2. — Centrul Național de Pașapoarte Diplomatice și de
Serviciu, Direcția generală afaceri consulare, Direcția tehnologia
informației din cadrul Ministerului Afacerilor Externe și misiunile
diplomatice și oficiile consulare de carieră ale României în
străinătate asigură îndeplinirea prevederilor prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul afacerilor externe,
Teodor Baconschi
București, 29 ianuarie 2010.
Nr. 48.

ANEXĂ

INSTRUCȚIUNI

privind procedurile, documentele necesare și termenele de eliberare a pașapoartelor diplomatice și de serviciu,
precum și normele metodologice de funcționare a Centrului Național de Pașapoarte Diplomatice și de Serviciu
Art. 1. — (1) În conformitate cu prevederile art. 9 din Legea
nr. 248/2005 privind regimul liberei circulații a cetățenilor români
în străinătate, cu modificările și completările ulterioare, și în
temeiul art. 3 din Normele metodologice de aplicare a Legii
nr. 248/2005 privind regimul liberei circulații a cetățenilor români
în străinătate, aprobate prin Hotărârea Guvernului nr. 94/2006,
cu modificările și completările ulterioare, Centrul Național de
Pașapoarte Diplomatice și de Serviciu este structura
specializată din cadrul Ministerului Afacerilor Externe care
gestionează direct sub coordonarea Direcției generale afaceri
consulare procesul de eliberare a pașapoartelor diplomatice,
respectiv de serviciu, conform procedurii prevăzute în
continuare.
(2) Centrul Național de Pașapoarte Diplomatice și de Serviciu
este singura structură instituțională din România deținătoare și
care menține baza de date cu datele personale ale posesorilor
de pașapoarte diplomatice și de serviciu atât pe perioada
acestora de valabilitate, cât și după expirarea pașapoartelor.
Oricare alte instituții care intră în posesia datelor personale ale
posesorilor de pașapoarte diplomatice și de serviciu în cadrul
desfășurării procesului de personalizare și confecționare a
acestor tipuri de pașapoarte au obligația de a le șterge definitiv
din orice mijloace de stocare electronică sau de orice alt tip după
confecționarea pașapoartelor.

I. Norme metodologice pentru efectuarea procedurii de
eliberare a pașapoartelor diplomatice
Art. 2. — (1) Pentru persoanele prevăzute la art. 8 alin. (1)
lit. a)—o) și r) din Legea nr. 248/2005, cu modificările și
completările ulterioare, la solicitarea scrisă, sprijinită de
documente justificative, a instituțiilor sau a autorităților publice
interesate, care vor preciza scopul și calitatea în care
persoanele pentru care solicită eliberarea de pașapoarte
diplomatice urmează să se deplaseze în străinătate pe baza
acestor documente de călătorie, Centrul Național de Pașapoarte
Diplomatice și de Serviciu procedează la examinarea
conformității solicitării din punctul de vedere al admisibilității
cererii la nivelul legalității acesteia și, după constatarea
conformității, îi invită pe viitorii titulari de pașapoarte diplomatice
la sediul Centrului Național de Pașapoarte Diplomatice și de
Serviciu pentru preluarea tuturor datelor necesare, inclusiv
amprentele, fotografia și semnătura electronică, în vederea
implementării cererii de eliberare în sistemul informatic integrat
de management al pașapoartelor diplomatice, de serviciu și
titlurilor de călătorie al Ministerului Afacerilor Externe. Refuzul
cererii de eliberare a pașaportului diplomatic va fi motivat în
scris.
(2) Instituțiile sau autoritățile publice interesate vor transmite
Centrului Național de Pașapoarte Diplomatice și de Serviciu:

MONITORUL OFICIAL AL ROMÂNIEI, PARTEA I, Nr. 96/11.II.2010
a) solicitare oficială în original, în care se menționează datele
de identitate ale persoanelor pentru care se solicită eliberarea
de pașapoarte diplomatice, motivul cererii de eliberare,
încadrarea legală a bazei cererii de eliberare a pașaportului
diplomatic, calitatea, gradul, funcția persoanelor pentru care se
solicită eliberarea de pașapoarte diplomatice, misiunea pe care
urmează să o îndeplinească în străinătate în cazul persoanelor
care sunt trimise în misiune în afara României pentru
reprezentarea intereselor statului român;
b) copii certificate pentru conformitate ale documentelor de
identitate ale persoanelor pentru care se solicită eliberarea
pașapoartelor diplomatice;
c) dovada plății taxelor aferente eliberării pașaportului la
nivelul stabilit de reglementările în vigoare.
(3) După implementarea tuturor datelor de identificare și a
datelor biometrice ale viitorilor titulari ai pașapoartelor
diplomatice în sistemul informatic integrat de management al
pașapoartelor diplomatice, de serviciu și titlurilor de călătorie al
Ministerului Afacerilor Externe, la propunerea Centrului Național
de Pașapoarte Diplomatice și de Serviciu, directorul general al
Direcției generale afaceri consulare operează în sistemul
informatic integrat de management al pașapoartelor diplomatice,
de serviciu și titlurilor de călătorie decizia de emitere și Centrul
Național de Pașapoarte Diplomatice și de Serviciu transmite
automat prin mijloace electronice dosarul către Centrul Național
Unic de Personalizare a Pașapoartelor Electronice din cadrul
Ministerului Administrației și Internelor pentru personalizarea și
confecționarea pașapoartelor.
(4) După confecționarea pașapoartelor de către Centrul
Național Unic de Personalizare a Pașapoartelor Electronice din
cadrul Ministerului Administrației și Internelor, Centrul Național
de Pașapoarte Diplomatice și de Serviciu le va prelua prin curier
special și le va elibera titularilor în baza semnăturii acestora
depuse prin mijloace electronice și stocate într-o bază de date
specială și securizată, păstrată pe mijloace de arhivare
electronică aflate la sediul Centrului Național de Pașapoarte
Diplomatice și de Serviciu. Termenul de eliberare este de 5 zile
lucrătoare de la data preluării datelor biometrice.
(5) Sunt acceptate pentru prelucrare numai cererile de
pașapoarte diplomatice pentru categoriile de persoane
menționate expres la art. 8 din Legea nr. 248/2005, cu
modificările și completările ulterioare, în scopul facilitării
reprezentării de către acestea a intereselor statului român în
străinătate. Aceste prevederi sunt parte a unei legi speciale și
sunt de strictă interpretare, posibilitatea de echivalare a unor
funcții publice sau din diferite organizații de drept public ori privat
care nu au fost prevăzute de lege ca fiind beneficiare ale
dreptului de eliberare a unui pașaport diplomatic cu funcțiile
prevăzute la articolul menționat fiind posibilă numai pe baza unui
act normativ de echivalare care se atașează în copie la
solicitarea de eliberare a pașaportului diplomatic.
Art. 3. — (1) În conformitate cu prevederile art. 8 alin. (1)
lit. u) și v) din Legea nr. 248/2005, cu modificările și completările
ulterioare, Centrul Național de Pașapoarte Diplomatice și de
Serviciu eliberează și reînnoiește pașapoarte diplomatice pentru
persoanele trimise în misiune oficială în străinătate, pentru
susținerea unor interese naționale, pe bază de mandat și pe
durata acestuia, cu aprobarea ministrului afacerilor externe, și
pentru foștii șefi ai statului român, foștii președinți ai Senatului și
Camerei Deputaților și foștii prim-miniștri.
(2) Instituțiile solicitante transmit Centrului Național de
Pașapoarte Diplomatice și de Serviciu în anexa solicitării de
eliberare/reînnoire a pașapoartelor diplomatice pentru
persoanele trimise în misiune oficială în străinătate, pentru

7

susținerea unor interese naționale, pe bază de mandat și pe
durata acestuia, cu aprobarea ministrului afacerilor externe,
documentele menționate la art. 2 alin. (2) lit. b) și c) și copia
certificată pentru conformitate a documentului constitutiv al
mandatului de susținere a intereselor naționale și/sau copia
actului normativ prin care se echivalează funcția persoanei
pentru care se solicită eliberarea pașaportului diplomatic cu una
dintre funcțiile prevăzute la art. 8 alin. (1) din Legea nr. 248/2005,
cu modificările și completările ulterioare.
(3) Foștii șefi ai statului român, foștii președinți ai Senatului
și Camerei Deputaților și foștii prim-miniștri transmit Centrului
Național de Pașapoarte Diplomatice și de Serviciu, anexate la
solicitarea de eliberare/reînnoire a pașapoartelor diplomatice,
documentele menționate la art. 2 alin. (2) lit. b) și c).
Art. 4. — Cetățenii români aleși în funcția de membru al
Parlamentului European beneficiază pe perioada mandatului, la
cererea Direcției de protocol a Camerei Deputaților, adresată
Centrului Național de Pașapoarte Diplomatice și de Serviciu, la
care se vor anexa documentele menționate la art. 2 alin. (2)
lit. b) și c) și copia certificată pentru conformitate a actului
normativ de validare în funcția deținută, care acordă dreptul la
posesia unui pașaport diplomatic.
Art. 5. — În conformitate cu prevederile ar. 8 alin. (1) lit. p) și
s) din Legea nr. 248/2005, cu modificările și completările
ulterioare, Centrul Național de Pașapoarte Diplomatice și de
Serviciu eliberează și reînnoiește pașapoarte diplomatice pentru
funcționarii cu grad diplomatic și persoanele care își desfășoară
activitatea în Ministerul Afacerilor Externe, prin detașare de la
alte instituții, pe funcții corespunzătoare funcționarilor cu grad
diplomatic, funcționarii cu grad consular și persoanele care își
desfășoară activitatea în Ministerul Afacerilor Externe, prin
detașare de la alte instituții, pe funcții corespunzătoare
funcționarilor cu grad consular, pentru soțul, soția și copiii minori
ai acestor persoane și pentru curierii diplomatici, după cum
urmează:
a) la solicitarea scrisă transmisă prin notă de solicitare pentru
eliberarea unui pașaport diplomatic de către Direcția generală
resurse umane, pentru personalul încadrat în Centrala
Ministerului Afacerilor Externe. Direcția generală resurse umane
transmite nota de solicitare pentru eliberarea pașaportului
diplomatic, care va menționa calitatea, gradul și funcția de
încadrare îndeplinite în Centrala Ministerului Afacerilor Externe
sau la misiunea diplomatică unde urmează să își desfășoare
activitatea viitorul titular al pașaportului și datele de
individualizare ale ordinului de încadrare și/sau de trimitere în
misiune emis de ministrul afacerilor externe, care probează
necesitatea deplasării în străinătate în interes de serviciu; și
b) la solicitarea misiunilor diplomatice și oficiilor consulare
ale României transmisă Centrului Național de Pașapoarte
Diplomatice și de Serviciu prin sistemul informatic integrat de
management al pașapoartelor diplomatice, de serviciu și titlurilor
de călătorie al Ministerului Afacerilor Externe, în cazul
personalului diplomatic aflat în misiune în străinătate pentru
perioade mai mari de 3 luni.
Art. 6. — (1) La primirea solicitărilor de eliberare a
pașapoartelor diplomatice transmise prin notă de solicitare a
eliberării pașaportului diplomatic de către Direcția generală
resurse umane, Centrul Național de Pașapoarte Diplomatice și
de Serviciu procedează la examinarea conformității solicitării din
punctul de vedere al admisibilității cererii la nivelul legalității
acesteia și, după constatarea conformității, îi invită pe viitorii
titulari de pașapoarte diplomatice la sediul Centrului Național de
Pașapoarte Diplomatice și de Serviciu pentru preluarea tuturor
datelor necesare, inclusiv amprentele, fotografia și semnătura

8

MONITORUL OFICIAL AL ROMÂNIEI, PARTEA I, Nr. 96/11.II.2010

electronică, în vederea implementării cererii de eliberare în
sistemul informatic integrat de management al pașapoartelor
diplomatice, de serviciu și titlurilor de călătorie al Ministerului
Afacerilor Externe. Refuzul cererii de eliberare a pașaportului
diplomatic va fi motivat în scris.
(2) După implementarea tuturor datelor de identificare și a
datelor biometrice ale viitorilor titulari ai pașapoartelor
diplomatice în sistemul informatic integrat de management al
pașapoartelor diplomatice, de serviciu și titlurilor de călătorie al
Ministerului Afacerilor Externe, directorul general al Direcției
generale afaceri consulare operează în sistemul informatic
integrat de management al pașapoartelor diplomatice, de
serviciu și titlurilor de călătorie decizia de emitere și Centrul
Național de Pașapoarte Diplomatice și de Serviciu transmite
automat prin mijloace electronice dosarul către Centrul Național
Unic de Personalizare a Pașapoartelor Electronice din cadrul
Ministerului Administrației și Internelor pentru personalizarea și
confecționarea pașapoartelor.
(3) După confecționarea pașapoartelor de către Centrul
Național Unic de Personalizare a Pașapoartelor Electronice din
cadrul Ministerului Administrației și Internelor, Centrul Național
de Pașapoarte Diplomatice și de Serviciu le va prelua prin curier
special și le va elibera titularilor în baza semnăturii acestora
depuse prin mijloace electronice și stocate într-o bază de date
specială și securizată, păstrată pe mijloace de arhivare
electronică aflate la sediul Centrului Național de Pașapoarte
Diplomatice și de Serviciu. Termenul de eliberare este de 5 zile
lucrătoare de la data preluării datelor biometrice.
(4) După primirea solicitărilor misiunilor diplomatice și oficiilor
consulare ale României transmise Centrului Național de
Pașapoarte Diplomatice și de Serviciu prin sistemul informatic
integrat de management al pașapoartelor diplomatice, de
serviciu și titlurilor de călătorie al Ministerului Afacerilor Externe,
în cazul personalului diplomatic aflat în misiune în străinătate
pentru perioade mai mari de 3 luni, Centrul Național de
Pașapoarte Diplomatice și de Serviciu examinează datele
electronice puse la dispoziție, verifică aspectele legate de
calitatea, cantitatea datelor și admisibilitatea solicitărilor din
punct de vedere legal, verifică împreună cu Direcția generală
resurse umane conformitatea legală a calității, funcției și a
gradului persoanei aflate în misiune în străinătate pentru care
se solicită eliberarea sau reînnoirea unui pașaport diplomatic și
face propuneri directorului general al Direcției generale afaceri
consulare, care operează în sistemul informatic integrat de
management al pașapoartelor diplomatice, de serviciu și titlurilor
de călătorie o decizie în legătură cu cererea. Refuzul cererii de
eliberare a pașaportului diplomatic va fi motivat în scris.
(5) În urma aprobării cererilor de către directorul general al
Direcției generale afaceri consulare, Centrul Național de
Pașapoarte Diplomatice și de Serviciu transmite automat prin
mijloace electronice dosarele către Centrul Național Unic de
Personalizare a Pașapoartelor Electronice din cadrul
Ministerului Administrației și Internelor pentru personalizarea și
confecționarea pașapoartelor.
(6) După confecționarea pașapoartelor de către Centrul
Național Unic de Personalizare a Pașapoartelor Electronice din
cadrul Ministerului Administrației și Internelor, Centrul Național
de Pașapoarte Diplomatice și de Serviciu le va prelua prin curier
special și le va trimite la misiunile diplomatice și oficiile consulare
solicitante, care vor elibera pașapoartele titularilor în baza
semnăturilor acestora depuse prin mijloace electronice aflate la
misiunile diplomatice și oficiile consulare și stocate într-o bază
de date specială și securizată, păstrată pe mijloace de arhivare
electronică aflate la sediul Centrului Național de Pașapoarte
Diplomatice și de Serviciu.

Art. 7. — Având în vedere prevederile art. 8 alin. (1) lit. t) din
Legea nr. 248/2005, cu modificările și completările ulterioare,
soțul/soția și copiii minori ai titularilor de pașapoarte diplomatice
urmează, din punctul de vedere al procedurii de eliberare a
acestui tip de pașapoarte, regimul titularilor principali, cu
respectarea prevederilor actelor normative menționate la art. 1
alin. (1) al prezentelor norme metodologice în privința
categoriilor de persoane îndreptățite a fi titulari ai unui pașaport
diplomatic. În cadrul notei de solicitare se vor menționa datele
de identificare a soțului/soției și/sau copiilor minori care urmează
persoana cu drept de posesie a unui pașaport diplomatic în
solicitarea oficială adresată Direcției generale afaceri consulare
din cadrul Ministerului Afacerilor Externe împreună cu copiile
certificate pentru conformitate cu originalul al cărților de
identitate pentru persoanele cu vârsta mai mare de 14 ani,
certificatele de naștere pentru minorii sub 14 ani și declarațiile de
acord ale părinților pentru eliberarea pașapoartelor pentru
minori.
II. Norme metodologice pentru efectuarea procedurii de
eliberare a pașapoartelor de serviciu
Art. 8. — În conformitate cu prevederile art. 12 și 13 din
Legea nr. 248/2005, cu modificările și completările ulterioare, și
în temeiul art. 3 din Normele metodologice de aplicare a Legii
nr. 248/2005 privind regimul liberei circulații a cetățenilor români
în străinătate, aprobate prin Hotărârea Guvernului nr. 94/2006,
cu modificările și completările ulterioare, Centrul Național de
Pașapoarte Diplomatice și de Serviciu este structura
specializată din cadrul Ministerului Afacerilor Externe care
gestionează direct sub coordonarea Direcției generale afaceri
consulare procesul de eliberare a pașapoartelor de serviciu.
Art. 9. — (1) La solicitarea scrisă, sprijinită de documente
justificative, a instituțiilor sau a autorităților publice interesate,
pentru categoriile de persoane prevăzute la art. 12 din Legea
nr. 248/2005, cu modificările și completările ulterioare, care vor
preciza scopul și calitatea în care persoanele pentru care solicită
eliberarea de pașapoarte de serviciu urmează să se deplaseze
în străinătate pe baza acestor documente de călătorie, Centrul
Național de Pașapoarte Diplomatice și de Serviciu procedează
la examinarea conformității solicitării din punctul de vedere al
admisibilității cererii la nivelul legalității acesteia și, după
constatarea conformității, invită viitorii titulari de pașapoarte de
serviciu la sediul Centrului Național de Pașapoarte Diplomatice
și de Serviciu pentru preluarea tuturor datelor necesare, inclusiv
amprentele, fotografia și semnătura electronică, în vederea
implementării cererii de eliberare în sistemul informatic integrat
de management al pașapoartelor diplomatice, de serviciu și
titlurilor de călătorie al Ministerului Afacerilor Externe. Refuzul
cererii de eliberare a pașaportului de serviciu va fi motivat în
scris.
(2) Instituțiile sau autoritățile publice interesate transmit
Centrului Național de Pașapoarte Diplomatice și de Serviciu:
a) solicitare oficială în original pentru eliberarea pașaportului
de serviciu, în care se menționează datele de identitate ale
persoanelor pentru care se solicită eliberarea de pașapoarte de
serviciu, motivul cererii de eliberare, încadrarea legală a bazei
cererii de eliberare a pașaportului de serviciu, calitatea, gradul,
funcția persoanelor pentru care se solicită eliberarea de
pașapoarte de serviciu, misiunea pe care urmează să o
îndeplinească în străinătate în cazul persoanelor care sunt
trimise în misiune în afara României în calitate oficială, în
interesul autorității sau instituției publice din care face parte;
b) copii certificate pentru conformitate ale documentelor de
identitate ale persoanelor pentru care se solicită eliberarea

MONITORUL OFICIAL AL ROMÂNIEI, PARTEA I, Nr. 96/11.II.2010
pașapoartelor de serviciu și declarația autentică a părinților
pentru eliberarea pașapoartelor pentru minori;
c) dovada plății taxelor aferente eliberării pașaportului egale
în cuantum cu cel stabilit pentru eliberarea pașapoartelor simple
electronice.
(3) După implementarea tuturor datelor de identificare și a
datelor biometrice ale viitorilor titulari ai pașapoartelor de
serviciu în sistemul informatic integrat de management al
pașapoartelor diplomatice, de serviciu și titlurilor de călătorie al
Ministerului Afacerilor Externe, la propunerea Centrului Național
de Pașapoarte Diplomatice și de Serviciu, directorul general al
Direcției generale afaceri consulare operează în sistemul
informatic integrat de management al pașapoartelor diplomatice,
de serviciu și titlurilor de călătorie decizia de emitere și Centrul
Național de Pașapoarte Diplomatice și de Serviciu transmite
automat prin mijloace electronice dosarul către Centrul Național
Unic de Personalizare a Pașapoartelor Electronice din cadrul
Ministerului Administrației și Internelor pentru personalizarea și
confecționarea pașapoartelor.
(4) După confecționarea pașapoartelor de către Centrul
Național Unic de Personalizare a Pașapoartelor Electronice din
cadrul Ministerului Administrației și Internelor, Centrul Național
de Pașapoarte Diplomatice și de Serviciu le va prelua prin curier
special și le va elibera titularilor în baza semnăturii acestora
depuse prin mijloace electronice și stocate într-o bază de date
specială și securizată, păstrată pe mijloace de arhivare
electronică aflate la sediul Centrului Național de Pașapoarte
Diplomatice și de Serviciu. Termenul de eliberare este de 5 zile
lucrătoare de la data preluării datelor biometrice.
(5) Vor fi acceptate pentru prelucrare numai cererile de
pașapoarte de serviciu pentru categoriile de persoane
menționate expres la art. 12 din Legea nr. 248/2005, cu
modificările și completările ulterioare, în scopul facilitării
deplasărilor în străinătate în calitate oficială, în interesul
autorității sau instituției publice din care persoanele fac parte.
Aceste prevederi sunt parte a unei legi speciale și sunt de strictă
interpretare, fără posibilități de echivalare a unor funcții publice
sau din diferite organizații de drept public ori privat care nu au
fost prevăzute de lege ca fiind beneficiare ale dreptului de
eliberare a unui pașaport de serviciu.
Art. 10. — Centrul Național de Pașapoarte Diplomatice și de
Serviciu eliberează și reînnoiește pașapoarte de serviciu pentru
personalul tehnico-administrativ și de serviciu al misiunilor
diplomatice, al oficiilor consulare, al reprezentanțelor
permanente pe lângă organizațiile internaționale încadrat sau
detașat la Ministerul Afacerilor Externe și trimis în misiune în
străinătate de către Ministerul Afacerilor Externe și pentru soțul,
soția și copiii minori ai acestor persoane, după cum urmează:
a) la solicitarea scrisă transmisă prin notă de solicitare pentru
eliberarea unui pașaport de serviciu de către Direcția generală
resurse umane, pentru personalul încadrat în Centrala
Ministerului Afacerilor Externe. Direcția generală resurse umane
transmite nota de solicitare pentru eliberarea pașaportului de
serviciu, care va menționa calitatea și funcția de încadrare
îndeplinite în Centrala Ministerului Afacerilor Externe sau la
misiunea diplomatică unde urmează să își desfășoare
activitatea viitorul titular al pașaportului și datele de
individualizare ale ordinului de încadrare și/sau de trimitere în
misiune emis de ministrul afacerilor externe, care probează
necesitatea deplasării în străinătate în interes de serviciu; și
b) la solicitarea misiunilor diplomatice și oficiilor consulare
ale României transmisă Centrului Național de Pașapoarte
Diplomatice și de Serviciu prin sistemul informatic integrat de
management al pașapoartelor diplomatice, de serviciu și titlurilor

9

de călătorie al Ministerului Afacerilor Externe, în cazul
personalului tehnico-administrativ și de serviciu aflat în misiune
în străinătate pentru perioade mai mari de 3 luni.
Art. 11. — (1) La primirea solicitărilor de eliberare a
pașapoartelor de serviciu transmise prin notă de solicitare a
eliberării pașaportului de serviciu de către Direcția generală
resurse umane, Centrul Național de Pașapoarte Diplomatice și
de Serviciu procedează la examinarea conformității solicitării din
punctul de vedere al admisibilității cererii la nivelul legalității
acesteia și, după constatarea conformității, îi invită pe viitorii
titulari de pașapoarte de serviciu la sediul Centrului Național de
Pașapoarte Diplomatice și de Serviciu pentru preluarea tuturor
datelor necesare, inclusiv amprentele, fotografia și semnătura
electronică, în vederea implementării cererii de eliberare în
sistemul informatic integrat de management al pașapoartelor
diplomatice, de serviciu și titlurilor de călătorie al Ministerului
Afacerilor Externe. Refuzul cererii de eliberare a pașaportului
de serviciu va fi motivat în scris.
(2) După implementarea tuturor datelor de identificare și a
datelor biometrice ale viitorilor titulari ai pașapoartelor de
serviciu în sistemul informatic integrat de management al
pașapoartelor diplomatice, de serviciu și titlurilor de călătorie al
Ministerului Afacerilor Externe, directorul general al Direcției
generale afaceri consulare operează în sistemul informatic
integrat de management al pașapoartelor diplomatice, de
serviciu și titlurilor de călătorie decizia de emitere și Centrul
Național de Pașapoarte Diplomatice și de Serviciu transmite
automat prin mijloace electronice dosarul către Centrul Național
Unic de Personalizare a Pașapoartelor Electronice din cadrul
Ministerului Administrației și Internelor pentru personalizarea și
confecționarea pașapoartelor.
(3) După confecționarea pașapoartelor de către Centrul
Național Unic de Personalizare a Pașapoartelor Electronice din
cadrul Ministerului Administrației și Internelor, Centrul Național
de Pașapoarte Diplomatice și de Serviciu le va prelua prin curier
special și le va elibera titularilor în baza semnăturii acestora
depuse prin mijloace electronice și stocate într-o bază de date
specială și securizată, păstrată pe mijloace de arhivare
electronică aflate la sediul Centrului Național de Pașapoarte
Diplomatice și de Serviciu. Termenul de eliberare este de 5 zile
lucrătoare de la data preluării datelor biometrice.
(4) După primirea solicitărilor misiunilor diplomatice și oficiilor
consulare ale României transmise Centrului Național de
Pașapoarte Diplomatice și de Serviciu prin sistemul informatic
integrat de management al pașapoartelor diplomatice, de
serviciu și titlurilor de călătorie al Ministerului Afacerilor Externe,
în cazul personalului tehnico-administrativ și de serviciu aflat în
misiune în străinătate pentru perioade mai mari de 3 luni,
Centrul Național de Pașapoarte Diplomatice și de Serviciu
examinează datele electronice puse la dispoziție, verifică
aspectele legate de calitatea, cantitatea datelor și admisibilitatea
solicitărilor din punct de vedere legal, verifică împreună cu
Direcția generală resurse umane conformitatea legală a calității
și funcției persoanei aflate în misiune în străinătate pentru care
se solicită eliberarea sau reînnoirea unui pașaport de serviciu
și face propuneri directorului general al Direcției generale afaceri
consulare, care operează în sistemul informatic integrat de
management al pașapoartelor diplomatice, de serviciu și titlurilor
de călătorie o decizie în legătură cu cererea. Refuzul cererii de
eliberare a pașaportului de serviciu va fi motivat în scris.
(5) În urma aprobării cererilor de către directorul general al
Direcției generale afaceri consulare, Centrul Național de
Pașapoarte Diplomatice și de Serviciu transmite automat prin
mijloace electronice dosarele către Centrul Național Unic de

10

MONITORUL OFICIAL AL ROMÂNIEI, PARTEA I, Nr. 96/11.II.2010

Personalizare a Pașapoartelor Electronice din cadrul
Ministerului Administrației și Internelor pentru personalizarea și
confecționarea pașapoartelor.
(6) După confecționarea pașapoartelor de către Centrul
Național Unic de Personalizare a Pașapoartelor Electronice din
cadrul Ministerului Administrației și Internelor, Centrul Național
de Pașapoarte Diplomatice și de Serviciu le va prelua prin curier
special și le va trimite la misiunile diplomatice și oficiile consulare
solicitante, care vor elibera pașapoartele titularilor în baza
semnăturilor acestora depuse prin mijloace electronice aflate la
misiunile diplomatice și oficiile consulare și stocate într-o bază
de date specială și securizată, păstrată pe mijloace de arhivare
electronică aflate la sediul Centrului Național de Pașapoarte
Diplomatice și de Serviciu.
Art. 12. — Soțul/Soția și copiii minori ai titularilor de
pașapoarte de serviciu cuprinși în prevederile art. 12 lit. d) din
Legea nr. 248/2005, cu modificările și completările ulterioare,
urmează din punctul de vedere al procedurii de eliberare a
acestui tip de pașapoarte regimul titularilor principali, cu
respectarea prevederilor actelor normative menționate la art. 1
alin. (1) din prezentele norme metodologice în privința
categoriilor de persoane îndreptățite de a fi titulari ai unui
pașaport de serviciu.
III. Norme comune pentru efectuarea procedurilor de
eliberare a pașapoartelor diplomatice și de serviciu
Art. 13. — Cererile de eliberare a pașapoartelor diplomatice
și de serviciu se transmit în scris la sediul Centrului Național de
Pașapoarte Diplomatice și de Serviciu, cu excepția celor care
se transmit electronic de către misiunile diplomatice și oficiile
consulare ale României.
Art. 14. — (1) Datele biometrice (fotografia, amprentele
digitale și semnătura) se prelevează la sediul Centrului Național
de Pașapoarte Diplomatice și de Serviciu și, în situații
excepționale, la sediile misiunilor diplomatice și oficiilor
consulare ale României, cu excepția următoarelor persoane, la
cererea cărora se vor putea preleva datele de identificare și
datele biometrice la o locație indicată de aceștia:
a) Președintele României;
b) președintele Senatului și președintele Camerei
Deputaților;
c) primul-ministru, membrii Guvernului și persoanele
asimilate miniștrilor;
d) soția/soțul și copiii minori ai Președintelui României,
președintelui Senatului, președintelui Camerei Deputaților și
primului-ministru al Guvernului României;
e) patriarhul, cardinalul și șefii cultelor din România,
recunoscute de stat.
(2) Carnetele nepersonalizate de pașapoarte diplomatice și
de serviciu se achiziționează de către Ministerul Afacerilor
Externe de la producătorul unic Compania Națională ăImprimeria
Națională” — S.A. și se predau prin proces-verbal Centrului
Național Unic de Personalizare a Pașapoartelor Electronice din
cadrul Ministerului Administrației și Internelor, la solicitarea și în
numărul solicitat de această instituție, pentru a fi asigurat un flux
continuu și constant de personalizare, confecționare și predare
a pașapoartelor diplomatice și de serviciu către Ministerul
Afacerilor Externe în cel mai scurt termen posibil, pentru
asigurarea respectării termenelor de predare către titulari.
(3) Carnetele nepersonalizate de pașapoarte diplomatice și
de serviciu se păstrează în custodia Centrului Național de
Pașapoarte Diplomatice și de Serviciu până la predarea prin
proces-verbal Centrului Național Unic de Personalizare a

Pașapoartelor Electronice din cadrul Ministerului Administrației
și Internelor, cu menținerea unui inventar strict și actualizat al
acestora.
(4) În momentul eliberării unui nou pașaport diplomatic sau
de serviciu Centrul Național de Pașapoarte Diplomatice și de
Serviciu și misiunile diplomatice și oficiile consulare ale
României, după caz, procedează în mod obligatoriu la anularea
vechiului pașaport prin tăierea colțului paginii de date personale
și aplicarea ștampilei ăANULAT” pe pagina imediat următoare
paginii de policarbonat/de date personale sau imediat următoare
paginii care conține datele de identificare, fotografia și zona
citibilă optic automat (MRZ). La dosarul care conține cererea de
eliberare a pașaportului diplomatic și de serviciu și documentația
pe hârtie pentru sprijinul cererii de eliberare a noului pașaport se
adaugă o copie a pașaportului vechi care conține mențiunea
ăANULAT”, iar pașaportul vechi se va returna titularului
împreună cu cel nou. Copia pașaportului anulat se va introduce
și în sistemul informatic integrat. Misiunile diplomatice și oficiile
consulare ale României transmit o copie a întregului dosar de
pașaport diplomatic și de serviciu la Centrul Național de
Pașapoarte Diplomatice și de Serviciu, păstrând o copie pentru
arhiva misiunii diplomatice sau a oficiului consular.
(5) Centrul Național de Pașapoarte Diplomatice și de Serviciu
este competent și responsabil pentru întreținerea, păstrarea și
actualizarea arhivei pe hârtie și în versiune electronică a
dosarelor și fișierelor electronice rezultate în urma eliberării
pașapoartelor diplomatice și de serviciu, care se realizează în
spații special amenajate și securizate și prin stocare pe servere
speciale. Inventarul de arhivă și bazele de date electronice se
predau pe bază de proces-verbal de către șeful de divizie care
coordonează Centrul Național de Pașapoarte Diplomatice și de
Serviciu odată cu predarea responsabilităților către noua
persoană numită în funcție.
(6) Întreținerea în bună stare și funcționarea în parametrii
prevăzuți de producător a echipamentelor de tehnologia
informației și a legăturilor informatice cu misiunile diplomatice și
oficiile consulare ale României și cu echipamentele informatice
ale Direcției generale de pașapoarte și Centrului Național Unic
de Personalizare a Pașapoartelor Electronice din cadrul
Ministerului Administrației și Internelor sunt de competența și în
responsabilitatea Direcției tehnologia informației din cadrul
Ministerului Afacerilor Externe.
(7) În cazul în care membrii personalului Centrului de
Pașapoarte Diplomatice și de Serviciu se deplasează în alte
localități decât capitala României în vederea prelevării datelor
biometrice pentru persoanele prevăzute la art. 14 alin. (1) și, în
situații excepționale, pentru prelevarea de date biometrice
pentru grupuri de persoane ce depășesc 50 de persoane în
vederea eliberării pașapoartelor diplomatice și de serviciu,
cheltuielile de deplasare se suportă de către instituțiile
solicitante.
(8) Direcția tehnologia informației din cadrul Ministerului
Afacerilor Externe este competentă și responsabilă pentru
coordonarea, controlul, efectuarea intervențiilor necesare și
transmiterea de instrucțiuni către misiunile diplomatice și oficiile
consulare ale României pentru asigurarea funcționării
echipamentelor de tehnologia informației parte a sistemului
informatic integrat de management a activității de eliberare a
pașapoartelor, instalate la misiunile diplomatice și oficiile
consulare.

11

MONITORUL OFICIAL AL ROMÂNIEI, PARTEA I, Nr. 96/11.II.2010

A C T E A L E C A M E R E I C O N S U LTA N Ț I L O R F I S C A L I
CAMERA CONSULTANȚILOR FISCALI

HOTĂRÂRE
privind susținerea examenului pentru atribuirea
calității de consultant fiscal — sesiunea martie 2010
În baza prevederilor Regulamentului pentru organizarea examenului de atribuire a calității de consultant fiscal, aprobat prin
Hotărârea Consiliului superior al Camerei Consultanților Fiscali nr. 4/2007,
în temeiul prevederilor art. 11 lit. a1 din Ordonanța Guvernului nr. 71/2001 privind organizarea și exercitarea activității de
consultanță fiscală, aprobată cu modificări prin Legea nr. 198/2002, cu modificările și completările ulterioare,
Consiliul superior al Camerei Consultanților Fiscali, întrunit în ședința din 4 februarie 2010, h o t ă r ă ș t e:
Art. 1. — (1) Examenul de atribuire a calității de
consultant fiscal va avea loc în municipiul București, în zilele de
20—21 martie 2010.
(2) Locul de desfășurare a examenului se va publica pe site-ul
Camerei Consultanților Fiscali până la data de 15 martie 2010.
Art. 2. — Examenul va fi susținut din tematica și bibliografia
pentru examen, prevăzute în anexa nr. 1, care face parte
integrantă din prezenta hotărâre, și va consta într-o probă scrisă
sub formă de test-grilă.
Art. 3. — (1) Înscrierile la examen se fac în
perioada 15 februarie — 5 martie 2010 pe site-ul
www.cameraconsultantilorfiscali.ro și dosarele se transmit prin
servicii poștale cu confirmare de primire pe adresa: str. Alecu
Russo nr. 13—19, et. 4, ap. 9, sectorul 2, București.

(2) Dosarul de înscriere va conține cererea de înscriere la
examen, prevăzută în anexa nr. 2, care face parte integrantă din
prezenta hotărâre, împreună cu documentele corespunzătoare
prevăzute la art. 5 din Regulamentul pentru organizarea
examenului de atribuire a calității de consultant fiscal, aprobat
prin Hotărârea Consiliului superior al Camerei Consultanților
Fiscali nr. 4/2007, publicată în Monitorul Oficial al României,
Partea I, nr. 647 din 21 septembrie 2007.
Art. 4. — Direcția de învățământ și Secretariatul general vor
duce la îndeplinire prevederile prezentei hotărâri.
Art. 5. — Prezenta hotărâre se publică în Monitorul Oficial al
României, Partea I.

Președintele Camerei Consultanților Fiscali,
Daniel Chițoiu
București, 5 februarie 2010.
Nr. 5.
ANEXA Nr. 1

T E M AT I C A D E E X A M E N

— martie 2010 —
1. Noțiuni de drept comercial:
— faptele de comerț;
— comercianții;
— constituirea și funcționarea societăților comerciale;
— reorganizări, fuziuni, divizări și lichidări.
2. Noțiuni generale privind finanțele publice și principiile
generale ale fiscalității:
— cadrul general și procedurile privind formarea,
administrarea, angajarea și utilizarea fondurilor publice, precum
și responsabilitățile instituțiilor publice implicate în procesul
bugetar;
— principiile generale ale fiscalității.
3. Impozitul pe profit:
— contribuabili și sfera de cuprindere;
— contribuabili scutiți de la plata impozitului pe profit;
— determinarea profitului impozabil pentru organizațiile
nonprofit;
— determinarea bazei de calcul a impozitului (venituri
supuse impozitării, venituri neimpozabile, cheltuieli efectuate în
scopul realizării de venituri, cheltuieli care se deduc limitat,
cheltuieli nedeductibile);
— rezerve și provizioane fiscale;
— regimul fiscal al cheltuielilor cu dobânzile;
— amortizarea fiscală;
— termene de plată și de declarare a impozitului;
— pierderi fiscale;
— facilități fiscale;
— impozitul minim;

— reguli fiscale privind reorganizările juridice (fuziuni,
divizări, divizări parțiale, schimburi de titluri de participare), în
context transfrontalier;
— reguli fiscale aplicabile dividendelor distribuite de filiale
din state membre ale Uniunii Europene persoanelor juridice
române, societăți-mamă, respectiv sediilor permanente din
România ale persoanelor juridice rezidente în state membre ale
Uniunii Europene (societăți-mamă);
— aspecte fiscale internaționale (sediul permanent;
impunerea persoanelor juridice străine care realizează venituri
din sau în legătură cu proprietăți imobiliare situate în România
sau din vânzarea/cesionarea titlurilor de participare deținute la
o persoană juridică română; creditul fiscal, pierderi fiscale
externe);
— scutirea de impozit a profitului reinvestit.
4. Impozitul pe venit:
— contribuabili și sfera de cuprindere;
— categorii de venituri impozabile;
— venituri neimpozabile;
— cote de impozit;
— determinarea bazei de calcul a impozitului pe categorii de
venit;
— plăți anticipate în contul impozitului pe venit;
— obligațiile plătitorilor de venituri și ale contribuabililor;
— venitul net anual impozabil;
— venituri supuse impozitului final cu reținere la sursă;
— termene de plată;
— aspecte fiscale internaționale;
— reguli privind asociațiile fără personalitate juridică.

12

MONITORUL OFICIAL AL ROMÂNIEI, PARTEA I, Nr. 96/11.II.2010

5. Impozitul pe veniturile obținute din România de
nerezidenți și impozitul pe reprezentanțele firmelor străine
înființate în România:
— contribuabili;
— sfera de cuprindere a impozitului;
— venituri impozabile obținute din România;
— scutiri;
— coroborarea prevederilor Codului fiscal cu cele ale
convențiilor de evitare a dublei impuneri;
— certificatele de atestare a impozitului plătit de nerezidenți;
— impozitul pe reprezentanțe (cuantum, termen de plată și
depunerea declarației fiscale);
— principiile privind impunerea veniturilor din economii
obținute din România de persoanele fizice rezidente în alte state
membre ale Uniunii Europene; definiția beneficiarului efectiv;
definiția agentului plătitor, definiția plății dobânzilor, eliminarea
dublei impuneri în cazul plăților din dobânzi primite de la
rezidenți români din Austria, Luxemburg și Belgia, care au
perioadă de tranziție în ceea ce privește aplicarea schimbului
automat de informații;
— principiile prevăzute în aplicarea reținerii la sursă a
impozitelor asupra redevențelor și dobânzilor primite/plătite între
întreprinderi asociate rezidente în state membre ale Uniunii
Europene; definiția dobânzilor și redevențelor, definiția
întreprinderilor asociate, reguli tranzitorii în aplicarea
prevederilor legate de impunere a redevențelor și dobânzilor la
întreprinderile asociate.
6. Impozite și taxe locale:
— baza de impozitare;
— contribuabili;
— modul de calcul;
— termene de plată;
— reduceri și scutiri;
— modul de declarare a proprietăților.
7. Taxa pe valoarea adăugată:
— sfera de aplicare;
— persoane impozabile;
— operațiuni cuprinse în sfera de aplicare a taxei pe valoarea
adăugată;
— locul operațiunilor cuprinse în sfera de aplicare a taxei pe
valoarea adăugată;
— faptul generator și exigibilitatea taxei pe valoarea
adăugată;
— baza de impozitare;
— cote de taxă pe valoarea adăugată;
— operațiuni scutite;
— regimul deducerilor;
— persoanele obligate la plata taxei pe valoarea adăugată;
— obligații;
— regimuri speciale pentru: întreprinderi mici, agenții de
turism, bunuri second-hand, opere de artă, obiecte de colecție
și antichități; aurul de investiții; persoanele impozabile nestabilite
în Comunitatea Europeană, care prestează servicii electronice
persoanelor neimpozabile;
— măsuri de simplificare;
— răspunderea pentru plata taxei pe valoarea adăugată;
— dispoziții tranzitorii.
8. Accize:
a) Accize armonizate:
— sfera de aplicare, fapt generator, eliberare pentru consum,
exigibilitate, calculul accizelor, termenul de plată;
— regimul de antrepozitare fiscală:
— reguli generale;
— autorizarea antrepozitelor fiscale;
— condiții de autorizare;
— obligațiile antrepozitarilor autorizați;
— anularea, revocarea, suspendarea autorizației;
— operatori înregistrați, operatori neînregistrați, reprezentant
fiscal;

— deplasarea și primirea produselor aflate în regim
suspensiv;
— deplasarea intracomunitară a produselor cu accize plătite;
— vânzarea la distanță a produselor cu accize plătite;
— scutiri de la plata accizelor;
— restituiri de accize;
— sistemul de marcare.
b) Accize nearmonizate:
— sfera de aplicare;
— calculul accizelor;
— plătitori;
— exigibilitatea;
— termenul de plată;
— scutiri de la plata accizelor.
9. Taxele vamale:
— tariful vamal și clasificarea tarifară a mărfurilor;
— originea mărfurilor (originea nepreferențială și originea
preferențială);
— regimuri suspensive și regimuri vamale economice
(tranzit, antrepozitare vamală, perfecționare activă, transformare
sub control vamal, admitere temporară, perfecționare pasivă);
— datoria vamală (garantarea cuantumului datoriei vamale,
nașterea datoriei vamale, stingerea datoriei vamale,
rambursarea și remiterea drepturilor);
— categorii de bunuri scutite de la plata datoriei vamale.
10. Contabilitate:
— obligațiile ce revin, potrivit legii, persoanelor juridice, pe
linia organizării și conducerii contabilității;
— contabilitatea activelor, datoriilor și a capitalurilor proprii;
— contabilitatea veniturilor, cheltuielilor și a rezultatului
exercițiului financiar;
— forma și conținutul situațiilor financiare anuale.
11. Sancțiuni și căi de contestare:
— sancționarea contravențiilor la legislația fiscală;
— contestarea sancțiunilor aplicate de organul fiscal, precum
și a deciziilor de impunere.
12. Aspecte privind procedura fiscală:
— principii generale de conduită în administrarea impozitelor,
taxelor, contribuțiilor și a altor sume datorate bugetului general
consolidat;
— creditori fiscali, debitori, plătitori ai obligațiilor fiscale;
— domiciliul fiscal;
— competența organului fiscal, actele emise de organele
fiscale, administrarea și aprecierea probelor;
— înregistrarea fiscală a plătitorilor de impozite, taxe și
contribuții;
— obligația de a depune declarații fiscale, conținutul
declarației fiscale, termene de declarare, corectarea declarațiilor
fiscale și sancțiuni pentru nedepunerea acestora;
— procedura de stabilire a impozitelor și taxelor;
— procedura de colectare a creanțelor fiscale;
— soluționarea contestațiilor formulate împotriva actelor
administrative fiscale;
— inspecția fiscală;
— stabilirea prețului de piață al tranzacțiilor între persoane
afiliate;
— acordul de preț în avans și soluția fiscală individuală
anticipată;
— procedura de începere, derulare și finalizare a inspecției
fiscale;
— stabilirea condițiilor și declararea contribuabililor inactivi;
— termene de prescripție;
— stingerea creanțelor fiscale prin executare silită și prin alte
modalități;
— recuperarea în România a unor creanțe stabilite într-un
alt stat membru al Uniunii Europene;
— contravenții și sancțiuni prevăzute de Codul de procedură
fiscală.

MONITORUL OFICIAL AL ROMÂNIEI, PARTEA I, Nr. 96/11.II.2010

13

BIBLIOGRAFIE

1. Legea nr. 571/2003 privind Codul fiscal, cu modificările și
completările ulterioare
2. Legea nr. 500/2002 privind finanțele publice, cu
modificările și completările ulterioare
3. Legea nr. 273/2006 privind finanțele publice locale, cu
modificările și completările ulterioare
4. Legea contabilității nr. 82/1991, republicată
5. Legea nr. 241/2005 pentru prevenirea și combaterea
evaziunii fiscale
6. Legea nr. 31/1990 privind societățile comerciale,
republicată, cu modificările și completările ulterioare
7. Legea nr. 26/1990 privind Registrul comerțului,
republicată, cu modificările și completările ulterioare
8. Legea nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea fiscală
a acestora, precum și la autorizarea funcționării persoanelor
juridice, cu modificările și completările ulterioare
9. Legea nr. 252/2003 privind registrul unic de control
10. Regulamentul (CEE) nr. 2.913/92 al Consiliului din
12 octombrie 1992 de instituire a Codului Vamal Comunitar, cu
modificările ulterioare
11. Regulamentul (CEE) nr. 2.454/93 al Comisiei din 2 iulie
1993 privind dispozițiile de aplicare a regulamentului (CEE)
nr. 2.913/92 al Consiliului de instituire a Codului Vamal
Comunitar, cu modificările ulterioare
12. Codul civil, cu modificările și completările ulterioare
13. Codul comercial, cu modificările și completările ulterioare
14. Decretul nr. 31/1954 privitor la persoanele fizice și
persoanele juridice, cu modificările ulterioare
15. Ordonanța de urgență a Guvernului nr. 44/2008 privind
desfășurarea activităților economice de către persoanele fizice
autorizate, întreprinderile individuale și întreprinderile familiale,
cu modificările ulterioare
16. Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare
17. Ordonanța Guvernului nr. 86/2003 privind unele
reglementări în domeniul financiar, aprobată cu modificări și
completări prin Legea nr. 609/2003, cu modificările ulterioare
18. Ordonanța Guvernului nr. 26/2000 cu privire la asociații
și fundații, aprobată cu modificări și completări prin Legea
nr. 246/2005, cu modificările ulterioare
19. Ordonanța Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare
20. Hotărârea Guvernului nr. 44/2004 pentru aprobarea
Normelor metodologice de aplicare a Legii nr. 571/2003 privind
Codul fiscal, cu modificările și completările ulterioare
21. Hotărârea Guvernului nr. 1.050/2004 pentru aprobarea
Normelor metodologice de aplicare a Ordonanței Guvernului
nr. 92/2003 privind Codul de procedură fiscală
22. Hotărârea Guvernului nr. 529/2007 pentru aprobarea
Procedurii de emitere a soluției fiscale individuale anticipate și a
acordului de preț în avans
23. Ordinul președintelui Agenției Naționale de Administrare
Fiscală nr. 1.221/2009 privind Procedura de aprobare a
regimului de declarare derogatoriu
24. Ordinul ministrului finanțelor publice nr. 1.346/2006
privind aprobarea Procedurii de atribuire a codului de
înregistrare fiscală pentru persoanele fizice care desfășoară
activități economice în mod independent sau exercită profesii

libere, a Procedurii de modificare a domiciliului fiscal pentru
asocierile și alte entități fără personalitate juridică, precum și a
modelului unor formulare
25. Ordinul ministrului economiei și finanțelor nr. 419/2007
pentru aprobarea procedurii de schimbare a sediului social,
precum și pentru aprobarea formularului ăDecizie de înregistrare
a sediului social și a domiciliului fiscal”
26. Ordinul președintelui Agenției Naționale de Administrare
Fiscală nr. 2.333/2007 pentru aprobarea Procedurii privind
declararea și stabilirea impozitului pe veniturile din cedarea
folosinței bunurilor realizate din derularea unui număr mai mare
de 5 contracte de închiriere/subînchiriere
27. Ordinul ministrului economiei și finanțelor nr. 2.410/2007
privind aspecte de natură contabilă și fiscală referitoare la
practicienii în insolvență, persoane fizice sau juridice, care își
desfășoară activitatea în conformitate cu prevederile Ordonanței
de urgență a Guvernului nr. 86/2006 privind organizarea
activității practicienilor în insolvență
28. Ordinul ministrului economiei și finanțelor și al ministrului
justiției nr. 1.706/1.889/C/2008 privind aprobarea procedurilor
de stabilire, plată și rectificare a impozitului pe veniturile din
transferul proprietăților imobiliare din patrimoniul personal și a
modelului și conținutului unor formulare prevăzute la titlul III din
Legea nr. 571/2003 privind Codul fiscal, cu modificările și
completările ulterioare
29. Ordinul ministrului economiei și finanțelor nr. 2.025/2008
privind aprobarea Procedurii pentru acordarea deducerii
reprezentând cheltuieli pentru economisire în sistem colectiv
pentru domeniul locativ și restituirea cheltuielilor efectuate cu
bursele private
30. Ordinul ministrului finanțelor publice nr. 2.224/2006
pentru aprobarea unor proceduri privind înregistrarea și
gestiunea persoanelor impozabile înregistrate în scopuri de TVA
31. Ordinul ministrului economiei și finanțelor nr. 1.857/2007
privind aprobarea Metodologiei de soluționare a deconturilor cu
sume negative de taxă pe valoarea adăugată cu opțiune de
rambursare
32. Ordinul ministrului economiei și finanțelor nr. 179/2007
pentru aprobarea Instrucțiunilor de corectare a erorilor materiale
din deconturile de taxă pe valoarea adăugată
33. Ordinul ministrului finanțelor publice nr. 2.216/2006
pentru aprobarea Instrucțiunilor pentru aplicarea măsurilor de
simplificare cu privire la transferuri și achiziții intracomunitare
asimilate prevăzute la art. 128 alin. (10) și art. 1301 alin. (2) lit. a)
din Legea nr. 571/2003 privind Codul fiscal, cu modificările și
completările ulterioare
34. Ordinul ministrului economiei și finanțelor nr. 1.372/2008
privind organizarea evidenței în scopul taxei pe valoarea
adăugată, conform art. 156 din Legea nr. 571/2003 privind Codul
fiscal
35. Ordinul ministrului finanțelor publice nr. 2.218/2006
privind aprobarea Normelor de aplicare a scutirilor de taxă pe
valoarea adăugată pentru traficul internațional de bunuri,
prevăzute la art. 144 alin. (1) din Legea nr. 571/2003 privind
Codul fiscal, cu modificările și completările ulterioare
36. Ordinul ministrului finanțelor publice nr. 2.219/2006
pentru aprobarea Normelor privind stabilirea procedurii și a
condițiilor de autorizare a antrepozitului de taxă pe valoarea
adăugată, prevăzut la art. 144 alin. (1) lit. a) pct. 8 din Legea
nr. 571/2003 privind Codul fiscal, cu modificările și completările
ulterioare
37. Ordinul ministrului finanțelor publice nr. 2.220/2006
pentru aprobarea Normelor privind scutirea de la plata taxei pe
valoarea adăugată și a accizelor pentru importurile definitive ale

14

MONITORUL OFICIAL AL ROMÂNIEI, PARTEA I, Nr. 96/11.II.2010

anumitor bunuri, prevăzută la art. 142 alin. (1) lit. d) și art. 199
alin. (3) din Legea nr. 571/2003 privind Codul fiscal, cu
modificările și completările ulterioare
38. Ordinul ministrului finanțelor publice nr. 2.222/2006
privind aprobarea Instrucțiunilor de aplicare a scutirii de taxă pe
valoarea adăugată pentru operațiunile prevăzute la art. 143
alin. (1) lit. a)—i), art. 143 alin. (2) și art. 1441 din Legea
nr. 571/2003 privind Codul fiscal, cu modificările și completările
ulterioare
39. Ordinul președintelui Agenției Naționale de Administrare
Fiscală nr. 6/2010 privind aprobarea Procedurii pentru
aprobarea perioadei fiscale semestriale/anuale pentru
persoanele impozabile înregistrate în scopuri de TVA
40. Ordinul ministrului finanțelor publice nr. 523/2007 pentru
aprobarea Procedurii de soluționare a cererilor de rambursare a
taxei pe valoarea adăugată către persoane impozabile
neînregistrate și care nu sunt obligate să se înregistreze în
scopuri de TVA în România, stabilite în alt stat membru al Uniunii
Europene
41. Ordinul ministrului finanțelor publice nr. 530/2007 pentru
aprobarea Procedurii de soluționare a cererilor de rambursare a
taxei pe valoarea adăugată către persoane impozabile
neînregistrate și care nu sunt obligate să se înregistreze în
scopuri de TVA în România, stabilite în afara Comunității
42. Ordinul ministrului finanțelor publice nr. 500/2007 pentru
aprobarea Normelor privind procedura de acordare a
certificatului de amânare de la plata în vamă a taxei pe valoarea
adăugată și de eliberare a garanției pentru importurile de bunuri,
cu modificările ulterioare
43. Ordinul ministrului economiei și finanțelor nr. 1.692/2007
pentru aprobarea Normelor privind restituirea taxei pe valoarea
adăugată cumpărătorilor, persoane fizice, care nu sunt stabiliți
în Comunitatea Europeană
44. Ordinul președintelui Agenției Naționale de Administrare
Fiscală nr. 3/2007 privind Procedura de solicitare a certificatului
de înregistrare în scopuri de TVA pentru comercianții care se
înregistrează în scopuri de TVA de la înființare
45. Ordinul ministrului economiei și finanțelor nr. 420/2007
privind aprobarea Procedurii de restituire a accizelor plătite de
către utilizatorii produselor supuse accizelor armonizate, pentru
care se acordă scutire indirectă
46. Ordinul ministrului finanțelor publice nr. 2.157/2006
privind organizarea activității de administrare a contribuabililor
nerezidenți care nu au pe teritoriul României un sediu
permanent
47. Ordinul președintelui Agenției Naționale de Administrare
Fiscală nr. 526/2004 privind procedura de modificare din oficiu
a domiciliului fiscal al contribuabilului
48. Ordinul președintelui Agenției Naționale de Administrare
Fiscală nr. 519/2005 privind aprobarea Instrucțiunilor pentru
aplicarea titlului IX din Ordonanța Guvernului nr. 92/2003 privind
Codul de procedură fiscală, republicată
49. Ordinul ministrului finanțelor publice nr. 3.055/2009
pentru aprobarea Reglementărilor contabile conforme cu
directivele europene
50. Ordinul ministrului economiei și finanțelor nr. 3.512/2008
privind documentele financiar-contabile
51. Ordinul ministrului economiei și finanțelor nr. 858/2008
privind depunerea declarațiilor fiscale prin mijloace electronice
de transmitere la distanță, cu modificările și completările
ulterioare
52. Ordinul ministrului finanțelor publice nr. 172/2006 privind
încadrarea produselor în categoria material lemnos pentru care
se aplică taxare inversă, cu modificările ulterioare
53. Ordinul ministrului finanțelor publice nr. 3.417/2009
pentru aprobarea Instrucțiunilor de aplicare a măsurilor de
simplificare în domeniul taxei pe valoarea adăugată privind

operațiunile pluripartite din Comunitate, legate de lucrări asupra
bunurilor mobile corporale, și a Instrucțiunilor de aplicare a
măsurilor de simplificare în domeniul taxei pe valoarea adăugată
privind retururile de bunuri în spațiul comunitar și tratamentul
fiscal al reparațiilor efectuate în perioada de garanție și
postgaranție
54. Ordinul ministrului economiei și finanțelor nr. 2.067/2007
pentru aprobarea Normelor privind aplicarea scutirii de taxă pe
valoarea adăugată prevăzute la art. 143 alin. (1) lit. j), k), l) și
m) din Legea nr. 571/2003 privind Codul fiscal, cu modificările și
completările ulterioare, și la art. X și XI din Acordul dintre
România și Statele Unite ale Americii privind statutul forțelor
Statelor Unite ale Americii în România, semnat la Washington la
30 octombrie 2001, ratificat prin Legea nr. 260/2002, cu
modificările ulterioare
55. Ordinul ministrului economiei și finanțelor nr. 2.180/2007
privind aprobarea Procedurii de autorizare pentru a importa
bunuri în regim de scutire de la plata taxei pe valoarea adăugată
a organismelor prevăzute la art. 48, 56 și la art. 64 lit. c) din
Normele privind scutirea de la plata taxei pe valoarea adăugată
și a accizelor pentru importurile definitive ale anumitor bunuri,
prevăzută la art. 142 alin. (1) lit. d) și art. 199 alin. (3) din Legea
nr. 571/2003 privind Codul fiscal, aprobate prin Ordinul
ministrului finanțelor publice nr. 2.220/2006
56. Ordinul ministrului economiei și finanțelor nr. 227/2008
privind indicele de inflație utilizat pentru actualizarea plăților
anticipate în contul impozitului pe profit anual
57. Ordinul ministrului economiei și finanțelor și al
președintelui Comisiei Naționale a Valorilor Mobiliare
nr. 3.483/144/2008 pentru aprobarea Normelor privind
determinarea, reținerea și virarea impozitului pe câștigul de
capital rezultat din transferul titlurilor de valoare, obținut de
persoanele fizice
58. Ordinul președintelui Agenției Naționale de Administrare
Fiscală nr. 1.308/2009 privind unele măsuri pentru soluționarea
deconturilor cu sume negative de TVA cu opțiune de
rambursare, precum și pentru stingerea prin compensare sau
restituire a sumelor reprezentând taxă pe valoarea adăugată
aprobată prin decizia de rambursare
59. Ordinul președintelui Agenției Naționale de Administrare
Fiscală nr. 575/2006 privind stabilirea condițiilor și declararea
contribuabililor inactivi, cu modificările și completările ulterioare
60. Ordinul președintelui Agenției Naționale de Administrare
Fiscală nr. 2.310/2007 privind procedura de înregistrare a
contractelor încheiate între persoane juridice române și
persoane juridice străine sau persoane fizice nerezidente
61. Ordinul președintelui Agenției Naționale de Administrare
Fiscală nr. 222/2008 privind conținutul dosarului prețurilor de
transfer
62. Ordinul președintelui Agenției Naționale de Administrare
Fiscală nr. 819/2008 pentru aprobarea Procedurii privind
declararea contribuabililor inactivi, cu modificările și completările
ulterioare
63. Ordinul președintelui Agenției Naționale de Administrare
Fiscală nr. 1.165/2009 privind aprobarea Procedurii de
actualizare a vectorului fiscal pentru persoanele impozabile
înregistrate în scopuri de taxă pe valoarea adăugată care
utilizează trimestrul calendaristic ca perioadă fiscală și care
efectuează o achiziție intracomunitară taxabilă în România,
precum și a modelului și conținutului unor formulare
64. Ordinul președintelui Agenției Naționale de Administrare
Fiscală nr. 3/2010 pentru aprobarea Procedurii de primire a
cererilor de rambursare a TVA achitate de către persoanele
impozabile stabilite în România, pentru importuri și achiziții de
bunuri/servicii efectuate în alt stat membru al Uniunii Europene

15

MONITORUL OFICIAL AL ROMÂNIEI, PARTEA I, Nr. 96/11.II.2010
65. Ordinul președintelui Agenției Naționale de Administrare
Fiscală nr. 4/2010 pentru aprobarea Procedurii de soluționare a
cererilor de rambursare a taxei pe valoarea adăugată formulate
de către persoanele impozabile nestabilite în România, stabilite
în alt stat membru al Uniunii Europene
66. Ordinul președintelui Agenției Naționale de Administrare
Fiscală nr. 5/2010 pentru aprobarea Procedurii de soluționare a
cererilor de rambursare a taxei pe valoarea adăugată formulate
de către persoane impozabile neînregistrate în scopuri de TVA
în România, stabilite în afara Comunității

67. Legea nr. 329/2009 privind reorganizarea unor autorități
și instituții publice, raționalizarea cheltuielilor publice, susținerea
mediului de afaceri și respectarea acordurilor-cadru cu Comisia
Europeană și Fondul Monetar Internațional
68. Hotărârea Guvernului nr. 956/2009 privind nivelurile
pentru valorile impozabile, impozitele și taxele locale și alte taxe
asimilate acestora, precum și amenzile aplicabile începând cu
anul fiscal 2010
69. Ordinul ministrului finanțelor publice nr. 2.861/2009
pentru aprobarea Normelor privind organizarea și efectuarea
inventarierii elementelor de natura activelor, datoriilor și
capitalurilor proprii

ANEXA Nr. 2

Loc foto
Nr. de înregistrare/............. ...

CERERE

de înscriere la examenul pentru atribuirea calității de consultant fiscal — sesiunea ...............................
Subsemnatul(a), ..............................., născut(ă) la data de .................. în localitatea ......................., județul ..........................,
legitimat(ă) cu B.I./C.I./pașaport, seria ....... nr. ..........., eliberat(ă) de ......................, la data de ..................., CNP ...............................,
cetățenia ...................., domiciliat(ă) în ............................., str. ................................... nr. ....., bl. ....., sc. ....., et. ....., ap. .....,
județul/sectorul ......................., telefon fix ............................., telefon mobil .............................., solicit înscrierea la examenul pentru
atribuirea calității de consultant fiscal, organizat de Camera Consultanților Fiscali, sesiunea ............................
Anexez la prezenta cerere curriculum vitae însoțit de următoarele documente, conform art. 5 alin. (2) din Regulamentul
pentru organizarea examenului de atribuire a calității de consultant fiscal, aprobat prin Hotărârea Consiliului superior al Camerei
Consultanților Fiscali nr. 4/2007:
— B.I./C.I./pașaport, în copie;
— diploma de studii superioare (profil economic), sesiunea ........, seria ...... nr. ........, emisă de ............... la data de ............,
în copie legalizată;
— carnetul de muncă, seria .............. nr. .............., emis de ...................... la data de ...................., în copie certificată de
angajator sau în copie legalizată;
— certificatul de naștere, seria .............. nr. ............., emis de .................... la data de ................, în copie legalizată, în cazul
schimbării numelui;
— certificatul de căsătorie, seria ............. nr. ............, emis de .................... la data de ................, în copie legalizată, în
cazul schimbării numelui;
— certificatul de cazier judiciar, seria ............ nr. ........, emis de .................... la data de ................, în perioada de
valabilitate;
— certificatul de cazier fiscal, seria ............ nr. ........., emis de .................... la data de ................, în perioada de valabilitate;
— adeverința medicală, seria ........... nr. .............., emisă de ................... la data de ...................;
— 3 fotografii de 2/3 cm.
Declar pe propria răspundere, cunoscând prevederile Codului penal, că am desfășurat activitățile prevăzute la art. 5
alin. (1) lit. b) din regulament, astfel:
Unitatea

Activitatea
desfășurată

Perioada
de la

până la

Nr.
luni

Funcția

Total perioadă:
Data .....................

Semnătura ............................

Observații

16

MONITORUL OFICIAL AL ROMÂNIEI, PARTEA I, Nr. 96/11.II.2010

CAMERA CONSULTANȚILOR FISCALI

HOTĂRÂRE
privind organizarea de cursuri suplimentare de pregătire profesională
În baza prevederilor art. 11 lit. f) din Ordonanța Guvernului nr. 71/2001 privind organizarea și exercitarea activității de
consultanță fiscală, aprobată cu modificări prin Legea nr. 198/2002, cu modificările și completările ulterioare,
având în vedere prevederile art. 6 alin. (1) din Normele privind pregătirea profesională continuă a consultanților fiscali,
aprobate prin Hotărârea Conferinței naționale a Camerei Consultanților Fiscali nr. 7/2007, cu modificările și completările ulterioare,
Consiliul superior al Camerei Consultanților Fiscali, întrunit în ședința din 4 februarie 2010, h o t ă r ă ș t e:
Art. 1. — Se aprobă organizarea de cursuri suplimentare de
pregătire profesională cu plată pentru consultanții fiscali care nu
au reușit să efectueze până la sfârșitul anului 2009 cursurile
obligatorii prevăzute în programele de pregătire profesională
continuă aferente anului 2008 și/sau 2009.

Art. 2. — Cursurile suplimentare de pregătire profesională cu
plată se organizează în luna februarie 2010, în municipiul
București.
Art. 3. — Direcția de învățământ și Secretariatul general vor
duce la îndeplinire prevederile prezentei hotărâri.
Art. 4. — Prezenta hotărâre se publică în Monitorul Oficial al
României, Partea I.

Președintele Camerei Consultanților Fiscali,
Daniel Chițoiu
București, 5 februarie 2010.
Nr. 7.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 96/11.II.2010 conține 16 pagini.

Prețul: 3,20 lei

&JUYDGY|440821]
ISSN 1453—4495

