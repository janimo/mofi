Anul 178 (XXII) — Nr. 324

PARTEA I

Marți, 18 mai 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 457 din 20 aprilie 2010 referitoare la excepția de
neconstituționalitate a dispozițiilor art. 2781 alin. 8 lit. c)
și alin. 9 din Codul de procedură penală ....................

2–3

Decizia nr. 459 din 20 aprilie 2010 referitoare la excepția de
neconstituționalitate a dispozițiilor art. 2781 din Codul
de procedură penală ..................................................

3–5

Decizia nr. 462 din 20 aprilie 2010 referitoare la excepția de
neconstituționalitate a dispozițiilor art. 1602 alin. 1 și
ale art. 1608a alin. 2 din Codul de procedură penală ....

5–6

Decizia nr. 465 din 20 aprilie 2010 referitoare la excepția de
neconstituționalitate a prevederilor art. 36 alin. 1 din
Codul familiei..............................................................

7–8

Decizia nr. 466 din 20 aprilie 2010 referitoare la excepția de
neconstituționalitate a prevederilor art. 696 din Codul
civil și art. 29 alin. (6) din Legea nr. 47/1992 privind
organizarea și funcționarea Curții Constituționale......

8–9

Decizia nr. 467 din 20 aprilie 2010 referitoare la excepția de
neconstituționalitate a dispozițiilor art. 22 alin. (2) și
art. 23 alin. (2) din Legea nr. 275/2006 privind
executarea pedepselor și a măsurilor dispuse de
organele judiciare în cursul procesului penal ............

9–11

Decizia nr. 469 din 20 aprilie 2010 referitoare la excepția de
neconstituționalitate a prevederilor art. 38 din Codul
familiei ........................................................................

11–12

Decizia nr. 470 din 20 aprilie 2010 referitoare la excepția de
neconstituționalitate a dispozițiilor art. 1602 alin. 1 din
Codul de procedură penală ........................................

12–13

Decizia nr. 474 din 20 aprilie 2010 referitoare la excepția de
neconstituționalitate a dispozițiilor art. 307 alin. 2 din
Codul penal ................................................................

14–15

Decizia nr. 515 din 27 aprilie 2010 referitoare la excepția de
neconstituționalitate a dispozițiilor art. 1403 alin. 1 din
Codul de procedură penală ........................................

15–16

2

MONITORUL OFICIAL AL ROMÂNIEI, PARTEA I, Nr. 324/18.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 457
din 20 aprilie 2010

referitoare la excepția de neconstituționalitate a dispozițiilor art. 2781 alin. 8 lit. c) și alin. 9
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 8 lit. c) și alin. 9 din Codul de
procedură penală, excepție ridicată de Claudia-Ramona Bonca
în Dosarul nr. 12.416/55/2008 al Judecătoriei Arad — Secția
penală și de Nicolae Toma în Dosarul nr. 10.380/231/2008 al
Tribunalului Vrancea — Secția penală.
La apelul nominal lipsesc părțile, față de care procedura de
citare este legal îndeplinită. Se prezintă domnul Dalati Bassam,
interpret autorizat de limba arabă.
Curtea, având în vedere că excepțiile de neconstituționalitate
ridicate în dosarele nr. 6.130D/2009 și nr. 6.410D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 6.410D/2009 la Dosarul
nr. 6.130D/2009, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 3 iunie 2009, pronunțată în Dosarul
nr. 12.416/55/2008, Judecătoria Arad — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. c) și
alin. 9 din Codul de procedură penală. Excepția a fost ridicată
de Claudia-Ramona Bonca cu ocazia soluționării dosarului mai
sus menționat.
Prin Încheierea din 6 iulie 2009, pronunțată în Dosarul
nr. 10.380/231/2008, Tribunalul Vrancea — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. c) și
alin. 9 din Codul de procedură penală. Excepția a fost ridicată
de Nicolae Toma cu ocazia soluționării dosarului mai sus
menționat.
În motivarea excepției de neconstituționalitate autorul
acesteia, Claudia-Ramona Bonca, susține, în esență, că
prevederile art. 2781 alin. 8 lit. c) și alin. 9 din Codul de

procedură penală încalcă dreptul la un proces echitabil, dreptul
la apărare, dispozițiile constituționale referitoare la înfăptuirea
justiției, rolul Ministerului Public și statutul procurorilor, întrucât
instanța de judecată se pronunță asupra fondului înainte de
începerea procesului penal și se substituie parchetului, în
condițiile în care acesta din urmă este organul judiciar care
trebuie să susțină acțiunea penală. Mai arată că persoana
împotriva căreia a fost făcută plângerea este lipsită de garanțiile
unui proces echitabil, și anume de posibilitatea de a lua
cunoștință de materialul de urmărire penală, de a propune probe
în apărare și de a combate probele în acuzare, precum și de a
pune în discuție regularitatea actului de sesizare.
Autorul excepției, Nicolae Toma, susține că prevederile de
lege criticate încalcă accesul liber la justiție, dreptul la un proces
echitabil și la soluționarea cauzelor într-un termen rezonabil,
precum și dispozițiile constituționale referitoare la rolul
Parlamentului și la instanțele judecătorești, având în vedere
interpretarea dată de Înalta Curte de Casație și Justiție, prin
Decizia nr. XLVIII (48)/2007, dispozițiilor art. 2781 alin. 8 lit. c) din
Codul de procedură penală, în sensul inaplicabilității acestui text
de lege în cazul plângerii formulate împotriva rezoluției,
ordonanței sau dispoziției din rechizitoriu de neîncepere a
urmăririi penale sau de clasare. Consideră că Decizia nr. XLVIII
(48)/2007, pronunțată de Înalta Curte de Casație și Justiție în
recurs în interesul legii, erodează principiul celerității soluționării
procesului penal, introducând în desfășurarea acestuia un
formalism excesiv și inutil, în condițiile în care instanța supremă
are competența de a asigura interpretarea și aplicarea unitară a
legii de către celelalte instanțe judecătorești, cu respectarea
principiului fundamental al separației și echilibrului puterilor, fără
să poată, însă, institui, modifica sau abroga norme juridice cu
putere de lege, așa cum a procedat prin Decizia
nr. XLVIII (48)/2007.
Judecătoria Arad — Secția penală și Tribunalul
Vrancea — Secția penală apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 324/18.V.2010
Obiectul excepției de neconstituționalitate îl constituie
dispozițiile art. 2781 alin. 8 lit. c) și alin. 9 din Codul de procedură
penală, modificate prin Legea nr. 356/2006 pentru modificarea
și completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăJudecătorul pronunță una dintre următoarele soluții: [...]
c) admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 21 alin. (1)—(3) privind accesul liber la justiție, dreptul la un
proces echitabil și la soluționarea cauzelor într-un termen
rezonabil, ale art. 24 privind dreptul la apărare, ale art. 61 alin. (1)
referitoare la rolul Parlamentului, ale art. 124 referitoare la
înfăptuirea justiției, ale art. 126 alin. (1)—(3) privind instanțele
judecătorești, ale art. 131 privind rolul Ministerului Public și ale
art. 132 referitoare la statutul procurorilor, precum și ale art. 11
privind raportul dintre dreptul internațional și dreptul intern și ale
art. 20 referitoare la preeminența tratatelor internaționale privind
drepturile omului, raportate la prevederile art. 6 referitoare la

3

dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 2781 alin. 8 lit. c) și alin. 9 din Codul
de procedură penală au mai fost supuse controlului instanței de
contencios constituțional, prin raportare la aceleași dispoziții din
Constituție și din Convenția pentru apărarea drepturilor omului
și a libertăților fundamentale, invocate și în prezenta cauză, și cu
motivări similare. Astfel, spre exemplu, prin Decizia nr. 864 din
9 octombrie 2007, publicată în Monitorul Oficial al României,
Partea I, nr. 786 din 20 noiembrie 2007, și prin Decizia nr. 599
din 20 mai 2008, publicată în Monitorul Oficial al României,
Partea I, nr. 523 din 10 iulie 2008, Curtea a respins criticile de
neconstituționalitate aduse dispozițiilor art. 2781 alin. 8 lit. c) și
alin. 9 din Codul de procedură penală, pentru motivele acolo
arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.
În ceea ce privește eventualele greșeli de interpretare și
aplicare a legii de către instanțele judecătorești, la care face
referire autorul excepției, Nicolae Toma, acestea nu pot
constitui, însă, motive de neconstituționalitate a dispozițiilor de
lege criticate și, prin urmare, nu pot fi cenzurate de instanța de
contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. c) și alin. 9 din Codul de procedură penală,
excepție ridicată de Claudia-Ramona Bonca în Dosarul nr. 12.416/55/2008 al Judecătoriei Arad — Secția penală și de Nicolae Toma
în Dosarul nr. 10.380/231/2008 al Tribunalului Vrancea — Secția penală.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 459
din 20 aprilie 2010

referitoare la excepția de neconstituționalitate a dispozițiilor art. 2781
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 din Codul de procedură penală, excepție
ridicată de Ioan Lazăr în Dosarul nr. 5.354/1/2008 al Înaltei Curți
de Casație și Justiție — Completul de 9 judecători.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 324/18.V.2010
C U R T E A,

având în vedere actele și lucrările dosarului, reține următoarele:
Prin Încheierea din 28 iulie 2009, pronunțată în Dosarul
nr. 5.354/1/2008, Înalta Curte de Casație și Justiție —
Completul de 9 judecători a sesizat Curtea Constituțională
cu excepția de neconstituționalitate a dispozițiilor art. 2781
din Codul de procedură penală. Excepția a fost ridicată de
Ioan Lazăr cu ocazia soluționării recursului împotriva unei
sentințe penale prin care a fost respinsă plângerea împotriva
unei rezoluții de neîncepere a urmăririi penale.
În motivarea excepției de neconstituționalitate autorul
acesteia susține, în esență, că art. 2781 din Codul de procedură
penală încalcă dispozițiile constituționale ale art. 16 referitoare
la egalitatea în drepturi, ale art. 21 privind accesul liber la justiție
și dreptul la un proces echitabil și ale art. 124 referitoare la
înfăptuirea justiției, precum și ale art. 11 privind raportul dintre
dreptul internațional și dreptul intern și ale art. 20 referitoare la
preeminența tratatelor internaționale privind drepturile omului,
raportate la prevederile art. 6 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale, întrucât rolul judecătorului este limitat,
iar persoana vătămată nu poate cere administrarea probei cu
martori sau audierea persoanei cercetate, care beneficiază de
o adevărată imunitate în fața judecătorului.
Înalta Curte de Casație și Justiție — Completul de
9 judecători apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 din Codul de procedură penală, modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006, având următorul cuprins: ăDupă respingerea
plângerii făcute conform art. 275—278 împotriva rezoluției de
neîncepere a urmăririi penale sau a ordonanței ori, după caz, a
rezoluției de clasare, de scoatere de sub urmărire penală sau de
încetare a urmăririi penale, date de procuror, persoana
vătămată, precum și orice alte persoane ale căror interese
legitime sunt vătămate pot face plângere, în termen de 20 de
zile de la data comunicării de către procuror a modului de
rezolvare, potrivit art. 277 și 278, la judecătorul de la instanța
căreia i-ar reveni, potrivit legii, competența să judece cauza în
primă instanță. Plângerea poate fi făcută și împotriva dispoziției
de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul

prevăzut în alin. 1 curge de la data expirării termenului inițial de
20 de zile.
Dosarul va fi trimis de parchet judecătorului, în termen de
5 zile de la primirea adresei prin care se cere dosarul.
Persoana față de care s-a dispus neînceperea urmăririi
penale, scoaterea de sub urmărire penală sau încetarea
urmăririi penale, precum și persoana care a făcut plângerea se
citează. Neprezentarea acestor persoane, legal citate, nu
împiedică soluționarea cauzei. Când judecătorul consideră că
este absolut necesară prezența persoanei lipsă, poate lua
măsuri pentru prezentarea acesteia.
La judecarea plângerii, prezența procurorului este
obligatorie.
La termenul fixat pentru judecarea plângerii, judecătorul dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire penală sau încetarea urmăririi penale și apoi
procurorului.
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.
Hotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.
Judecătorul este obligat să rezolve plângerea în termen de
cel mult 30 de zile de la primirea acesteia.
Plângerea greșit îndreptată se trimite organului judiciar
competent.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi, ale art. 21 privind
accesul liber la justiție și dreptul la un proces echitabil și ale
art. 124 referitoare la înfăptuirea justiției, precum și ale art. 11
privind raportul dintre dreptul internațional și dreptul intern și ale
art. 20 referitoare la preeminența tratatelor internaționale privind
drepturile omului, raportate la prevederile art. 6 referitoare la
dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 2781 din Codul de procedură penală

MONITORUL OFICIAL AL ROMÂNIEI, PARTEA I, Nr. 324/18.V.2010
au mai fost supuse controlului instanței de contencios
constituțional prin raportare la aceleași prevederi din Constituție
și din Convenția pentru apărarea drepturilor omului și a
libertăților fundamentale, invocate și în prezenta cauză, și față
de critici similare. În acest sens este, de exemplu, Decizia
nr. 1.223 din 18 noiembrie 2008, publicată în Monitorul Oficial
al României, Partea I, nr. 893 din 30 decembrie 2008, prin care

5

Curtea Constituțională a respins ca neîntemeiată excepția de
neconstituționalitate a dispozițiilor de lege criticate, pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 din Codul de procedură penală, excepție ridicată de Ioan
Lazăr în Dosarul nr. 5.354/1/2008 al Înaltei Curți de Casație și Justiție — Completul de 9 judecători.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 462
din 20 aprilie 2010

referitoare la excepția de neconstituționalitate a dispozițiilor art. 1602 alin. 1 și ale art. 1608a alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1602 alin. 1 și ale art. 1608a alin. 2 din Codul
de procedură penală, excepție ridicată de Kallos Zoltan în
Dosarul nr. 3.861/83/2009 al Curții de Apel Oradea — Secția
penală și pentru cauze cu minori.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:

Prin Încheierea din 8 septembrie 2009, pronunțată în Dosarul
nr. 3.861/83/2009, Curtea de Apel Oradea — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 1602
alin. 1 și ale art. 1608a alin. 2 din Codul de procedură penală.
Excepția a fost ridicată de Kallos Zoltan cu ocazia soluționării
recursului împotriva unei încheieri penale prin care a fost
respinsă o cerere de liberare provizorie sub control judiciar.
În motivarea excepției de neconstituționalitate autorul
acesteia susține că textele de lege criticate încalcă dreptul
persoanei arestate preventiv de a cere punerea sa în libertate
provizorie, sub control judiciar sau pe cauțiune, întrucât, pe de
o parte, art. 1602 alin. 1 din Codul de procedură penală fixează
o limită maximă a pedepsei închisorii în ceea ce privește
infracțiunile intenționate pentru care se poate acorda liberarea
provizorie sub control judiciar, iar pe de altă parte, art. 1608a
alin. 2 din același cod nu prevede criterii clare cu privire la modul
de soluționare a cererii de liberare provizorie, lăsând loc
arbitrariului și incertitudinii.
Curtea de Apel Oradea — Secția penală și pentru cauze
cu minori apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

6

MONITORUL OFICIAL AL ROMÂNIEI, PARTEA I, Nr. 324/18.V.2010

exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 1602 alin. 1
și ale art. 1608a alin. 2 din Codul de procedură penală sunt
constituționale, deoarece nu aduc nicio atingere dispozițiilor din
Constituție și din Convenția pentru apărarea drepturilor omului
și a libertăților fundamentale invocate de autorul excepției. Face
trimitere, în acest sens, la Decizia Curții Constituționale
nr. 521/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1602 alin. 1 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, și ale art. 1608a alin. 2 din
același cod, introduse prin Legea nr. 281/2003 privind
modificarea și completarea Codului de procedură penală și a
unor legi speciale, publicată în Monitorul Oficial al României,
Partea I, nr. 468 din 1 iulie 2003. Textele de lege criticate au
următorul cuprins:
— Art. 1602 alin. 1: ăLiberarea provizorie sub control judiciar
se poate acorda în cazul infracțiunilor săvârșite din culpă,
precum și în cazul infracțiunilor intenționate pentru care legea
prevede pedeapsa închisorii ce nu depășește 18 ani.”;
— Art. 1608a alin. 2: ăÎn cazul în care se constată că sunt
îndeplinite condițiile prevăzute de lege și cererea este

întemeiată, instanța admite cererea și dispune punerea în
libertate provizorie a învinuitului sau inculpatului.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 23 alin. (10) potrivit cărora persoana arestată preventiv
are dreptul să ceară punerea sa în libertate provizorie, sub
control judiciar sau pe cauțiune, precum și ale art. 20 referitoare
la tratatele internaționale privind drepturile omului, raportate la
prevederile art. 5 paragraful 3 din Convenția pentru apărarea
drepturilor omului și a libertăților fundamentale, potrivit cărora
orice persoană arestată sau deținută are dreptul de a fi judecată
într-un termen rezonabil sau eliberată în cursul procedurii.
Examinând excepția de neconstituționalitate, Curtea
constată următoarele:
I. În ceea ce privește dispozițiile art. 1608a alin. 2 din Codul
de procedură penală, autorul excepției solicită, în realitate,
completarea textului de lege criticat, în sensul de a reglementa
criterii clare cu privire la modul de soluționare a cererii de
liberare provizorie. O asemenea solicitare nu intră, însă, în
competența de soluționare a Curții Constituționale, care,
conform art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.
II. Referitor la art. 1602 alin. 1 din Codul de procedură penală,
aceste dispoziții de lege au mai fost supuse controlului de
constituționalitate, prin raportare la aceleași prevederi din Legea
fundamentală, invocate și în prezenta cauză, și față de critici
similare. În acest sens este, de exemplu, Decizia nr. 521 din
9 aprilie 2009, publicată în Monitorul Oficial al României, Partea I,
nr. 357 din 27 mai 2009, prin care Curtea Constituțională a
respins excepția de neconstituționalitate a dispozițiilor art. 1602
alin. 1 din Codul de procedură penală, pentru motivele acolo
arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 1608a alin. 2 din Codul de procedură
penală, excepție ridicată de Kallos Zoltan în Dosarul nr. 3.861/83/2009 al Curții de Apel Oradea — Secția penală și pentru cauze
cu minori.
II. Respinge, ca fiind neîntemeiată, excepția de neconstituționalitate a dispozițiilor art. 1602 alin. 1 din Codul de procedură
penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 324/18.V.2010

7

CURTEA CONSTITUȚIONALĂ

D E C I Z I A Nr. 465
din 20 aprilie 2010

referitoare la excepția de neconstituționalitate a prevederilor art. 36 alin. 1 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 36 alin. 1 din Codul familiei, excepție ridicată
de Dumitru Viciu în Dosarul nr. 5.568/301/2007 al Tribunalului
București — Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții.
C U R T E A,

având în vedere actele și lucrările dosarului, constată
următoarele:
Prin Încheierea din 3 septembrie 2009, pronunțată în Dosarul
nr. 5.568/301/2007, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a prevederilor art. 36 alin. 1 din Codul
familiei.
Excepția de neconstituționalitate a fost ridicată de Dumitru
Viciu într-o cauză civilă ce are ca obiect o acțiune de partaj a
bunurilor comune.
În motivarea excepției de neconstituționalitate autorul
acesteia susține, în esență, că prevederile de lege criticate aduc
atingere unuia dintre drepturile fundamentale ale omului,
respectiv dreptul de proprietate, asupra împărțirii bunurilor
comune impunându-se a se pronunța întotdeauna instanța de
judecată, în baza probelor administrate.
Tribunalul București — Secția a V-a civilă consideră că
prevederile art. 36 alin. 1 din Codul familiei sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 36 alin. 1 din Codul familiei, republicat în
Buletinul Oficial nr. 13 din 18 aprilie 1956, având următorul
conținut: ăLa desfacerea căsătoriei, bunurile comune se împart
între soți, potrivit învoielii acestora. Dacă soții nu se învoiesc
asupra împărțirii bunurilor comune, va hotărî instanța
judecătorească.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 20
alin. (2) referitoare la tratatele internaționale privind drepturile
omului, art. 44 alin. (1) și (2) privind garantarea și ocrotirea
dreptului de proprietate privată și ale art. 136 alin. (5) potrivit
cărora proprietatea privată este inviolabilă, în condițiile legii
organice.
De asemenea, autorul invocă încălcarea prevederilor art. 1
din primul Protocol adițional la Convenția pentru apărarea
drepturilor omului și a libertăților fundamentale, privind
garantarea dreptului de proprietate.
Analizând excepția, Curtea constată că s-a pronunțat cu
privire la constituționalitatea dispozițiilor art. 36 alin. 1 teza întâi
din Codul familiei. Astfel, în Decizia nr. 280 din 11 martie 2008,
publicată în Monitorul Oficial al României, Partea I, nr. 303 din
17 aprilie 2008, Curtea a reținut faptul că art. 36 alin. 1 teza întâi
prevede una dintre modalitățile prin care încetează starea de
devălmășie în care se află soții, ca urmare a desfacerii
căsătoriei, și anume învoiala acestora. Această posibilitate este
în deplină concordanță cu dispozițiile art. 728 alin. 1 teza întâi
din Codul civil, potrivit cărora ăNimeni nu poate fi obligat a
rămâne în indiviziune”, și se impune în baza principiului
disponibilității procesuale în materie civilă.
În cazul în care soții nu se învoiesc asupra împărțirii bunurilor
comune devin aplicabile dispozițiile art. 36 alin. 1 teza a doua din
Codul familiei, instanța judecătorească fiind chemată să decidă
cu privire la partajul acestor bunuri. Cererea de partaj are
caracter accesoriu față de acțiunea de divorț, soluționarea ei
revenind, în temeiul art. 17 din Codul de procedură civilă,
instanței competente să judece cererea principală de desfacere
a căsătoriei.
Astfel, posibilitatea instanței de judecată de a hotărî cu privire
la partajul bunurilor comune, dacă soții nu se învoiesc asupra
împărțirii acestora, oferă suficiente garanții menite să asigure
garantarea și ocrotirea dreptului de proprietate.
Soluția și considerentele pronunțate în decizia menționată își
mențin valabilitatea și în prezenta cauză, neexistând temeiuri
care să determine reconsiderarea jurisprudenței Curții.

8

MONITORUL OFICIAL AL ROMÂNIEI, PARTEA I, Nr. 324/18.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 36 alin. 1 din Codul familiei, excepție ridicată de Dumitru Viciu
în Dosarul nr. 5.568/301/2007 al Tribunalul București — Secția a V-a civilă.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 466
din 20 aprilie 2010

referitoare la excepția de neconstituționalitate a prevederilor art. 696 din Codul civil și art. 29
alin. (6) din Legea nr. 47/1992 privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 696 din Codul civil și art. 29 alin. (6) din Legea
nr. 47/1992 privind organizarea și funcționarea Curții
Constituționale, excepție ridicată de Petru Harasim în Dosarul
nr. 3.300/109/2008 al Tribunalului Argeș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții faptul că, la dosarul
cauzei, avocatul autorului excepției a depus o cerere pentru
introducerea în cauză a moștenitorului legal al autorului.
Având cuvântul, reprezentantului Ministerului Public solicită
respingerea cererii, întrucât cadrul procesual nu se poate
extinde direct în fața Curții Constituționale.
Deliberând, Curtea respinge cererea pentru introducerea în
cauză a moștenitorului legal al autorului excepției.
Magistratul-asistent învederează Curții faptul că, la dosarul
cauzei, avocatul autorului excepției a depus o precizare asupra
motivelor de neconstituționalitate invocate.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate ca
inadmisibilă, întrucât autorul nu a motivat excepția.

C U R T E A,

având în vedere actele și lucrările dosarului, constată
următoarele:
Prin Încheierea din 19 iunie 2009, pronunțată în Dosarul
nr. 3.300/109/2008, Tribunalul Argeș — Secția civilă a sesizat
Curtea Constituțională cu excepția de neconstituționalitate
a prevederilor art. 696 din Codul civil și art. 29 alin. (6) din
Legea nr. 47/1992 privind organizarea și funcționarea Curții
Constituționale.
Excepția de neconstituționalitate a fost ridicată de Petru
Harasim într-o cauză civilă ce are ca obiect Legea nr. 10/2001.
În motivarea excepției de neconstituționalitate autorul
acesteia invocă încălcarea unor texte constituționale, fără a face
referire la modul în care dispozițiile de lege criticate contravin
prevederilor din Constituție și din actele internaționale enumerate.
Tribunalul Argeș — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 324/18.V.2010
Obiect al excepției de neconstituționalitate îl constituie
prevederile art. 696 din Codul civil, având următorul conținut:
ăEredele ce renunță este considerat că n-a fost niciodată erede.”
Totodată, obiect al excepției de neconstituționalitate îl
constituie și prevederile art. 29 alin. (6) din Legea nr. 47/1992
privind organizarea și funcționarea Curții Constituționale,
republicată în Monitorul Oficial al României, Partea I, nr. 643 din
16 iulie 2004, potrivit cărora: ăDacă excepția este inadmisibilă,
fiind contrară prevederilor alin. (1), (2) sau (3), instanța respinge
printr-o încheiere motivată cererea de sesizare a Curții
Constituționale, încheierea poate fi atacată numai cu recurs la
instanța imediat superioară, în termen de 48 de ore de la
pronunțare. Recursul se judecă în termen de 3 zile.”
Referitor la prevederile art. 696 din Codul civil, în opinia
autorului excepției de neconstituționalitate, textele de lege
criticate contravin dispozițiilor constituționale ale art. 11 alin. (2)
privind dreptul internațional și dreptul intern, ale art. 20 alin. (1)
referitoare la tratatele internaționale privind drepturile omului și
ale art. 44 alin. (2) și (3) privind garantarea și ocrotirea dreptului
de proprietate privată, precum și celor ale art. 1 din primul
Protocol adițional la Convenția pentru apărarea drepturilor

9

omului și a libertăților fundamentale, referitoare la protecția
bunurilor.
În ceea ce privește prevederile art. 29 alin. (6) din Legea
nr. 47/1992, autorul consideră că se aduce atingere dispozițiilor
constituționale ale art. 142 alin. (1) potrivit cărora Curtea
Constituțională este garantul supremației Constituției și ale
art. 146 lit. d) privind atribuția Curții Constituționale de
soluționare a excepțiilor de neconstituționalitate.
Analizând excepția, Curtea constată că autorul excepției
invocă neconstituționalitatea textelor de lege criticate fără a
formula o motivare din care să rezulte în ce constă
contrarietatea față de prevederile constituționale și din
Convenția pentru apărarea drepturilor omului și a libertăților
fundamentale invocate.
Or, potrivit art. 10 alin. (2) din Legea nr. 47/1992, sesizările
adresate Curții Constituționale trebuie motivate și, ca atare,
Curtea nu se poate substitui autorului excepției în ceea ce
privește formularea unor motive de neconstituționalitate. Acest
fapt ar avea semnificația exercitării unui control de
constituționalitate din oficiu, ceea ce este inadmisibil în raport
cu dispozițiile art. 146 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 696 din Codul civil și art. 29 alin. (6)
din Legea nr. 47/1992 privind organizarea și funcționarea Curții Constituționale, excepție ridicată de Petru Harasim în Dosarul
nr. 3.300/109/2008 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma
CURTEA CONSTITUȚIONALĂ

D E C I Z I A Nr. 467
din 20 aprilie 2010

referitoare la excepția de neconstituționalitate a dispozițiilor art. 22 alin. (2) și art. 23 alin. (2)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Marian Lăcătuș în Dosarul
nr. 8.676/302/2009, de Daniel-Iulian Florea în Dosarul
nr. 10.510/302/2009,
de
Marian
Ion
în
Dosarul
nr. 7.298/302/2009 și de Gabriel-Cristian Constantin în Dosarul
nr. 9.594/302/2009, toate dosare ale Judecătoriei Sectorului 5
București — Secția I penală.
La apelul nominal se prezintă personal autorii excepției.

10

MONITORUL OFICIAL AL ROMÂNIEI, PARTEA I, Nr. 324/18.V.2010

Curtea, având în vedere că excepțiile de neconstituționalitate
ridicate în dosarele nr. 7.301D/2009, nr. 7.689D/2009,
nr. 7.690D/2009 și nr. 7.915D/2009 au obiect identic, pune în
discuție, din oficiu, problema conexării cauzelor.
Autorul excepției Gabriel-Cristian Constantin arată că se
opune conexării, ceilalți autori fiind de acord cu conexarea
dosarelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 7.689D/2009, nr. 7.690D/2009
și nr. 7.915D/2009 la Dosarul nr. 7.301D/2009, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 26 august și 6 octombrie 2009,
pronunțate
în
dosarele
nr.
8.676/302/2009
și
nr. 10.510/302/2009, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal. Excepția a fost ridicată de Marian Lăcătuș și
Daniel-Iulian Florea cu ocazia soluționării contestației împotriva
unor încheieri ale judecătorului delegat cu executarea
pedepselor privative de libertate, care vizează schimbarea
regimului de executare a pedepsei închisorii din regim
semideschis în regim deschis.
Prin încheierile din 6 și 12 octombrie 2009, pronunțate în
dosarele nr. 7.298/302/2009 și nr. 9.594/302/2009, Judecătoria
Sectorului 5 București — Secția I penală a sesizat Curtea
Constituțională cu excepția de neconstituționalitate a
dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal. Excepția a fost ridicată
de Marian Ion și Gabriel-Cristian Constantin cu ocazia
soluționării contestației împotriva unor încheieri ale judecătorului
delegat cu executarea pedepselor privative de libertate, care
vizează schimbarea regimului de executare a pedepsei
închisorii din regim închis în regim semideschis.
În motivarea excepției de neconstituționalitate autorii
acesteia susțin că prevederile art. 22 alin. (2) și art. 23 alin. (2)
din Legea nr. 275/2006 încalcă principiul separației și echilibrului
puterilor, egalitatea în drepturi și dreptul la viață și la integritatea
fizică și psihică, întrucât sintagma ăîn mod excepțional” lasă loc
arbitrariului în activitatea comisiei de individualizare a regimului
de executare a pedepselor privative de libertate.

Judecătoria Sectorului 5 București — Secția I penală
apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că dispozițiile art. 22 alin. (2) și art. 23
alin. (2) din Legea nr. 275/2006 nu aduc nicio atingere
prevederilor din Constituție invocate de autorii excepției.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 627 din
20 iulie 2006, care au următorul cuprins identic: ăÎn mod
excepțional, natura și modul de săvârșire a infracțiunii, precum
și persoana condamnatului pot determina includerea persoanei
condamnate în regimul de executare imediat inferior ca grad de
severitate.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) referitoare la principiul separației și echilibrului
puterilor, ale art. 16 alin. (1) privind egalitatea în drepturi și ale
art. 22 alin. (1) referitoare la dreptul la viață și la integritate fizică
și psihică.
Examinând excepția de neconstituționalitate, Curtea
constată că dispozițiile art. 22 alin. (2) și art. 23 alin. (2) din
Legea nr. 275/2006 au mai fost supuse controlului instanței de
contencios constituțional prin raportare la aceleași prevederi din
Constituție, invocate și în prezenta cauză, și față de critici
similare. În acest sens este Decizia nr. 1.143 din 15 septembrie
2009, publicată în Monitorul Oficial al României, Partea I, nr. 679
din 9 octombrie 2009, prin care Curtea Constituțională a respins
ca neîntemeiată excepția de neconstituționalitate a dispozițiilor
de lege criticate, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

MONITORUL OFICIAL AL ROMÂNIEI, PARTEA I, Nr. 324/18.V.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 22 alin. (2) și art. 23 alin. (2) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Marian Lăcătuș
în Dosarul nr. 8.676/302/2009, de Daniel-Iulian Florea în Dosarul nr. 10.510/302/2009, de Marian Ion în Dosarul nr. 7.298/302/2009
și de Gabriel-Cristian Constantin în Dosarul nr. 9.594/302/2009, toate dosare ale Judecătoriei Sectorului 5 București — Secția I
penală.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 469
din 20 aprilie 2010

referitoare la excepția de neconstituționalitate a prevederilor art. 38 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 38 din Codul familiei, excepție ridicată de
Valentina Ștef în Dosarul nr. 924/251/2008 al Judecătoriei Luduș.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții.
C U R T E A,

având în vedere actele și lucrările dosarului, constată
următoarele:
Prin Încheierea din 14 aprilie 2009, pronunțată în Dosarul
nr. 924/251/2008, Judecătoria Luduș a sesizat Curtea
Constituțională cu excepția de neconstituționalitate a
prevederilor art. 38 din Codul familiei.
Excepția de neconstituționalitate a fost ridicată de Valentina
Ștef într-o cauză civilă ce are ca obiect o acțiune de divorț.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
contrare prevederilor constituționale privind familia, întrucât

permit desfacerea căsătoriei, în situația în care soțul reclamant
invocă și dovedește săvârșirea unor acțiuni imputabile lui, care
au vătămat grav raporturile dintre soți. Consideră că voința
soților nu trebuie să constituie prin ea însăși un temei suficient
pentru desfacerea căsătoriei. Din această perspectivă,
manifestarea de voință a soților sau numai a unuia dintre ei ar
trebui luată în considerare pentru pronunțarea divorțului numai
atunci când se bazează pe faptul imposibilității continuării
căsătoriei, coroborată cu existența unor motive temeinice care
nu sunt imputabile reclamantului și care sunt apreciate de către
autoritatea competentă.
Judecătoria Luduș consideră că excepția de
neconstituționalitate este nefondată. În acest sens, invocă
jurisprudența Curții Constituționale și, totodată, arată că
susținerile autorului excepției privesc aprecierea temeiniciei
motivelor de divorț, atribut al instanței de judecată care este
chemată să soluționeze cauza, prin luarea în considerare a
tuturor normelor și principiilor de drept aplicabile stării de fapt
ce va reieși din probe.
Potrivit prevederilor art. 30 alin. (1) din Legea nr. 47/1992,
actul de sesizare a fost comunicat președinților celor două
Camere ale Parlamentului, Guvernului și Avocatului Poporului,
pentru a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând actul de sesizare, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:

12

MONITORUL OFICIAL AL ROMÂNIEI, PARTEA I, Nr. 324/18.V.2010

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 38 din Codul familiei, republicat în Buletinul
Oficial nr. 13 din 18 aprilie 1956, având următorul conținut:
ăInstanța judecătorească poate desface căsătoria prin divorț
atunci când, datorită unor motive temeinice, raporturile dintre
soți sunt grav vătămate și continuarea căsătoriei nu mai este
posibilă.
Divorțul poate fi pronunțat și numai pe baza acordului ambilor
soți, dacă sunt îndeplinite următoarele condiții:
a) până la data cererii de divorț a trecut cel puțin un an de la
încheierea căsătoriei;
b) nu există copii minori rezultați din căsătorie.
Oricare dintre soți poate cere divorțul atunci când starea
sănătății sale face imposibilă continuarea căsătoriei.
La soluționarea cererilor accesorii divorțului, referitoare la
încredințarea copiilor minori, obligația de întreținere și folosirea
locuinței, instanța va ține seama și de interesele minorilor.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 48
alin. (1) privind familia.

Analizând excepția, Curtea constată că prevederile art. 38
din Codul familiei au mai făcut obiect al controlului de
constituționalitate. Astfel, prin Decizia nr. 20 din 12 ianuarie
2010, publicată în Monitorul Oficial al României, Partea I, nr. 79
din 5 februarie 2010, Curtea a arătat că dispozițiile de lege
criticate stabilesc condițiile în care instanțele judecătorești pot
pronunța divorțul, și anume atunci când există motive temeinice
și numai dacă raporturile dintre soți sunt grav vătămate, încât
continuarea căsătoriei nu mai este posibilă, condiții ce trebuie
îndeplinite cumulativ, așa cum rezultă din text. Astfel, Curtea a
statuat că, în temeiul textelor de lege criticate, instanțele de
judecată dispun de instrumente legale pentru a nu permite
desfacerea cu ușurință a căsătoriei.
Totodată, Curtea a reținut că motivele în baza cărora se
poate considera că raporturile dintre soți sunt grav vătămate, iar
continuarea căsătoriei nu mai este posibilă, sunt apreciate, în
concret, de către instanță, în urma ascultării celor doi soți și a
administrării probatoriului în cauză.
Soluția și considerentele pronunțate în decizia menționată își
mențin valabilitatea și în prezenta cauză, neexistând temeiuri
care să determine reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 38 din Codul familiei, excepție ridicată de Valentina Ștef în
Dosarul nr. 924/251/2008 al Judecătoriei Luduș.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 470
din 20 aprilie 2010

referitoare la excepția de neconstituționalitate a dispozițiilor art. 1602 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător
— judecător

Iuliana Nedelcu
Oana Cristina Puică

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1602 alin. 1 din Codul de procedură penală,
excepție ridicată de Constantin-Ciprian Lică în Dosarul
nr. 9.625/118/2009 al Tribunalului Constanța –— Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.

MONITORUL OFICIAL AL ROMÂNIEI, PARTEA I, Nr. 324/18.V.2010
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea nr. 21 din 21 septembrie 2009, pronunțată în
Dosarul nr. 9.625/118/2009, Tribunalul Constanța — Secția
penală a sesizat Curtea Constituțională cu excepția de
neconstituționalitate a dispozițiilor art. 1602 alin. 1 din
Codul de procedură penală. Excepția a fost ridicată de
Constantin-Ciprian Lică cu ocazia soluționării unei cereri de
liberare provizorie sub control judiciar.
În motivarea excepției de neconstituționalitate autorul
acesteia susține că prevederile art. 1602 alin. 1 din Codul de
procedură penală încalcă accesul liber la justiție, dreptul
persoanei arestate preventiv de a cere punerea sa în libertate
provizorie, sub control judiciar sau pe cauțiune, precum și
egalitatea în drepturi, întrucât fixează o limită maximă a
pedepsei închisorii în ceea ce privește infracțiunile intenționate
pentru care se poate acorda liberarea provizorie sub control
judiciar.
Tribunalul Constanța — Secția penală apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

13

Obiectul excepției de neconstituționalitate îl constituie
dispozițiile art. 1602 alin. 1 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăLiberarea provizorie sub control judiciar se poate acorda în
cazul infracțiunilor săvârșite din culpă, precum și în cazul
infracțiunilor intenționate pentru care legea prevede pedeapsa
închisorii ce nu depășește 18 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 privind accesul liber la justiție și ale art. 23 alin. (10)
potrivit cărora persoana arestată preventiv are dreptul să ceară
punerea sa în libertate provizorie, sub control judiciar sau pe
cauțiune, precum și a prevederilor art. 5 paragraful 3 din
Convenția pentru apărarea drepturilor omului și a libertăților
fundamentale, potrivit cărora orice persoană arestată sau
deținută are dreptul de a fi judecată într-un termen rezonabil sau
eliberată în cursul procedurii, și ale art. 1 referitoare la
interzicerea generală a discriminării din Protocolul nr. 12 la
Convenție.
Examinând excepția de neconstituționalitate, Curtea
constată că dispozițiile art. 1602 alin. 1 din Codul de procedură
penală au mai fost supuse controlului de constituționalitate, prin
raportare la aceleași prevederi din Constituție și din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. În acest
sens este, de exemplu, Decizia nr. 521 din 9 aprilie 2009,
publicată în Monitorul Oficial al României, Partea I, nr. 357 din
27 mai 2009, prin care Curtea Constituțională a respins excepția
de neconstituționalitate a dispozițiilor art. 1602 alin. 1 din Codul
de procedură penală, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.
Pentru aceleași motive, art. 1602 alin. 1 din Codul de
procedură penală nu încalcă nici prevederile art. 21 din
Constituție și nici dispozițiile art. 1 din Protocolul nr. 12 la
Convenția pentru apărarea drepturilor omului și a libertăților
fundamentale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1602 alin. 1 din Codul de procedură penală, excepție ridicată
de Constantin-Ciprian Lică în Dosarul nr. 9.625/118/2009 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

14

MONITORUL OFICIAL AL ROMÂNIEI, PARTEA I, Nr. 324/18.V.2010
CURTEA CONSTITUȚIONALĂ

D E C I Z I A Nr. 474
din 20 aprilie 2010

referitoare la excepția de neconstituționalitate a dispozițiilor art. 307 alin. 2
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 307 alin. 2 din Codul penal, excepție ridicată
de Florina Morar (fostă Hargatu, fostă Jurj) în Dosarul
nr. 3.256/176/2008 al Judecătoriei Alba Iulia.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă că autorul excepției a transmis
Curții o cerere de amânare în vederea angajării unui apărător
ales.
Reprezentantul Ministerului Public se opune cererii de
amânare a judecării cauzei.
Curtea, deliberând, respinge cererea de acordare a unui nou
termen.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 6 octombrie 2009, pronunțată în Dosarul
nr. 3.256/176/2008, Judecătoria Alba Iulia a sesizat Curtea
Constituțională cu excepția de neconstituționalitate a
dispozițiilor art. 307 alin. 2 din Codul penal. Excepția a fost
ridicată de Florina Morar (fostă Hargatu, fostă Jurj) cu ocazia
soluționării unei cauze penale referitoare la săvârșirea
infracțiunii de nerespectare a măsurilor privind încredințarea
minorului, prevăzută de art. 307 alin. 2 din Codul penal.
În motivarea excepției de neconstituționalitate autorul
acesteia susține că prevederile art. 307 alin. 2 din Codul penal
încalcă dispozițiile constituționale referitoare la viața intimă,
familială și privată și la protecția copiilor și a tinerilor, întrucât
impun realizarea dreptului copilului de a avea legături personale
cu părintele căruia nu i-a fost încredințat într-o manieră contrară
voinței minorului și care impietează asupra vieții familiei refăcute
în urma divorțului, prin recăsătorirea părintelui căruia i-a fost
încredințat minorul.
Judecătoria Alba Iulia apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 307 alin. 2
din Codul penal sunt constituționale, deoarece nu aduc nicio
atingere prevederilor din Legea fundamentală invocate de
autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 307 alin. 2 din Codul penal, având următorul
cuprins: ăCu aceeași pedeapsă se sancționează fapta persoanei
căreia i s-a încredințat minorul prin hotărâre judecătorească,
spre creștere și educare, de a împiedica în mod repetat pe
oricare dintre părinți să aibă legături personale cu minorul, în
condițiile stabilite de părți sau de către organul competent.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 26 alin. (1) referitoare la viața intimă, familială și privată
și ale art. 49 alin. (1) privitoare la protecția copiilor și a tinerilor.
Examinând excepția de neconstituționalitate, Curtea
constată că dispozițiile de lege criticate nu aduc nicio atingere
prevederilor art. 26 alin. (1) și art. 49 alin. (1) din Constituție. Din
cuprinsul art. 307 alin. 2 din Codul penal reiese că scopul urmărit
de legiuitor este de a incrimina nerespectarea măsurilor privind
încredințarea minorului și de a asigura apărarea eficientă a
drepturilor prevăzute de dispozițiile art. 48 alin. (1) din Legea
fundamentală, potrivit cărora ăFamilia se întemeiază pe
căsătoria liber consimțită între soți, pe egalitatea acestora și pe
dreptul și îndatorirea părinților de a asigura creșterea, educația
și instruirea copiilor”. Astfel fiind, incriminarea prin textul de lege
criticat a faptei persoanei căreia i s-a încredințat minorul prin
hotărâre judecătorească, spre creștere și educare, de a
împiedica în mod repetat pe oricare dintre părinți să aibă legături
personale cu minorul, în condițiile stabilite de părți sau de către
organul competent, reprezintă concretizarea obligației
autorităților publice de a respecta și ocroti viața intimă, familială
și privată, constituind totodată o componentă a regimului special
de protecție și de asistență a copiilor și tinerilor în realizarea
drepturilor lor.

MONITORUL OFICIAL AL ROMÂNIEI, PARTEA I, Nr. 324/18.V.2010

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 307 alin. 2 din Codul penal, excepție ridicată de Florina Morar
(fostă Hargatu, fostă Jurj) în Dosarul nr. 3.256/176/2008 al Judecătoriei Alba Iulia.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 515
din 27 aprilie 2010

referitoare la excepția de neconstituționalitate a dispozițiilor art. 1403 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1403 alin. 1 din Codul de procedură penală,
excepție ridicată de Florea Stănescu în Dosarul nr. 976/57/2009
al Curții de Apel Alba Iulia — Secția penală.
La apelul nominal lipsește autorul excepției, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 10 august 2009, pronunțată în Dosarul
nr. 976/57/2009, Curtea de Apel Alba Iulia — Secția penală a
sesizat Curtea Constituțională cu excepția de
neconstituționalitate a prevederilor art. 1403 alin. 1 din
Codul de procedură penală, excepție ridicată de Florea
Stănescu în dosarul de mai sus.
În motivarea excepției de neconstituționalitate autorul
acesteia susține că prin procedura reglementată de teza finală
a art. 1403 din Codul de procedură penală, potrivit căreia, în
timpul urmăririi penale, nu este supusă niciunei căi de atac
încheierea prin care judecătorul respinge revocarea,
înlocuirea sau încetarea de drept a măsurii preventive,

inculpatul este privat de dreptul la un proces echitabil, prin
aceea că nu beneficiază de același tratament ca și procurorul.
Totodată, îi este afectat dreptul la apărare prin restrângerea
exercițiului acestuia.
Curtea de Apel Alba Iulia — Secția penală arată că
excepția de neconstituționalitate este nefondată, sens în care
face trimitere la jurisprudența Curții Constituționale în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1403 alin. 1, cu denumirea marginală Calea de
atac împotriva încheierii pronunțate de judecător în cursul
urmăririi penale privind măsurile preventive, din Codul de
procedură penală.
Textele criticate au următorul cuprins:
ăÎmpotriva încheierii prin care judecătorul dispune, în timpul
urmăririi penale, luarea unei măsuri preventive, revocarea,
înlocuirea, încetarea de drept sau prelungirea măsurii
preventive, precum și împotriva încheierii de respingere a
propunerii de arestare preventivă, învinuitul sau inculpatul și
procurorul pot face recurs la instanța superioară în termen de 24
de ore de la pronunțare, pentru cei prezenți, și de la comunicare,

16

MONITORUL OFICIAL AL ROMÂNIEI, PARTEA I, Nr. 324/18.V.2010

pentru cei lipsă. Încheierea prin care judecătorul respinge,
în timpul urmăririi penale, revocarea, înlocuirea sau
încetarea de drept a măsurii preventive nu este supusă
niciunei căi de atac.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 referitoare la Accesul liber la justiție,
art. 24 referitoare la Dreptul la apărare și art. 53 referitoare la
Restrângerea exercițiului unor drepturi sau al unor libertăți. De
asemenea, se invocă și încălcarea prevederilor art. 6 din
Convenția pentru apărarea drepturilor omului și a libertăților
fundamentale, referitoare la Dreptul la un proces echitabil.
Examinând excepția de neconstituționalitate, Curtea
constată că asupra constituționalității dispozițiilor art. 1403
alin. 1 din Codul de procedură penală s-a pronunțat în repetate
rânduri. De exemplu prin Decizia nr. 156 din 27 februarie 2007,
publicată în Monitorul Oficial al României, Partea I, nr. 188 din
19 martie 2007, Curtea a constatat că, potrivit dispozițiilor
art. 126 și 129 din Constituție, legiuitorul este unica autoritate
competentă să reglementeze căile de atac împotriva hotărârilor
judecătorești în cadrul procedurii de judecată, precum și modul
de exercitare a acestora. În virtutea acestei competențe,
legiuitorul stabilește hotărârile judecătorești împotriva cărora pot
fi exercitate căile de atac și condițiile în care pot fi folosite
aceste căi.
În ceea ce privește încheierile, ca specie de hotărâri
judecătorești pronunțate în cursul procesului, dar prin care nu
se soluționează fondul cauzei, acestea nu pot fi atacate, de
regulă, decât odată cu hotărârile judecătorești care soluționează
fondul cauzei, care sunt, potrivit dreptului procesual penal,
sentințele și deciziile. Stabilind, prin art. 3851 alin. 2 din Codul de
procedură penală, că încheierile pot fi atacate cu recurs numai
odată cu sentința sau cu decizia atacată, legiuitorul a acționat în

limitele competenței sale prevăzute prin dispozițiile
constituționale evocate mai sus. Regula exercitării căilor de atac
împotriva încheierilor numai odată cu hotărârea prin care s-a
soluționat fondul cauzei se impune pentru asigurarea
desfășurării procesului cu celeritate, într-un termen rezonabil,
exigență recunoscută cu valoare de principiu atât în sistemul
nostru constituțional, cât și în Convenția pentru apărarea
drepturilor omului și a libertăților fundamentale, care consacră la
art. 6 paragraful 1 dreptul oricărei persoane ăla judecarea în mod
echitabil, în mod public și într-un termen rezonabil a cauzei
sale”. Sub acest aspect, prin posibilitatea exercitării căilor de
atac împotriva hotărârilor judecătorești prin care se soluționează
fondul cauzei, este asigurat accesul liber la justiție.
Faptul că încheierea prin care se respinge cererea de
revocare a măsurii arestării preventive nu este supusă niciunei
căi de atac se explică, pe de o parte, prin necesitatea de a evita
o prelungire abuzivă a procesului, iar pe de altă parte, prin
aceea că ea poate fi atacată cu recurs odată cu hotărârea prin
care s-a soluționat fondul cauzei.
Pe de altă parte, nu se poate susține nici că prevederile
art. 1403 alin. 1 teza a doua din Codul de procedură penală ar
fi contrare art. 53 din Constituție, nefiind vorba de limitarea unui
drept constituțional. Astfel, nicio prevedere a Legii fundamentale
nu dă o consacrare expresă dreptului la exercitarea căilor de
atac în orice cauză, oricând și de către oricine; dimpotrivă,
art. 129 din Constituție prevede că părțile interesate și Ministerul
Public pot exercita căile de atac numai în condițiile stabilite de
lege.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1403 alin. 1 din Codul de procedură penală, excepție ridicată
de Florea Stănescu în Dosarul nr. 976/57/2009 al Curții de Apel Alba Iulia — Secția penală.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 324/18.V.2010 conține 16 pagini.

Prețul: 3,20 lei

&JUYDGY|443105]
ISSN 1453—4495

