Anul 178 (XXII) — Nr. 892

PARTEA I

LEGI, DECRETE, HOTĂRÂRI ȘI ALTE ACTE

Joi, 30 decembrie 2010

SUMAR

Nr.

Pagina
LEGI ȘI DECRETE

289. — Lege pentru modificarea și completarea unor acte
normative....................................................................

2–5

1.284. — Decret privind promulgarea Legii pentru modificarea
și completarea unor acte normative ..........................

5

ORDONANȚE ALE GUVERNULUI ROMÂNIEI
119.

— Ordonanță de urgență privind regimul de control al
operațiunilor cu produse cu dublă utilizare ................

122.

— Ordonanță de urgență privind stabilirea sancțiunilor
aplicabile pentru încălcarea prevederilor Regulamentului
(CE) nr. 1.272/2008 al Parlamentului European și al
Consiliului din 16 decembrie 2008 privind clasificarea,
etichetarea și ambalarea substanțelor și a amestecurilor,

6–11

Nr.

Pagina
de modificare și de abrogare a directivelor 67/548/CEE
și 1999/45/CE, precum și de modificare a Regulamentului
(CE) nr. 1.907/2006 ....................................................

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.532/1.061 — Ordin al ministrului sănătății și al președintelui
Casei Naționale de Asigurări de Sănătate privind
modificarea și completarea Normelor tehnice de
realizare a programelor naționale de sănătate în anul
2010, aprobate prin Ordinul ministrului sănătății și al
președintelui Casei Naționale de Asigurări de
Sănătate nr. 264/407/2010 ........................................

14–16

2

MONITORUL OFICIAL AL ROMÂNIEI, PARTEA I, Nr. 892/30.XII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea unor acte normative
Parlamentul României adoptă prezenta lege.
Art. I. — Legea nr. 32/2000 privind activitatea de asigurare
și supravegherea asigurărilor, publicată în Monitorul Oficial al
României, Partea I, nr. 148 din 10 aprilie 2000, cu modificările și
completările ulterioare, se modifică și se completează după cum
urmează:
1. La articolul 4, alineatele (2) și (8), precum și literele b),
d) și f) ale alineatului (16) se modifică și vor avea următorul
cuprins:
ă(2) Comisia de Supraveghere a Asigurărilor este autoritatea
administrativă autonomă, de specialitate, independentă,
autofinanțată, cu personalitate juridică, cu sediul în municipiul
București, care își exercită atribuțiile potrivit prevederilor
prezentei legi.
...............................................................................................
(8) Numirea membrilor Consiliului Comisiei de Supraveghere
a Asigurărilor se face de pe lista comună propusă de Comisia
pentru buget, finanțe, activitate bancară și piață de capital din
Senat și de Comisia pentru buget, finanțe și bănci din Camera
Deputaților, selectați exclusiv pe baza criteriilor de calificare
profesională.
...............................................................................................
b) să nu fie senatori, deputați sau membri ai vreunui partid
politic pe perioada exercitării mandatului;
...............................................................................................
d) să nu fie membri în consiliile de administrație sau în
comisiile de cenzori ale persoanelor juridice, subiecte ale
supravegherii Comisiei de Supraveghere a Asigurărilor, sau
acționari semnificativi ai acestora, atât ei, cât și membrii familiilor
lor până la gradul al treilea;
.................................................................................................
f) să nu aibă cazier judiciar și fiscal;”.
2. La articolul 4 alineatul (16), după litera f) se introduce
o nouă literă, litera g), cu următorul cuprins:
ăg) să nu fie soți și nici rude ori afini până la gradul al treilea
cu Președintele României, președinții Camerelor Parlamentului
și membrii Guvernului.”
3. La articolul 4, după alineatul (181) se introduce un nou
alineat, alineatul (182), cu următorul cuprins:
ă(182) Cheltuielile de judecată ocazionate de procedurile
judiciare inițiate împotriva persoanelor prevăzute la alin. (181)
se suportă de către Comisia de Supraveghere a Asigurărilor,
urmând a fi recuperate, după caz, de la persoana care a căzut
în pretenții.”
4. La articolul 7, alineatul (1) se modifică și va avea
următorul cuprins:
ăArt. 7. — (1) În numele Consiliului Comisiei de
Supraveghere a Asigurărilor, președintele acesteia prezintă
Parlamentului, până la data de 30 iunie a anului următor, raportul
anual al Comisiei de Supraveghere a Asigurărilor, care cuprinde
activitățile acesteia, situațiile financiare anuale și raportul de
audit, ce vor fi dezbătute, fără a fi supuse votului, în ședința
comună a celor două Camere ale Parlamentului.”

5. La articolul 8, după alineatul (4) se introduce un nou
alineat, alineatul (5), cu următorul cuprins:
ă(5) În îndeplinirea atribuțiilor sale, Comisia de Supraveghere
a Asigurărilor, precum și personalul acesteia nu vor solicita sau
primi instrucțiuni de orice natură de la nicio instituție ori autoritate
publică.”
6. La articolul 42, alineatele (1) și (2) se modifică și vor
avea următorul cuprins:
ăArt. 42. — (1) În toate aspectele privind organizarea și
funcționarea Comisiei de Supraveghere a Asigurărilor, precum
și reglementarea activității de asigurare și reasigurare se aplică
prevederile prezentei legi.
(2) Orice dispoziții legale referitoare la organizarea și
funcționarea Comisiei de Supraveghere a Asigurărilor și la
activitatea de asigurare/reasigurare sunt administrate de
Comisia de Supraveghere a Asigurărilor.”
Art. II. — Ordonanța de urgență a Guvernului nr. 50/2005
privind înființarea, organizarea și funcționarea Comisiei de
Supraveghere a Sistemului de Pensii Private, publicată în
Monitorul Oficial al României, Partea I, nr. 509 din 15 iunie 2005,
aprobată cu modificări și completări prin Legea nr. 313/2005, se
modifică și se completează după cum urmează:
1. La articolul 1, alineatul (2) se modifică și va avea
următorul cuprins:
ă(2) Comisia de Supraveghere a Sistemului de Pensii
Private, denumită în continuare Comisia, este autoritatea
administrativă autonomă, de specialitate, independentă,
autofinanțată, cu personalitate juridică, a cărei autoritate se
exercită pe întreg teritoriul României și care funcționează în
conformitate cu prevederile prezentei ordonanțe de urgență.”
2. La articolul 1, după alineatul (2) se introduce un nou
alineat, alineatul (21), cu următorul cuprins:
ă(21) În îndeplinirea atribuțiilor sale, Comisia, precum și
persoanele din conducerea acesteia nu vor solicita sau primi
instrucțiuni de orice natură de la nicio altă instituție ori autoritate
publică.”
3. La articolul 1, alineatul (4) se abrogă.
4. La articolul 3, după alineatul (2) se introduce un nou
alineat, alineatul (21), cu următorul cuprins:
ă(21) Comisiile reunite prevăzute la alin. (2) vor efectua
selecția propunerilor dintr-o listă care conține un număr mai
mare de candidați decât numărul membrilor ce urmează a fi
numiți, selectați exclusiv pe baza criteriilor de calificare
profesională.”
5. La articolul 8, alineatul (1) se modifică și va avea
următorul cuprins:
ăArt. 8. — (1) Durata mandatului de membru al Consiliului
Comisiei este de 5 ani, cu excepția președintelui și a
vicepreședintelui, ale căror mandate vor fi de 6 ani, fiecare
membru putând fi reînvestit.”
6. La articolul 16, după alineatul (1) se introduce un nou
alineat, alineatul (11), cu următorul cuprins:
ă(11) Actul prin care Comisia aplică sancțiunea cu amendă
constituie titlu executoriu.”

MONITORUL OFICIAL AL ROMÂNIEI, PARTEA I, Nr. 892/30.XII.2010
7. La articolul 17, după alineatul (5) se introduce un nou
alineat, alineatul (6), cu următorul cuprins:
ă(6) Disponibilitățile Comisiei pot fi plasate în instrumente
purtătoare de dobândă la instituții de credit, în instrumente ale
pieței monetare, în titluri de stat sau titluri ale administrației
publice locale, precum și în alte plasamente ori alocări stabilite
prin legislația în vigoare.”
8. Articolul 18 se modifică și va avea următorul cuprins:
ăArt. 18. — În numele Consiliului Comisiei, președintele
acesteia prezintă Parlamentului, până la data de 30 iunie a
anului următor, raportul anual al Comisiei, care cuprinde
activitățile acesteia, situațiile financiare anuale și raportul de
audit, ce vor fi dezbătute, fără a fi supuse votului, în ședința
comună a celor două Camere ale Parlamentului.”
9. După articolul 21 se introduce un nou articol, articolul 211,
cu următorul cuprins:
ăArt. 211. — (1) În toate problemele legate de organizarea și
funcționarea Comisiei, precum și de reglementarea, autorizarea,
supravegherea și controlul activității în sistemul de pensii private
se aplică prevederile prezentei ordonanțe de urgență.
(2) Orice dispoziții legale referitoare la organizarea și
funcționarea Comisiei și a sistemului de pensii private sunt
administrate de către Comisie.
(3) În caz de conflict între dispozițiile prezentei ordonanțe de
urgență și prevederile cuprinse în alte acte normative în vigoare,
se aplică prevederile prezentei ordonanțe de urgență.”
10. Articolul 32 se modifică și va avea următorul cuprins:
ăArt. 32. — (1) Membrii Consiliului Comisiei și personalul de
specialitate însărcinat să exercite atribuții de supraveghere și
control nu răspund civil sau penal, după caz, dacă instanțele
judecătorești constată îndeplinirea ori omisiunea îndeplinirii de
către aceste persoane, cu bună-credință și fără neglijență, a
oricărui act sau fapt în legătură cu exercitarea, în condițiile legii,
a atribuțiilor de serviciu.
(2) Cheltuielile de judecată ocazionate de procedurile
judiciare inițiate împotriva persoanelor prevăzute la alin. (1) se
suportă de Comisie, urmând a fi recuperate, după caz, de la
persoana care a căzut în pretenții.
(3) Încălcarea, cu vinovăție, de către personalul de
specialitate al Comisiei a îndatoririlor de serviciu atrage
răspunderea disciplinară, contravențională, civilă sau penală,
după caz.”
Art. III. — Anexa la Ordonanța de urgență a Guvernului
nr. 25/2002 privind aprobarea Statutului Comisiei Naționale a
Valorilor Mobiliare, publicată în Monitorul Oficial al României,
Partea I, nr. 226 din 4 aprilie 2002, aprobată cu modificări și
completări prin Legea nr. 514/2002, cu modificările și
completările ulterioare, se modifică și se completează după cum
urmează:
1. La articolul 1, alineatele (1) și (2) se modifică și vor
avea următorul cuprins:
ă(1) Comisia Națională a Valorilor Mobiliare, denumită în
continuare C.N.V.M., este o autoritate administrativă autonomă,
de specialitate, independentă, autofinanțată, cu personalitate
juridică.
(2) C.N.V.M. reglementează și supraveghează piața de
capital, piețele reglementate de mărfuri și instrumente financiare
derivate, precum și instituțiile, instrumentele și operațiunile
specifice acestora.”
2. La articolul 1, după alineatul (2) se introduce un nou
alineat, alineatul (21), cu următorul cuprins:
ă(21) C.N.V.M. este autoritatea competentă de reglementare
și supraveghere, în sensul art. 22 alin. (1) din Regulamentul
(CE) nr. 1.060/2009 al Parlamentului European și al Consiliului
din 16 septembrie 2009 privind agențiile de rating de credit, și
are atribuțiile și competențele stabilite prin acesta, exercitate în
conformitate cu prevederile prezentului statut.”

3

3. La articolul 1, alineatul (3) se abrogă.
4. La articolul 1, după alineatul (5) se introduc trei noi
alineate, alineatul (6)—(8), cu următorul cuprins:
ă(6) În toate problemele legate de organizarea și funcționarea
C.N.V.M., precum și de reglementarea, autorizarea,
supravegherea și controlul activității pe piața de capital se aplică
prevederile prezentului statut și ale Legii nr. 297/2004 privind
piața de capital, cu modificările și completările ulterioare.
(7) Orice dispoziții legale referitoare la organizarea și
funcționarea C.N.V.M. și la piața de capital sunt administrate de
către C.N.V.M.
(8) În caz de conflict între dispozițiile prezentului statut și ale
Legii nr. 297/2004, cu modificările și completările ulterioare, pe
de o parte, și prevederile cuprinse în alte acte normative aflate
în vigoare, pe de altă parte, se aplică prevederile prezentului
statut și ale Legii nr. 297/2004, cu modificările și completările
ulterioare.”
5. Articolul 2 se modifică și va avea următorul cuprins:
ăARTICOLUL 2
Obiective fundamentale

C.N.V.M. elaborează și aplică politica pieței de capital și are
drept obiective fundamentale:
a) stabilirea și menținerea cadrului necesar dezvoltării
piețelor de instrumente financiare;
b) promovarea încrederii în piețele de instrumente financiare
și în investițiile în instrumente financiare;
c) asigurarea protecției operatorilor și investitorilor împotriva
practicilor neloiale, abuzive și frauduloase;
d) promovarea funcționării corecte și transparente a piețelor
de instrumente financiare;
e) prevenirea fraudei, a manipulării pieței și asigurarea
integrității piețelor de instrumente financiare;
f) stabilirea standardelor de soliditate financiară și de practică
onestă pe piețele de instrumente financiare;
g) adoptarea măsurilor necesare pentru evitarea apariției
riscului sistemic pe piețele de instrumente financiare;
h) prevenirea afectării egalității de informare și tratament al
investitorilor sau a intereselor acestora;
i) cooperarea pe plan internațional cu autorități competente
similare, în scopul atingerii obiectivelor prevăzute la lit. a)—h).”
6. La articolul 3, după alineatul (2) se introduce un nou
alineat, alineatul (21), cu următorul cuprins:
ă(21) Comisiile reunite prevăzute la alin. (2) vor efectua
selecția propunerilor dintr-o listă care conține un număr mai
mare de candidați decât numărul membrilor ce urmează a fi
numiți, selectați exclusiv pe baza experienței și calificării tehnice
în supravegherea sectorului financiar.”
7. La articolul 3, alineatul (11) se modifică și va avea
următorul cuprins:
ă(11) Membrii C.N.V.M. nu răspund civil sau penal, după caz,
dacă instanțele judecătorești constată îndeplinirea ori omisiunea
îndeplinirii de către aceste persoane, cu bună-credință și fără
neglijență, a oricărui act sau fapt în legătură cu exercitarea, în
condițiile legii, a atribuțiilor prevăzute de lege.”
8. La articolul 4, alineatul (1) se modifică și va avea
următorul cuprins:
ă(1) Numirea membrilor C.N.V.M. se face pe o perioadă de
5 ani, cu posibilitatea reînnoirii mandatului, în condițiile alin. (3)
și (4).”
9. La articolul 4, alineatele (3) și (4) se modifică și vor
avea următorul cuprins:
ă(3) Membrii C.N.V.M. trebuie să fie cetățeni români, cu
domiciliul stabil în România, în vârstă de minimum 30 de ani, cu
o bună reputație și pregătire profesională în domeniul economic
sau juridic, având experiență de minimum 5 ani în sectorul
financiar.

4

MONITORUL OFICIAL AL ROMÂNIEI, PARTEA I, Nr. 892/30.XII.2010

(4) Membrii C.N.V.M.:
a) nu pot fi soți și nici rude ori afini până la gradul al treilea
cu Președintele României, președinții Camerelor Parlamentului,
membrii Guvernului, guvernatorul Băncii Naționale a României,
președintele Comisiei de Supraveghere a Asigurărilor, membrii
C.N.V.M.;
b) nu pot fi deputați ori senatori, membri ai unui partid politic;
c) se dedică exercitării atribuțiilor lor, cu posibilitatea
desfășurării de activități didactice, de cercetare științifică și de
consultanță sau expertiză pentru organisme internaționale, cu
evitarea conflictului de interese;
d) nu pot fi membri în consiliile de administrație, directori
executivi, cenzori ori auditori ai persoanelor juridice subiecte ale
supravegherii C.N.V.M., Comisiei de Supraveghere a
Asigurărilor sau Băncii Naționale a României ori acționari
semnificativi la astfel de persoane juridice, atât ei, cât și membrii
familiilor lor;
e) nu trebuie să aibă cazier fiscal sau judiciar.”
10. La articolul 4, după alineatul (5) se introduc două noi
alineate, alineatele (51) și (52), cu următorul cuprins:
ă(51) Revocarea din funcție a oricărui membru al C.N.V.M. se
face în ședință comună a celor două Camere ale Parlamentului,
la propunerea comisiilor permanente de specialitate ale celor
două Camere ale Parlamentului prevăzute la art. 3 alin. (2), dacă
acesta încetează să îndeplinească condițiile necesare pentru
exercitarea atribuțiilor sale sau dacă se face vinovat de
infracțiuni, incompatibile cu exercitarea calității de membru al
C.N.V.M.
(52) Niciun membru al C.N.V.M. nu poate fi revocat din
funcție din alte motive sau prin altă procedură decât cea
prevăzută la alin. (5) și (51).”
11. La articolul 5, după alineatul (6) se introduce un nou
alineat, alineatul (7), cu următorul cuprins:
ă(7) În îndeplinirea atribuțiilor, atât membrii, cât și personalul
C.N.V.M. nu vor solicita sau primi instrucțiuni de orice natură de
la nicio altă instituție ori autoritate publică.”
12. La articolul 6, partea introductivă a alineatului (3) se
modifică și va avea următorul cuprins:
ă(3) În cadrul negocierii sau al derulării unor acorduri
internaționale la care România sau C.N.V.M. este parte,
C.N.V.M. va acorda asistență, în special în ceea ce privește
schimbul de informații și cooperarea în activitățile de investigare.
Acest tip de asistență include, fără a se limita la acestea:”.
13. La articolul 6, după alineatul (3) se introduce un nou
alineat, alineatul (31), cu următorul cuprins:
ă(31) În cadrul relațiilor de cooperare internațională, pentru a
da curs solicitărilor formulate de către alte autorități competente
similare care derulează investigații pentru încălcări ale legislației
proprii, C.N.V.M. își exercită prerogativele legale cu care este
învestită, în condițiile legii.”
14. La articolul 6, alineatul (4) se modifică și va avea
următorul cuprins:
ă(4) C.N.V.M. va emite reglementări privind procedura de
cooperare cu autoritățile competente similare, în conformitate
cu legislația comunitară în vigoare.”
15. La articolul 7, după alineatul (3) se introduc trei noi
alineate, alineatele (31)—(33), cu următorul cuprins:
ă(31) C.N.V.M. este competentă să ia măsuri pentru
impunerea respectării legislației pieței de capital și să aplice
sancțiunile legale în cazurile de nerespectare a acestora.
(32) C.N.V.M. autorizează, controlează și verifică, pe baza
raportărilor primite și prin inspecții la fața locului, registrele,
conturile de numerar și de instrumente financiare și orice alte
documente ale entităților reglementate, autorizate și/sau
supravegheate, dacă apreciază că este necesar.
(33) C.N.V.M. are dreptul să solicite orice informații și să aibă
acces la orice document, sub orice formă ar fi, de la și cu privire

la orice persoană sau entitate supusă supravegherii sale, în
exercitarea atribuțiilor sale de autorizare, supraveghere și
control, pentru îndeplinirea obiectivelor fundamentale prevăzute
la art. 2.”
16. La articolul 10, alineatul (1) se modifică și va avea
următorul cuprins:
ă(1) C.N.V.M. poate delega unor agenți ai săi ori unor instituții
sau organisme ale piețelor de instrumente financiare una sau
mai multe dintre prerogativele cu care este învestită prin lege.”
17. După articolul 12 se introduce un nou articol,
articolul 121, cu următorul cuprins:
ăARTICOLUL 121
Bugetul C.N.V.M.

Bugetul anual de venituri și cheltuieli se aprobă de către
C.N.V.M. și se verifică în execuție, conform practicilor și
procedurilor controlului și auditului intern.”
18. La articolul 13, alineatele (2) și (3) se modifică și vor
avea următorul cuprins:
ă(2) Veniturile C.N.V.M. provin din:
a) o cotă de cel mult 0,08% din valoarea tranzacțiilor cu
instrumente
financiare
supuse
reglementării
și/sau
supravegherii C.N.V.M., suportată de către cumpărător, cu
excepția instrumentelor financiare derivate;
b) o cotă lunară de cel mult 0,1% din valoarea activului net
al organismelor de plasament colectiv;
c) o cotă de cel mult 0,5% din valoarea ofertelor publice de
vânzare;
d) o cotă de cel mult 2% din valoarea ofertelor publice de
cumpărare-preluare;
e) tarife și cote pentru tranzacțiile cu instrumente financiare
derivate;
f) tarife și cote percepute la activități pentru care se emite de
către C.N.V.M. un act individual;
g) tarife și cote percepute pentru prestarea de servicii către
entități supravegheate sau terțe persoane;
h) penalități stabilite prin reglementări proprii ca sancțiuni
patrimoniale;
i) donații;
j) activități de editură, publicitate, multiplicare;
k) orice alte surse legale.
(3) Cotele și tarifele prevăzute la alin. (2) se stabilesc periodic
prin regulament al C.N.V.M.”
19. La articolul 13, alineatele (4) și (5) se abrogă.
20. După articolul 13 se introduce un nou articol,
articolul 131, cu următorul cuprins:
ăARTICOLUL 131
Valorificarea disponibilităților bănești

Disponibilitățile bănești ale C.N.V.M., în vederea fructificării
acestora, pot fi plasate, în condițiile existente pe piață și cu
evitarea conflictului de interese, în instrumente purtătoare de
dobândă la instituții de credit, în titluri de stat sau titluri ale
administrației publice locale, precum și în alte instrumente cu
grad de risc scăzut.”
21. La articolul 14, alineatul (3) se modifică și va avea
următorul cuprins:
ă(3) Cheltuielile sunt stabilite prin bugetul anual al C.N.V.M.,
în conformitate cu obiectivele și sarcinile acesteia.”
22. Articolul 15 se modifică și va avea următorul cuprins:
ăARTICOLUL 15
Personalul C.N.V.M.

(1) Personalul C.N.V.M. va fi angajat conform prevederilor
Legii nr. 53/2003 — Codul muncii, cu modificările și completările
ulterioare.

MONITORUL OFICIAL AL ROMÂNIEI, PARTEA I, Nr. 892/30.XII.2010
(2) Prevederile art. 4 alin. (4) lit. c), d) și e) se aplică și
salariaților C.N.V.M.
(3) Personalul angajat poate fi detașat în condițiile legii la alte
autorități de reglementare din țară sau din străinătate, respectiv
la entități supravegheate. În timpul detașării aceștia rămân
angajați ai C.N.V.M. și semnează un contract de confidențialitate
cu entitatea la care au fost detașați.
(4) Personalul C.N.V.M. nu răspunde civil sau penal, după
caz, dacă instanțele judecătorești constată îndeplinirea ori
omisiunea îndeplinirii de către aceste persoane, cu bunăcredință și fără neglijență, a oricărui act sau fapt în legătură cu
exercitarea, în condițiile legii, a atribuțiilor de serviciu.”
23. După articolul 15 se introduce un nou articol,
articolul 151, cu următorul cuprins:
ăARTICOLUL 151
Cheltuieli judiciare

Cheltuielile de judecată ocazionate de procedurile judiciare
inițiate împotriva membrilor C.N.V.M. și a personalului acesteia
se suportă de C.N.V.M., urmând a fi recuperate, după caz, de la
persoana care a căzut în pretenții.”
24. Articolul 16 se modifică și va avea următorul cuprins:
ăARTICOLUL 16
Raportul anual de activitate

În numele C.N.V.M., președintele acesteia prezintă
Parlamentului, până la data de 30 iunie a anului următor,
raportul anual al C.N.V.M., care cuprinde activitățile acesteia,

5

situațiile financiare anuale și raportul de audit, ce vor fi
dezbătute, fără a fi supuse votului, în ședința comună a celor
două Camere ale Parlamentului.”
25. La articolul 17, după alineatul (3) se introduce un nou
alineat, alineatul (4), cu următorul cuprins:
ă(4) Actul individual prin care C.N.V.M. aplică sancțiunea cu
amendă constituie titlu executoriu.”
Art. IV. — Legea nr. 32/2000 privind activitatea de asigurare
și supravegherea asigurărilor, publicată în Monitorul Oficial al
României, Partea I, nr. 148 din 10 aprilie 2000, cu modificările și
completările ulterioare, precum și cu cele aduse prin prezenta
lege, se va republica în Monitorul Oficial al României, Partea I,
dându-se textelor o nouă numerotare.
Art. V. — Ordonanța de urgență a Guvernului nr. 25/2002
privind aprobarea Statutului Comisiei Naționale a Valorilor
Mobiliare, publicată în Monitorul Oficial al României, Partea I,
nr. 226 din 4 aprilie 2002, aprobată cu modificări și completări
prin Legea nr. 514/2002, cu modificările și completările
ulterioare, precum și cu cele aduse prin prezenta lege, se va
republica în Monitorul Oficial al României, Partea I, dându-se
textelor o nouă numerotare.
Art. VI. — Ordonanța de urgență a Guvernului nr. 50/2005
privind înființarea, organizarea și funcționarea Comisiei de
Supraveghere a Sistemului de Pensii Private, publicată în
Monitorul Oficial al României, Partea I, nr. 509 din 15 iunie 2005,
aprobată cu modificări și completări prin Legea nr. 313/2005, cu
modificările și completările aduse prin prezenta lege, se va
republica în Monitorul Oficial al României, Partea I, dându-se
textelor o nouă numerotare.

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (1) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 28 decembrie 2010.
Nr. 289.

PREȘEDINTELE ROMÂNIEI

DECRET
privind promulgarea Legii pentru modificarea și completarea
unor acte normative
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea unor
acte normative și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU

București, 28 decembrie 2010.
Nr. 1.284.

6

MONITORUL OFICIAL AL ROMÂNIEI, PARTEA I, Nr. 892/30.XII.2010

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind regimul de control al operațiunilor cu produse cu dublă utilizare
Având în vedere Regulamentul (CE) nr. 428/2009 al Consiliului din 5 mai 2009 de instituire a unui regim comunitar pentru
controlul exporturilor, al transferului, serviciilor de intermediere și tranzitului de produse cu dublă utilizare, publicat în Jurnalul
Oficial al Uniunii Europene nr. L134 din 29 mai 2009 și intrat în vigoare la data de 27 august 2009, prevederile fiind direct aplicabile
în toate statele membre ale Uniunii Europene,
în scopul îmbunătățirii regimului de control al operațiunilor cu produse cu dublă utilizare și pentru îndeplinirea standardelor
stabilite prin Rezoluția 1540 a Consiliului de Securitate al ONU din 28 aprilie 2004 și prin rezoluțiile subsecvente acesteia,
considerând că adoptarea prezentului proiect de act normativ permite extinderea controlului operațiunilor cu produse cu
dublă utilizare, în special asupra tranzitului de produse cu dublă utilizare necomunitare, dacă produsele respective sunt sau pot fi
destinate, integral ori parțial, utilizării la dezvoltarea, producerea, manipularea, funcționarea, întreținerea, depozitarea, detectarea,
identificarea, diseminarea armelor de distrugere în masă și a mijloacelor lor purtătoare sau pot fi destinate, integral ori parțial, unei
utilizări finale militare, precum și introducerea unor sancțiuni pentru încălcarea prevederilor revizuite,
având în vedere faptul că neadoptarea prezentului act normativ în regim de urgență va afecta în mod semnificativ controlul
operațiunilor cu produse cu dublă utilizare, iar în situația constatării de către Curtea Europeană de Justiție a neîndeplinirii de către
un stat membru a obligațiilor ce îi revin putându-se aplica sancțiuni pecuniare sub forma unor sume forfetare sau a unei amenzi,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — Prezenta ordonanță de urgență reglementează
regimul de control al operațiunilor cu produse cu dublă utilizare,
precum și măsurile necesare în vederea aplicării
Regulamentului (CE) nr. 428/2009 al Consiliului din 5 mai 2009
de instituire a unui regim comunitar pentru controlul exporturilor,
transferului, serviciilor de intermediere și tranzitului de produse
cu dublă utilizare, publicat în Jurnalul Oficial al Uniunii Europene
nr. L 134 din 29 mai 2009, denumit în continuare Regulamentul
Consiliului, precum și respectarea Acțiunii Comune a Consiliului
nr. 401/2000/PESC privind controlul asistenței tehnice ce
vizează anumite produse cu utilizare finală militară, publicată în
Jurnalul Oficial al Comunităților Europene nr. L 159 din 30 iunie
2000, denumită în continuare Acțiune comună.
Art. 2. — Prezenta ordonanță de urgență stabilește:
a) drepturile și obligațiile persoanelor fizice și juridice române
ori rezidente în România care derulează operațiuni cu produse
cu dublă utilizare și asistență tehnică ce vizează anumite utilizări
finale militare;
b) componentele sistemului național de control al
operațiunilor cu produse cu dublă utilizare;
c) măsurile necesare aplicării prevederilor legislației în
domeniu, în conformitate cu prevederile Regulamentului
Consiliului, inclusiv sancțiunile pentru nerespectarea acestora.
Art. 3. — În sensul prezentei ordonanțe de urgență, termenii
și expresiile de mai jos au următoarele semnificații:
a) produse cu dublă utilizare, operațiune de export,
exportator, declarație de export, intermediar, servicii de
intermediere, tranzit, autorizație individuală de export,
autorizație globală de export, autorizație generală națională de
export, autorizație generală comunitară de export, teritoriu
vamal al Uniunii Europene, produse cu dublă utilizare
necomunitare, utilizare finală militară, declarația destinatarului
final, transfer — definite și având înțelesul conform prevederilor
Regulamentului Consiliului;
b) destinatar — orice persoană către care se expediază
produsele cu dublă utilizare;
c) destinatar final — orice persoană care utilizează în fapt
produsele cu dublă utilizare care fac obiectul operațiunilor
supuse controlului;

d) utilizare finală — scopul exact în care vor fi utilizate
produsele;
e) destinație finală — locul de utilizare finală a produselor;
f) țară terță — orice țară din afara teritoriului vamal al Uniunii
Europene;
g) asistență tehnică — operațiune, astfel cum este definită
la art. 1 lit. a) și b) din Acțiunea comună;
h) regimuri internaționale de control al exporturilor,
organisme și tratate — conform definiției din art. 1 lit. c) din
Acțiunea comună.
Art. 4. — Ministerul Afacerilor Externe, prin Departamentul
pentru controlul exporturilor — ANCEX, denumit în continuare
ANCEX, este autoritatea națională în domeniul controlului
operațiunilor cu produse cu dublă utilizare și răspunde de
aplicarea politicii Guvernului în acest domeniu.
CAPITOLUL II
Domeniu de aplicare
Art. 5. — (1) Se supun regimului de control prevăzut de
prezenta ordonanță de urgență și în conformitate cu
Regulamentul Consiliului următoarele operațiuni cu produse cu
dublă utilizare:
a) exportul, în regim vamal definitiv sau suspensiv, inclusiv
transmiterea de produse software sau tehnologie prin mijloace
electronice, prin fax ori telefon unor persoane sau parteneri din
afara Uniunii Europene;
b) transferul intracomunitar;
c) serviciile de intermediere;
d) tranzitul;
e) asistența tehnică.
(2) Se supun regimului de control destinația și utilizarea finală
ale produselor cu dublă utilizare care fac obiectul operațiunilor
prevăzute la alin. (1).
(3) Se supun regimului de control sursele potențiale de
export ale produselor cu dublă utilizare create ca urmare a unor
activități de cercetare, dezvoltare, producere.
Art. 6. — Se supun regimului de control, în conformitate cu
prevederile prezentei ordonanțe de urgență, operațiunile cu
produse cu dublă utilizare prevăzute în anexa I la Regulamentul
Consiliului.

MONITORUL OFICIAL AL ROMÂNIEI, PARTEA I, Nr. 892/30.XII.2010
Art. 7. — (1) Se supun regimului de control, în conformitate
cu prevederile prezentei ordonanțe de urgență, și operațiunile
cu produse cu dublă utilizare care nu figurează în anexa I la
Regulamentul Consiliului, în situațiile prevăzute la art. 4 și 8 din
Regulamentul Consiliului.
(2) Operațiunile cu aceste produse se supun regimului de
control prin ordin al ministrului afacerilor externe, care se publică
în Monitorul Oficial al României, Partea I.
Art. 8. — Regimul de control al operațiunilor cu produse cu
dublă utilizare menționate la art. 5 alin. (1) se realizează ținând
seama de:
a) obligațiile ce decurg din sancțiunile impuse de rezoluții ale
Consiliului de Securitate al ONU, deciziile adoptate de Uniunea
Europeană în cadrul politicii externe și de securitate comună și
modalitățile de punere în aplicare a acestora, regulamentele
Uniunii Europene, deciziile OSCE, cu derogările prevăzute
potrivit prevederilor art. 8 din Ordonanța de urgență a
Guvernului nr. 202/2008 privind punerea în aplicare a
sancțiunilor internaționale, aprobată cu modificări prin Legea
nr. 217/2009;
b) considerente de politică externă și securitate națională;
c) existența unor informații întemeiate potrivit cărora
operațiunile cu produse cu dublă utilizare menționate la art. 5
alin. (1) ar putea fi legate de activități teroriste, de amenințare a
securității publice, a siguranței naționale și de încălcare a
drepturilor omului;
d) obiectivul neproliferării armelor de distrugere în masă și a
mijloacelor purtătoare de asemenea arme;
e) principiul cooperării cu statele care promovează o politică
de neproliferare similară.
CAPITOLUL III
Autorizarea prin licență
SECȚIUNEA 1
Autorizarea prin licență a operațiunilor cu produse
cu dublă utilizare și controlul asistenței tehnice referitoare
la anumite utilizări finale militare

Art. 9. — (1) Operațiunile cu produse cu dublă utilizare se
supun autorizării prin eliberarea de licențe. În sensul prezentei
ordonanțe de urgență, termenul licență este identic, ca definiție,
cu termenul autorizație, utilizat în Regulamentul Consiliului.
(2) Tipurile de licențe care se emit de către ANCEX pentru
operațiuni cu produse cu dublă utilizare sunt:
a) licență individuală de export;
b) licență globală de export;
c) licență generală națională de export;
d) licență pentru serviciile de intermediere;
e) licență pentru tranzit.
(3) Cererile pentru licențele prevăzute la alin. (2) lit. a), b), d)
și e) se transmit la ANCEX pe modelele de formulare publicate
în anexele IIIa și IIIb la Regulamentul Consiliului, completate în
totalitate și semnate de reprezentantul legal al operatorului
economic. Solicitantul este răspunzător pentru corectitudinea
tuturor datelor și informațiilor conținute în cerere și în
documentele anexate.
(4) ANCEX soluționează cererile de licență în termen de
maximum 45 de zile de la data depunerii documentației
complete necesare.
(5) Cererile pentru licențe se aprobă sau se resping prin ordin
al ministrului afacerilor externe.
(6) Ministrul afacerilor externe poate delega competența de
emitere a ordinului privind eliberarea sau respingerea unei
licențe.

7

(7) Licențele generale naționale de export pot fi folosite de
către toți exportatorii stabiliți sau care au reședința în România,
în condițiile menționate în licență.
(8) Pentru anumite exporturi de produse cu dublă utilizare
către destinațiile și în condițiile menționate în anexa II la
Regulamentul Consiliului, exportatorii pot beneficia de licența
generală comunitară de export nr. EU001.
Art. 10. — (1) Operațiunile de export cu produsele cu dublă
utilizare prevăzute în anexa I la Regulamentul Consiliului și
asistența tehnică se efectuează în baza licențelor individuale de
export, valabile pentru tipurile și categoriile specificate.
(2) Pentru transferurile intracomunitare de produse cu dublă
utilizare prevăzute în anexa IV la Regulamentul Consiliului,
atunci când autorizarea se face prin licență individuală de
export, se utilizează formularul din anexa IIIa la Regulamentul
Consiliului.
(3) Valabilitatea licenței individuale de export este de
maximum un an de la data emiterii și poate fi prelungită de către
ANCEX pentru o perioadă de maximum un an, în baza unei
solicitări justificate a exportatorului, înaintată la ANCEX cu
minimum 30 de zile înainte de expirarea perioadei de
valabilitate.
(4) Autorizarea prin licență a operațiunii de export este
condiționată de prezentarea unei declarații de utilizare finală, a
altor documente justificative sau, după caz, a unui certificat de
utilizare finală.
(5) Exportatorul este obligat să obțină de la partenerul extern
certificatul de control al livrării eliberat ori certificat de autoritatea
competentă din țara de destinație sau alte documente
doveditoare, atestând că marfa a ajuns la destinație. Certificatul
de control al livrării sau documentele doveditoare se prezintă la
ANCEX în original sau copie certificată, în termen de cel mult
4 luni de la data livrării.
(6) Licențele individuale de export pot face obiectul unor
condiții speciale, impuse de către ANCEX, specificate în licența
emisă.
(7) ANCEX poate cere solicitantului de licență alte
documente justificative pe care le consideră necesare în luarea
deciziei privind eliberarea licenței.
Art. 11. — (1) Pentru exportul produselor cu dublă utilizare
prevăzute în anexa I la Regulamentul Consiliului se pot elibera
licențe globale de export, valabile pentru tipurile și categoriile de
produse cu dublă utilizare specificate.
(2) Pentru transferurile intracomunitare de produse cu dublă
utilizare prevăzute în anexa IV la Regulamentul Consiliului,
atunci când autorizarea se face prin licență globală de export se
utilizează formularul din anexa IIIa la Regulamentul Consiliului.
(3) Exportatorii pot beneficia de licențe globale în condițiile în
care au implementat un sistem de administrare și de control
intern pentru transferul produselor, denumit generic programul
intern de control, care va fi certificat de către ANCEX.
(4) Valabilitatea licenței globale de export este de 3 ani de la
data emiterii. Termenul de valabilitate a licenței poate fi prelungit
de către ANCEX pentru o perioadă de maximum un an, în baza
unei solicitări justificate a titularului, înaintată la ANCEX cu 30 de
zile înainte de expirarea perioadei de valabilitate.
(5) Într-un interval de 30 de zile de la încheierea anului
calendaristic, exportatorul este obligat să prezinte la ANCEX un
raport privind operațiunile de export efectuate conform licenței
globale de export.
Art. 12. — (1) Pentru exportul produselor cu dublă utilizare
prevăzute în anexa I la Regulamentul Consiliului cu excepția
produselor menționate în partea a 2-a a anexei II la
Regulamentul Consiliului și pentru transferul produselor
prevăzute în partea I a anexei IV la Regulamentul Consiliului,
poate fi solicitată o licență generală națională de export.
(2) Exportatorul care intenționează să exporte produse cu
dublă utilizare de pe teritoriul României folosind licențele

8

MONITORUL OFICIAL AL ROMÂNIEI, PARTEA I, Nr. 892/30.XII.2010

generale naționale de export este obligat să se înregistreze la
ANCEX înainte de prima utilizare a unei astfel de licențe.
(3) ANCEX înregistrează exportatorul în termen de 10 zile
de la data prezentării solicitării în scris, în condițiile prevăzute la
art. 9 din Regulamentul Consiliului.
(4) Exportatorul indică în declarația vamală faptul că
utilizează licența generală națională înscriind numărul licenței în
rubrica 44 a acestui document.
(5) Exportatorul care utilizează licența generală națională de
export informează ANCEX în legătură cu prima utilizare a
acestei licențe, nu mai târziu de 30 de zile de la data la care a
avut loc primul export.
(6) La cererea ANCEX, exportatorul transmite informații
privind exporturile desfășurate în conformitate cu licențele
generale naționale de export.
(7) Licențele generale naționale de export se emit în
conformitate cu elementele comune prevăzute în anexa IIIc la
Regulamentul Consiliului, prin ordin al ministrului afacerilor
externe, și se publică în Monitorul Oficial al României, Partea I.
(8) Documentele de transport care însoțesc produsele cu
dublă utilizare exportate în conformitate cu licența generală
națională de export trebuie să fie însoțite de o declarație a
exportatorului, al cărei model este prevăzut în anexa care face
parte integrantă din prezenta ordonanță de urgență.
(9) Într-un interval de 30 de zile de la încheierea anului
calendaristic, exportatorul este obligat să prezinte ANCEX un
raport al operațiunilor de export efectuate conform licenței
generale naționale de export.
(10) Licența generală națională de export produce efecte
până la încetarea valabilității acesteia prin ordin al ministrului
afacerilor externe, care se publică în Monitorul Oficial al
României, Partea I.
Art. 13. — (1) Exportatorul care utilizează licența generală
comunitară are obligația să se înregistreze la ANCEX înainte de
prima utilizare a acesteia, iar ANCEX va notifica exportatorului
înregistrarea în termen de 10 zile lucrătoare de la primirea
cererii de înregistrare.
(2) Exportatorul care utilizează licența generală comunitară
de export informează ANCEX în legătură cu prima utilizare a
acestei licențe, nu mai târziu de 30 de zile de la data la care a
avut loc primul export.
Art. 14. — (1) Serviciile de intermediere pentru produsele cu
dublă utilizare prevăzute în anexa I la Regulamentul Consiliului
se efectuează în baza licenței pentru servicii de intermediere,
dacă solicitantul a fost informat de către ANCEX că produsele
respective sunt sau pot fi destinate, integral ori parțial, oricăreia
dintre utilizările prevăzute la art. 4 alin. (1) și (2) din
Regulamentul Consiliului.
(2) Prevederile alin. (1) se extind și pentru produse care nu
figurează în anexa I la Regulamentul Consiliului dacă produsele
respective sunt sau pot fi destinate, integral ori parțial, oricăreia
dintre utilizările menționate la art. 4 alin. (1) și (2) din
Regulamentul Consiliului.
(3) Este necesară o licență pentru servicii de intermediere și
pentru situația în care intermediarul are motive să suspecteze că
aceste produse sunt sau pot fi destinate oricăreia dintre
utilizările menționate la art. 4 alin. (1) din Regulamentul
Consiliului.
(4) Pentru îndeplinirea obligațiilor prevăzute la alin. (1),
solicitantul trebuie să implementeze un sistem de administrare
sau de control intern pentru evaluarea riscurilor.
Art. 15. — (1) Pentru tranzitul produselor cu dublă utilizare
necomunitare prevăzute în anexa I la Regulamentul Consiliului
se poate impune obligația obținerii unei licențe dacă produsele
respective sunt sau pot fi destinate, integral ori parțial, oricăreia
dintre utilizările menționate în art. 4 alin. (1) din Regulamentul
Consiliului.

(2) Prevederile alin. (1) se extind și pentru produse care nu
figurează în anexa I la Regulamentul Consiliului dacă produsele
respective sunt sau pot fi destinate, integral ori parțial, oricăreia
dintre utilizările menționate la art. 4 alin. (1) din Regulamentul
Consiliului.
(3) În situația în care se impune obligația obținerii unei licențe
pentru tranzitul produselor menționate la alin. (1) și (2), cererea
de licență pentru tranzitul acestor produse se poate face, dacă
exportatorul nu este rezident în România, de către orice agent
împuternicit din România al acestuia implicat în tranzitul
respectiv.
Art. 16. — (1) ANCEX aprobă sau refuză eliberarea unei
licențe după examinarea cererilor respective de către Consiliul
pentru avizare.
(2) Emiterea licenței privind exportul sau transferul
intracomunitar de produse cu dublă utilizare din domeniul
nuclear este condiționată de prezentarea de către solicitantul de
licență a unei autorizații de export ori transfer, după caz,
eliberate de Comisia Națională pentru Controlul Activităților
Nucleare.
Art. 17. — (1) Este supusă controlului, prin procedura de
autorizare prin licență, orice asistență tehnică acordată în afara
Uniunii Europene de către o persoană fizică sau juridică stabilită
în România și care este destinată ori pentru care cel care o
acordă are motive să suspecteze că este destinată să contribuie
la dezvoltarea, producerea, manipularea, funcționarea,
întreținerea, depozitarea, detectarea, identificarea sau
proliferarea armelor chimice, biologice ori nucleare sau a
dispozitivelor explozive nucleare și vectorilor purtători de
asemenea arme.
(2) Asistența tehnică este supusă controlului prin procedura
de autorizare prin licență și în cazul în care ea se referă la
utilizări finale militare, altele decât cele prevăzute la alin. (1) și
este acordată în țări de destinație care fac obiectul unui regim de
embargo privind transferurile de arme, impus de Organizația
Națiunilor Unite, Uniunea Europeană sau de Organizația pentru
Securitate și Cooperare în Europa.
(3) Prevederile alin. (1) nu se aplică dacă:
a) asistența tehnică este acordată în oricare dintre țările
menționate în partea a 3-a a anexei II la Regulamentul
Consiliului;
b) asistența tehnică ia forma unui transfer de informații care
sunt ăde domeniul public” sau care reprezintă ăcercetare
științifică de bază”, în conformitate cu definițiile acestora în
cadrul aranjamentelor, regimurilor și tratatelor internaționale de
control al exporturilor; sau
c) asistența tehnică este transmisă oral și nu vizează
elemente care intră sub incidența unuia sau mai multor
aranjamente, regimuri și tratate internaționale de control al
exporturilor.
SECȚIUNEA a 2-a
Eliberarea certificatului internațional de import
și a certificatului de control al livrării

Art. 18. — (1) ANCEX eliberează certificatul internațional de
import, certificatul de control al livrării sau alte documente
echivalente, emise ori certificate în condițiile cerute de
autoritatea competentă din țara exportatorului.
(2) Prevederile alin. (1) nu se aplică în relațiile cu statele părți
la Convenția privind interzicerea dezvoltării, producerii, stocării
și folosirii armelor chimice și distrugerea acestora, în cazul
importurilor de produse cu dublă utilizare prevăzute în listele
nr. 2 și 3 din anexa nr. 1 la Legea nr. 56/1997 pentru aplicarea
prevederilor Convenției privind interzicerea dezvoltării,
producerii, stocării și folosirii armelor chimice și distrugerea
acestora, republicată. Pentru clarificarea unor aspecte specifice,
ANCEX poate solicita declarantului alte documente justificative.

MONITORUL OFICIAL AL ROMÂNIEI, PARTEA I, Nr. 892/30.XII.2010
Art. 19. — (1) Certificatul internațional de import se emite de
către ANCEX în termen de 10 zile de la depunerea de către
solicitant a documentației complete, poate fi utilizat de
autoritățile țării exportatoare în procedurile premergătoare
exportului, în folosul persoanei specificate, și nu poate fi
transferat altei persoane.
(2) Solicitantul va notifica ANCEX cu privire la orice modificări
ale datelor cuprinse în certificatul internațional de import,
declarația utilizatorului final și certificatul de control al livrării,
într-un interval de 10 zile de la data la care au intervenit acele
modificări. Dacă datele conținute în documente sunt în curs de
a fi schimbate sau au fost schimbate, ANCEX este îndreptățit
să retragă certificatul.
Art. 20. — În cazul în care importul produselor pentru care
ANCEX a eliberat un certificat internațional de import se face în
unul dintre birourile vamale ale statelor membre ale Uniunii
Europene, persoana în favoarea căreia s-a eliberat certificatul
internațional de import va notifica ANCEX cu privire la sosirea
produselor pe teritoriul României, în termen de 20 de zile de la
efectuarea operațiunii.
Art. 21. — (1) Emiterea certificatului internațional de import
poate fi refuzată sau certificatul internațional de import poate fi
retras în situațiile în care:
a) solicitantul, partenerul extern sau destinatarul final
acționează împotriva prevederilor Regulamentului Consiliului;
b) emiterea certificatului ar încălca obligațiile internaționale
ale României și ar pune în pericol îndeplinirea unor astfel de
obligații;
c) comercializarea produselor ar încălca interesele de
securitate națională ale României;
d) solicitantul a prezentat date și informații incorecte,
neconforme cu realitatea sau incomplete.
(2) Eliberarea certificatului internațional de import pentru
produse cu dublă utilizare din domeniul nuclear este
condiționată de prezentarea de către solicitantul certificatului
internațional de import a unei autorizații de import eliberate de
Comisia Națională pentru Controlul Activităților Nucleare.
(3) Eliberarea certificatului de control al livrării poate fi
refuzată în situația în care verificările efectuate de ANCEX
dovedesc neconcordanța cu datele furnizate pentru eliberarea
documentului.
(4) ANCEX emite certificatul de control al livrării în termen de
30 de zile de la depunerea documentației complete.
SECȚIUNEA a 3-a
Dispoziții comune

Art. 22. — Eliberarea documentelor de export pentru
substanțele înscrise în listele nr. 2 și 3 din anexa nr. 1 la Legea
nr. 56/1997, republicată, către statele părți la Convenția privind
interzicerea dezvoltării, producerii, stocării și folosirii armelor
chimice și distrugerea acestora nu este condiționată de
prezentarea unui certificat de utilizator final, eliberat sau
certificat de autoritatea de stat desemnată în acest scop din
statul destinatar al exporturilor ori a unui document echivalent.
Art. 23. — (1) Titularii sau beneficiarii licențelor sunt obligați
să declare la ANCEX orice modificări sau diferențe față de
datele înscrise în licențe, constatate în documente, precum și la
predarea ori preluarea produselor cu dublă utilizare respective.
(2) În cazul în care asemenea modificări sau diferențe
schimbă condițiile în temeiul cărora a fost eliberată licența,
aceasta este revocată prin ordin al ministrului afacerilor externe.
Declararea acestor modificări sau diferențe se efectuează în
scris și este însoțită, după caz, de o nouă cerere de licență.
(3) Ministrul afacerilor externe poate delega competența de
emitere a ordinului de revocare a unei licențe.
(4) În documentele comerciale relevante referitoare la
produsele cu dublă utilizare, exportatorul are obligația să înscrie

9

următorul text: ăAceste produse se supun regimului de control al
exporturilor de produse cu dublă utilizare.” În acest sens,
documentele comerciale relevante includ, în special, contracte,
facturi, confirmări ale comenzilor, precum și documente de
expediție.
Art. 24. — Licențele pot fi utilizate numai de titularii sau
beneficiarii acestora, în scopurile pentru care au fost eliberate,
cu respectarea condițiilor prevăzute în acestea, și nu pot fi
cesionate.
Art. 25. — Formularele pentru certificate, licențe și alte
documente, pe care ANCEX le eliberează în vederea aprobării
operațiunilor desfășurate cu produse cu dublă utilizare, se
aprobă prin ordin al ministrului afacerilor externe și se publică în
Monitorul Oficial al României, Partea I.
Art. 26. — ANCEX ține evidența licențelor emise și a
companiilor beneficiare.
Art. 27. — (1) Formalitățile vamale pe care le presupun
operațiunile prevăzute la art. 5 alin. (1) pot fi efectuate numai la
birourile vamale stabilite în acest sens prin ordin al
conducătorului Autorității Naționale a Vămilor. Autoritatea
Națională a Vămilor va comunica Comisiei Europene lista
birourilor vamale abilitate.
(2) Exportatorii au obligația de a declara și de a prezenta
produsele cu dublă utilizare pentru controlul vamal numai la
birourile vamale abilitate.
Art. 28. — Respingerea cererii de eliberare a licenței și
neeliberarea licenței în termenul prevăzut la art. 9 alin. (4) se
pot contesta în condițiile Legii contenciosului administrativ
nr. 554/2004, cu modificările și completările ulterioare.
CAPITOLUL IV
Sistemul național de control al exporturilor
Art. 29. — În aplicarea regimului de control al operațiunilor cu
produse cu dublă utilizare, Ministerul Afacerilor Externe, prin
ANCEX, coordonează activitatea sistemului național de control
al exporturilor, ca parte a sistemului de control comunitar,
alcătuit din:
a) Ministerul Afacerilor Externe, prin ANCEX;
b) Consiliul pentru avizare.
Art. 30. — (1) Organizarea și funcționarea Consiliului pentru
avizare se stabilesc prin hotărâre a Guvernului.
(2) În componența Consiliului pentru avizare intră
reprezentanți ai următoarelor instituții:
a) Ministerul Apărării Naționale, Ministerul Administrației și
Internelor, Ministerul Afacerilor Externe, Autoritatea Națională a
Vămilor și Ministerul Economiei, Comerțului și Mediului de
Afaceri, prin structurile specializate;
b) Serviciul Român de Informații și Serviciul de Informații
Externe;
c) Comisia Națională pentru Controlul Activităților Nucleare.
(3) Președinția Consiliului pentru avizare este asigurată de
către Ministerul Afacerilor Externe.
(4) Secretariatul Consiliului pentru avizare este asigurat de
către ANCEX.
(5) Consiliul pentru avizare examinează și avizează cererile
de licență pentru operațiunile cu produse cu dublă utilizare
prevăzute la art. 5 alin. (1).
Art. 31. — (1) Ministerul Afacerilor Externe, prin ANCEX, își
exercită atribuțiile de control prin corpul de control alcătuit din
specialiști proprii sau specialiști desemnați de aceasta.
(2) Organizarea, funcționarea și atribuțiile corpului de control
al ANCEX se stabilesc prin ordin al ministrului afacerilor externe.
(3) Ministrul afacerilor externe poate delega competența de
emitere a ordinului privind organizarea, funcționarea și atribuțiile
corpului de control al ANCEX.
(4) Cheltuielile de expertiză tehnică a produselor, efectuată
în laboratoare, institute de cercetare sau în alte instituții

10

MONITORUL OFICIAL AL ROMÂNIEI, PARTEA I, Nr. 892/30.XII.2010

specializate în domeniu, în vederea clasificării ca produse cu
dublă utilizare, se suportă financiar de către persoana fizică sau
juridică în beneficiul căreia se desfășoară activitatea de
clasificare. În situații legate de fapte care pot aduce atingere
securității naționale, când exportatorii produselor cu dublă
utilizare nu sunt persoane juridice române sau persoane fizice
străine cu rezidență în România, cheltuielile de expertiză tehnică
se suportă din bugetul Ministerul Afacerilor Externe.
(5) În exercitarea atribuțiilor sale de control, corpul de control
al ANCEX are acces neîngrădit, în condițiile legii, la documente,
date și informații referitoare la operațiunile cu produse supuse
controlului destinației și utilizării finale.
(6) Exportatorii sunt obligați să transmită, la cererea ANCEX,
la termenele stabilite, documentele, datele și informațiile
solicitate și să asigure, în condițiile legii, accesul neîngrădit al
corpului de control al acestuia în sediile lor și în orice spații care
le aparțin, în vederea verificării aspectelor relevante privind
încheierea, derularea sau finalizarea operațiunilor supuse
controlului prin prezenta ordonanță de urgență, a celor privind
destinația și utilizarea finală ale produselor cu dublă utilizare,
precum și pentru a stabili dacă produsele care fac obiectul
exporturilor se supun regimului de control prevăzut de prezenta
ordonanță de urgență.
(7) Corpul de control poate analiza evidențele privind
transferurile externe definitive de produse și tehnologii, altele
decât cele cu dublă utilizare, efectuate de persoana fizică sau
juridică controlată în zone aflate sub regimuri de embargo sau
zone limitrofe acestora.
Art. 32. — (1) Exportatorii și autoritățile publice cu atribuții în
domeniu au obligația de a păstra documentele privind derularea
operațiunilor cu produse cu dublă utilizare supuse regimului de
control timp de 3 ani, începând cu anul calendaristic următor
celui în care s-au efectuat aceste operațiuni.
(2) Utilizatorii de licențe trebuie să țină registre sau liste
detaliate care să cuprindă documentele comerciale și
informațiile relevante pentru operațiunile efectuate, conform
prevederilor Regulamentului Consiliului.
(3) Persoanele fizice și juridice, inclusiv autoritățile publice,
care desfășoară activitățile prevăzute la art. 5 alin. (3) sunt
obligate să notifice ANCEX cu privire la aceste activități.
Art. 33. — (1) În aplicarea prevederilor prezentei ordonanțe
de urgență, ANCEX este beneficiar autorizat și valorificator de
informații specifice, inclusiv pentru cele deținute de instituțiile de
stat abilitate, potrivit legii, să desfășoare activități informative.
(2) ANCEX are acces neîngrădit, în condițiile legii, la toate
informațiile care privesc operațiuni cu produse cu dublă utilizare,
precum și la informațiile necesare evaluării oricăror forme de
activități cu asemenea produse.
(3) Autoritățile publice abilitate, potrivit legii, să desfășoare
activități informative sunt obligate să transmită ANCEX datele
obținute referitoare la încălcarea prevederilor prezentei
ordonanțe de urgență.
(4) La solicitarea ANCEX, autoritățile publice abilitate
prevăzute la alin. (3) efectuează verificări specifice și îl
informează în vederea aplicării măsurilor legale.
(5) La solicitarea ANCEX, Autoritatea Națională a Vămilor
furnizează datele și informațiile pe care le deține referitoare la
operațiunile vamale cu produse cu dublă utilizare.
(6) ANCEX poate decide, cu avizul Consiliului pentru avizare,
interzicerea tranzitului sau impunerea obligației de obținere a
unei licențe pentru tranzitul de produse cu dublă utilizare
necomunitare cuprinse în anexa I la Regulamentul Consiliului,
dacă respectivele produse sunt sau pot fi destinate, integral ori
parțial, unor utilizări prevăzute la art. 4 alin. (1) și (2) din
Regulamentul Consiliului, și interzicerea tranzitului produselor

cu dublă utilizare care nu figurează în anexa I la Regulamentul
Consiliului pentru utilizările prevăzute la art. 4 alin. (1) și (2) din
Regulamentul Consiliului, în baza informațiilor întemeiate,
referitoare la utilizarea finală și utilizatorul final, pe care le pun
la dispoziție instituțiile care desfășoară activități informative, alte
autorități naționale sau ale altor state.
(7) ANCEX participă la schimbul general și schimbul specific
de informații din domeniu, comunică direct sau prin canale
diplomatice ale Ministerului Afacerilor Externe cu organizațiile
internaționale de neproliferare a armelor de distrugere în masă
și de control al exporturilor de produse cu dublă utilizare, precum
și cu instituții ale Uniunii Europene.
CAPITOLUL V
Sancțiuni
Art. 34. — Exportul, reexportul, alte operațiuni comerciale de
transfer în regim vamal definitiv sau suspensiv în afara
teritoriului vamal al României și tranzitul internațional pe teritoriul
vamal al României de produse și tehnologii cu dublă utilizare,
precum și operațiunile de intermediere cu aceste produse,
efectuate fără licență, constituie infracțiune și se pedepsește cu
închisoare de la 2 la 7 ani.
Art. 35. — (1) Următoarele fapte constituie contravenții și se
sancționează după cum urmează:
a) nerespectarea prevederilor legale privind completarea
documentelor pentru acordarea licenței sau a certificatului
internațional de import ori a unui document echivalent, prin
prezentarea de date incomplete, cu amendă de la 2.000 lei la
15.000 lei, dacă fapta nu constituie infracțiune;
b) nerespectarea prevederilor art. 10 alin. (4), cu amendă de
la 13.000 lei la 15.000 lei;
c) lipsa registrelor sau a documentelor comerciale și a
datelor referitoare la transferurile intracomunitare de produse cu
dublă utilizare autorizate prin licență ori punerea în liberă
circulație de produse cu dublă utilizare pentru care declarantul
a primit certificat internațional de import sau alt document
echivalent, cu amendă de la 6.000 lei la 10.000 lei;
d) nerespectarea prevederilor art. 17 alin. (1) și (2), dacă
fapta nu constituie infracțiune, cu amendă de la 18.000 lei la
25.000 lei, precum și cu anularea, suspendarea sau retragerea
licențelor eliberate, după caz;
e) nerespectarea prevederilor art. 19 alin. (2) și ale art. 20, cu
amendă de la 1.000 lei la 10.000 lei;
f) nerespectarea prevederilor art. 23 alin. (1) și (4), cu
amendă de la 8.000 lei la 10.000 lei;
g) nerespectarea prevederilor art. 24 de către titularii și
beneficiarii licenței, cu amendă de 10.000 lei;
h) nerespectarea prevederilor art. 27 alin. (2), cu amendă de
la 10.000 lei la 15.000 lei;
i) nerespectarea prevederilor art. 31 alin. (6), cu amendă de
la 15.000 lei la 20.000 lei;
j) nerespectarea prevederilor art. 32 alin. (1) și (2), cu
amendă de la 7.000 lei la 10.000 lei;
k) nerespectarea prevederilor art. 32 alin. (3), cu amendă de
la 1.000 lei la 5.000 lei;
l) nerespectarea obligațiilor exportatorilor care beneficiază
de licență generală comunitară de export, licență generală
națională de export sau ale titularilor licențelor globale de export
privind raportările și notificările ulterioare, cu amendă de la
16.000 lei la 25.000 lei.
(2) Constatarea faptelor de încălcare a prevederilor prezentei
ordonanțe de urgență și aplicarea contravențiilor se fac de către
personalul împuternicit din cadrul ANCEX.

11

MONITORUL OFICIAL AL ROMÂNIEI, PARTEA I, Nr. 892/30.XII.2010
(3) Produsele cu dublă utilizare destinate, folosite sau
rezultate din activități contravenționale pot fi confiscate în
condițiile legii.
Art. 36. — Contravențiilor prevăzute la art. 34 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 37. — (1) Licențele emise în conformitate cu prevederile
prezentei ordonanțe de urgență pot fi anulate, suspendate,
revocate sau retrase în condițiile legii.
(2) Condițiile de anulare, suspendare, revocare sau retragere
a licențelor se stabilesc prin norme de aplicare aprobate
conform art. 39 alin. (1).
CAPITOLUL VI
Dispoziții tranzitorii și finale
Art. 38. — Prezenta ordonanță de urgență intră în vigoare la
30 zile de la data publicării ei în Monitorul Oficial al României,
Partea I.

Art. 39. — (1) În termen de 30 zile de la data intrării în vigoare
a prezentei ordonanțe de urgență, ANCEX va elabora norme de
aplicare a acesteia.
(2) Normele de aplicare prevăzute la alin. (1) se aprobă prin
ordin al ministrului afacerilor externe și se publică în Monitorul
Oficial al României, Partea I.
Art. 40. — (1) La data intrării în vigoare a prezentei ordonanțe
de urgență, se abrogă Ordonanța de urgență a Guvernului
nr. 129/2006 privind regimul de control al exporturilor de produse
și tehnologii cu dublă utilizare, publicată în Monitorul Oficial al
României, Partea I, nr. 1.045 din 29 decembrie 2006, aprobată
cu modificări prin Legea nr. 136/2007, cu modificările ulterioare.
(2) Până la adoptarea hotărârii Guvernului prevăzute la
art. 30 alin. (1), Consiliul pentru avizare își desfășoară
activitatea în baza Hotărârii Guvernului nr. 2.429/2004 privind
organizarea și funcționarea Consiliului pentru avizarea licențierii
operațiunilor cu produse si tehnologii cu dublă utilizare.
(3) Dispozițiile prezentei ordonanțe de urgență se
completează cu prevederile Ordonanței de urgență a Guvernului
nr. 202/2008, aprobată cu modificări prin Legea nr. 217/2009.

PRIM-MINISTRU

EMIL BOC
Contrasemnează:
p. Ministrul afacerilor externe,
Costea Romulus Doru,
secretar de stat
Șeful Departamentului pentru Afaceri Europene,
Bogdan Mănoiu
Ministrul economiei, comerțului și mediului de afaceri,
Ion Ariton
Ministrul apărării naționale,
Gabriel Oprea
Ministrul administrației și internelor,
Constantin-Traian Igaș
p. Directorul Serviciului Român de Informații,
George Viorel Voinescu
Directorul Serviciului de Informații Externe,
Mihai Răzvan Ungureanu
Președintele Comisiei Naționale pentru Controlul Activităților
Nucleare,
Vajda Borbala
Ministrul finanțelor publice,
Gheorghe Ialomițianu
București, 23 decembrie 2010.
Nr. 119.

ANEXĂ

DECLARAȚIA

care trebuie anexată documentelor de transport ce însoțesc produsele cu dublă utilizare
care au fost exportate în baza licenței generale naționale de export
ăExportul acestor produse se bazează pe licența generală națională de export, care va fi folosită
exclusiv pentru următoarele operațiuni desemnate: ....................................................................
Aceste produse nu vor fi expediate în baza altor operațiuni specificate, fără a avea aprobarea
prealabilă a autorității competente române, și pot fi reexportate în conformitate cu regulamentele naționale
ale țării de destinație.”
Data ..

Semnătura .......................................

12

MONITORUL OFICIAL AL ROMÂNIEI, PARTEA I, Nr. 892/30.XII.2010
GUVERNUL ROMÂNIEI

ORDONANȚĂ DE URGENȚĂ
privind stabilirea sancțiunilor aplicabile pentru încălcarea prevederilor Regulamentului (CE)
nr. 1.272/2008 al Parlamentului European și al Consiliului din 16 decembrie 2008
privind clasificarea, etichetarea și ambalarea substanțelor și a amestecurilor, de modificare
și de abrogare a directivelor 67/548/CEE și 1999/45/CE, precum și de modificare
a Regulamentului (CE) nr. 1.907/2006
Având în vedere faptul că, potrivit prevederilor art. 47 din Regulamentul (CE) nr. 1.272/2008 al Parlamentului European
și al Consiliului din 16 decembrie 2008 privind clasificarea, etichetarea și ambalarea substanțelor și a amestecurilor, de modificare
și de abrogare a directivelor 67/548/CEE și 1999/45/CE, precum și de modificare a Regulamentului (CE) nr. 1.907/2006, publicat
în Jurnalul Oficial al Uniunii Europene, seria L, nr. 353 din 31 decembrie 2008, cu modificările și completările ulterioare, până la
data de 20 iunie 2010 România trebuia să informeze Comisia Europeană cu privire la dispozițiile referitoare la sancțiunile pentru
nerespectarea prevederilor acestuia, este necesară promovarea actului normativ în regim de urgență. Prin neîndeplinirea acestor
prevederi există posibilitatea aplicării prevederilor art. 258 din Tratatul privind funcționarea Uniunii Europene.
Neasigurându-se cadrul legal de inspecție și control, România este pusă în imposibilitatea de a raporta până la data de
20 ianuarie 2012 rezultatele controalelor oficiale Agenției Europene pentru Produse Chimice, potrivit prevederilor art. 46 din
Regulamentul (CE) nr. 1.272/2008, cu modificările și completările ulterioare.
De asemenea, instituțiile desemnate nu își vor putea exercita funcția de inspecție și control, neavând prevederi specifice
domeniului regulamentului sus-menționat, inspecții care trebuie efectuate lunar, pentru substanțele introduse pe piață începând
cu data de 1 decembrie 2010, potrivit art. 40 alin. (3); în acest sens, după data de 3 ianuarie 2011 trebuie programate primele
inspecții.
Aceste elemente vizează interesul public și constituie situații extraordinare a căror reglementare nu poate fi amânată.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Prezenta ordonanță de urgență stabilește
sancțiunile aplicabile pentru încălcarea prevederilor
Regulamentului (CE) nr. 1.272/2008 al Parlamentului European
și al Consiliului din 16 decembrie 2008 privind clasificarea,
etichetarea și ambalarea substanțelor și a amestecurilor, de
modificare și de abrogare a directivelor 67/548/CEE și
1999/45/CE, precum și de modificare a Regulamentului (CE)
nr. 1.907/2006, publicat in Jurnalul Oficial al Uniunii Europene,
seria L, nr. 353 din 31 decembrie 2008, cu modificările și
completările ulterioare, denumit în continuare Regulamentul CLP.
Art. 2. — Prezenta ordonanță de urgență pune în aplicare
prevederile art. 47 din Regulamentul CLP și se aplică
operatorilor economici care au ca obiect de activitate
producerea, importul din afara Uniunii Europene, introducerea
pe piață sau utilizarea substanțelor și amestecurilor.
Art. 3. — (1) Constituie infracțiune și se pedepsește cu
închisoare de la 3 luni la 2 ani sau cu amendă nerespectarea
prevederilor art. 7 alin. (3) din Regulamentul CLP referitoare la
interzicerea testelor pe oameni.
(2) Testele pe animale în scopul aplicării Regulamentului
CLP se efectuează potrivit prevederilor Ordonanței Guvernului
nr. 37/2002 pentru protecția animalelor utilizate în scopuri
științifice sau în alte scopuri experimentale, aprobată cu
modificări prin Legea nr. 471/2002, cu modificările și
completările ulterioare.
Art. 4. — Constituie contravenții următoarele fapte:
a) nerespectarea de către producători, importatori și
utilizatorii din aval a prevederilor art. 4 alin. (1) din Regulamentul
CLP, referitoare la obligativitatea clasificării substanțelor și
amestecurilor înainte de a le introduce pe piață;
b) nerespectarea de către furnizori a prevederilor art. 4
alin. (4) din Regulamentul CLP, referitoare la etichetarea și
ambalarea substanțelor și amestecurilor clasificate ca
periculoase potrivit prevederilor titlurilor III și IV din
Regulamentul CLP;
c) nerespectarea de către producători, importatori și
utilizatorii din aval a prevederilor art. 5 din Regulamentul CLP,
privind identificarea și examinarea informațiilor disponibile
referitoare la substanțe;
d) nerespectarea de către producători, importatori și
utilizatorii din aval a prevederilor art. 6 din Regulamentul CLP,
privind identificarea și examinarea informațiilor disponibile
referitoare la amestecuri;

e) nerespectarea de către producători, importatori și
utilizatorii din aval a prevederilor art. 7 alin. (1) din Regulamentul
CLP, privind efectuarea de noi teste pe animale;
f) nerespectarea de către producători, importatori și utilizatorii
din aval a prevederilor art. 8 din Regulamentul CLP, privind
modalitățile de efectuare de noi teste și analize ecotoxicologice
sau toxicologice pentru obținerea de noi informații privind
substanțele și amestecurile;
g) nerespectarea de către producători, importatori și
utilizatorii din aval a prevederilor art. 9 din Regulamentul CLP,
privind evaluarea informațiilor referitoare la pericolele prezentate
de substanțe și amestecuri;
h) nerespectarea de către producători, importatori și
utilizatorii din aval a prevederilor art. 10 din Regulamentul CLP,
privind stabilirea limitelor de concentrație și factori M pentru
clasificarea substanțelor și amestecurilor;
i) nerespectarea de către producători, importatori și utilizatorii
din aval a prevederilor art. 11 din Regulamentul CLP, privind
utilizarea valorilor-limită la clasificarea substanțelor și
amestecurilor;
j) nerespectarea de către producători, importatori și utilizatorii
din aval a prevederilor art. 13 din Regulamentul CLP, referitoare
la decizia de clasificare a substanțelor și amestecurilor;
k) nerespectarea de către producători, importatori și
utilizatorii din aval a prevederilor art. 15 din Regulamentul CLP,
privind revizuirea clasificării substanțelor și amestecurilor;
l) nerespectarea de către producători și importatori a
prevederilor art. 16 alin. (1) din Regulamentul CLP, referitoare la
obligativitatea transmiterii motivelor pentru clasificare către
Agenția Europeană pentru Produse Chimice, împreună cu
notificarea potrivit prevederilor art. 40 din Regulamentul CLP, în
cazul unei clasificări diferite față de cea care a fost deja inclusă
în inventarul de clasificare și etichetare;
m) nerespectarea de către furnizorul unei substanțe sau al
unui amestec a prevederilor art. 17 din Regulamentul CLP,
referitoare la regulile de etichetare;
n) nerespectarea de către producători, importatori și
utilizatorii din aval a prevederilor art. 24 din Regulamentul CLP,
referitoare la utilizarea denumirilor chimice alternative;
o) nerespectarea de către producători, importatori și
utilizatorii din aval a prevederilor art. 26 din Regulamentul CLP,
referitoare la aplicarea principiilor de prioritate pentru
pictogramele de pericol;

MONITORUL OFICIAL AL ROMÂNIEI, PARTEA I, Nr. 892/30.XII.2010
p) nerespectarea de către producători, importatori și
utilizatorii din aval a prevederilor art. 27 din Regulamentul CLP,
referitoare la aplicarea principiilor de prioritate pentru frazele de
pericol;
q) nerespectarea de către producători, importatori și
utilizatorii din aval a prevederilor art. 28 din Regulamentul CLP,
referitoare la aplicarea principiilor de prioritate pentru frazele de
precauție;
r) neconformarea furnizorului unei substanțe sau al unui
amestec cu prevederile art. 30 din Regulamentul CLP,
referitoare la actualizarea informațiilor de pe etichete;
s) nerespectarea de către furnizorul unei substanțe sau al
unui amestec a prevederilor art. 31 din Regulamentul CLP,
referitoare la regulile generale pentru aplicarea etichetelor;
ș) nerespectarea de către furnizorul unei substanțe sau al
unui amestec a prevederilor art. 32 din Regulamentul CLP,
referitoare la amplasarea informațiilor pe etichetă;
t) nerespectarea de către furnizorul unei substanțe sau al
unui amestec a prevederilor art. 33 din Regulamentul CLP,
referitoare la regulile specifice pentru etichetarea ambalajului
exterior, a ambalajului interior și a ambalajului unic;
ț) nerespectarea de către furnizorul unei substanțe sau al
unui amestec a prevederilor art. 35 din Regulamentul CLP,
referitoare la ambalaj;
u) nerespectarea de către producători, importatori și
utilizatorii din aval a prevederilor art. 37 alin. (6) din
Regulamentul CLP, referitoare la armonizarea clasificării și
etichetării substanțelor;
v) nerespectarea prevederilor art. 40 din Regulamentul CLP,
referitoare la obligația de a notifica Agenția Europeană pentru
Produse Chimice, de către notificatorul care introduce pe piață
o substanță prevăzută la art. 39 din Regulamentul CLP;
w) nerespectarea de către producători și importatori a
prevederilor art. 41 din Regulamentul CLP, referitoare la intrările
agreate comunicate Agenției Europene pentru Produse Chimice;
x) nerespectarea de către producători, importatori și
utilizatorii din aval a prevederilor art. 48 din Regulamentul CLP,
referitoare la publicitate;
y) neconformarea furnizorului unei substanțe sau al unui
amestec cu prevederile art. 49 alin (1) și (2) din Regulamentul
CLP, referitoare la păstrarea și punerea la dispoziție a
informațiilor autorităților competente prevăzute în Hotărârea
Guvernului nr. 398/2010 privind stabilirea unor măsuri pentru
aplicarea prevederilor Regulamentului (CE) nr. 1.272/2008 al
Parlamentului European și al Consiliului din 16 decembrie 2008
privind clasificarea, etichetarea și ambalarea substanțelor și a
amestecurilor, de modificare și de abrogare a directivelor

13

67/548/CEE și 1.999/45/CE, precum și de modificare a
Regulamentului (CE) nr. 1.907/2006;
z) nerespectarea de către producători, importatori și
utilizatorii din aval a prevederilor art. 61 alin. (3) din
Regulamentul CLP, referitoare la dispozițiile tranzitorii pentru
perioada 1 decembrie 2010—1 iunie 2015 privind clasificarea și
ambalarea substanțelor;
aa) nerespectarea prevederilor art. 7 alin. (2) din
Regulamentul CLP, privind interdicția de a efectua teste pe
primate nonumane.
Art. 5. — (1) Faptele prevăzute la art. 4 lit. a), c), d), e), f), g),
j), k), l) și aa) se sancționează cu amendă de la 25.000 lei la
50.000 lei.
(2) Faptele prevăzute la art. 4 lit. b), h), i), s), t), ț), v), x), y)
și z) se sancționează cu amendă de la 15.000 lei la 30.000 lei.
(3) Faptele prevăzute la art. 4 lit. m), n), o), p), q), r), ș), u) și
w) se sancționează cu amendă de la 5.000 lei la 10.000 lei.
Art. 6. — (1) Constatarea contravențiilor prevăzute de
prezenta ordonanță de urgență, precum și aplicarea sancțiunilor
se realizează de personalul împuternicit al Gărzii Naționale de
Mediu.
(2) În cazul în care substanțele și amestecurile sunt introduse
pe piață cu scopul de a fi oferite sau vândute publicului,
constatarea contravențiilor și aplicarea sancțiunilor prevăzute la
art. 4 lit. b), m) și o)—ț) se realizează de personalul împuternicit
al Autorității Naționale pentru Protecția Consumatorilor.
Art. 7. — Contravenientul poate achita, pe loc sau în termen
de cel mult 48 de ore de la data încheierii procesului-verbal ori,
după caz, de la data comunicării acestuia, jumătate din minimul
amenzii prevăzute în prezentul act normativ, agentul constatator
făcând mențiune despre această posibilitate în procesul-verbal.
Art. 8. — Dispozițiile referitoare la contravenții se
completează cu prevederile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 9. — (1) Prevederile prezentei ordonanțe de urgență
referitoare la substanțe intră în vigoare în termen de 10 zile de
la data publicării.
(2) Prevederile prezentei ordonanțe de urgență referitoare la
amestecuri se aplică începând cu 1 iunie 2015.

PRIM-MINISTRU

EMIL BOC
Contrasemnează:
p. Ministrul mediului și pădurilor,
Marin Anton,
secretar de stat
Ministrul economiei, comerțului și mediului de afaceri,
Ion Ariton
Ministrul sănătății,
Cseke Attila
Ministrul agriculturii și dezvoltării rurale,
Valeriu Tabără
Ministrul muncii, familiei și protecției sociale,
Ioan Nelu Botiș
Președintele Autorității Naționale pentru Protecția
Consumatorilor,
Constantin Cerbulescu
Ministrul finanțelor publice,
Gheorghe Ialomițianu
Șeful Departamentului pentru Afaceri Europene,
Bogdan Mănoiu
București, 28 decembrie 2010.
Nr. 122.

14

MONITORUL OFICIAL AL ROMÂNIEI, PARTEA I, Nr. 892/30.XII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 1.532 din 22 decembrie 2010

CASA NAȚIONALĂ DE ASIGURĂRI DE SĂNĂTATE
Nr. 1.061 din 22 decembrie 2010

ORDIN
privind modificarea și completarea Normelor tehnice de realizare a programelor naționale
de sănătate în anul 2010, aprobate prin Ordinul ministrului sănătății
și al președintelui Casei Naționale de Asigurări de Sănătate nr. 264/407/2010
Văzând Referatul de aprobare nr. Cs.A. 13.454/2010 al Serviciului pentru programe de sănătate din cadrul Ministerului
Sănătății și nr. D.G. 3.832/2010 al Casei Naționale de Asigurări de Sănătate,
având în vedere prevederile art. 48 alin. (3) din Legea nr. 95/2006 privind reforma în domeniul sănătății, cu modificările și
completările ulterioare, și ale Hotărârii Guvernului nr. 261/2010 privind aprobarea programelor naționale de sănătate pentru anul
2010, cu modificările și completările ulterioare,
în temeiul art. 281 alin. (2) din Legea nr. 95/2006, cu modificările și completările ulterioare, al art. 7 alin. (4) din Hotărârea
Guvernului nr. 144/2010 privind organizarea și funcționarea Ministerului Sănătății, cu modificările și completările ulterioare, și al
art. 17 alin. (5) din Statutul Casei Naționale de Asigurări de Sănătate, aprobat prin Hotărârea Guvernului nr. 972/2006, cu
modificările și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Normele tehnice de realizare a programelor
naționale de sănătate în anul 2010, aprobate prin Ordinul
ministrului sănătății și al președintelui Casei Naționale de
Asigurări de Sănătate nr. 264/407/2010, publicat în Monitorul
Oficial al României, Partea I, nr. 205 și 205 bis din 1 aprilie 2010,

cu modificările și completările ulterioare, se modifică și se
completează după cum urmează:
1. La secțiunea A, capitolul II ăBugetul alocat
programelor naționale de sănătate aprobate pentru anul
2010”*) se modifică și va avea următorul cuprins:

ăCAPITOLUL II
Bugetul alocat programelor naționale de sănătate aprobate pentru anul 2010
— mii lei —

*) Capitolul II este reprodus în facsimil.

15

MONITORUL OFICIAL AL ROMÂNIEI, PARTEA I, Nr. 892/30.XII.2010
— mii lei —

2. La secțiunea B, capitolul VII ăBugetul alocat programelor naționale de sănătate aprobate pentru anul 2010”1) se modifică
și va avea următorul cuprins:
ăCAPITOLUL VII
Bugetul alocat programelor naționale de sănătate aprobate pentru anul 2010
— mii lei —

1)

Capitolul VII este reprodus în facsimil.
*) Subprogramul de tratament al sclerozei multiple s-a derulat în trimestrul I al anului 2010 din FNUASS în baza prevederilor Hotărârii Guvernului
nr. 367/2009 pentru aprobarea programelor naționale de sănătate în anul 2009, cu modificările și completările ulterioare, suma aferentă trimestrului I 2010 fiind
cuprinsă în suma de la pct. 6.1 din tabel.

16

MONITORUL OFICIAL AL ROMÂNIEI, PARTEA I, Nr. 892/30.XII.2010
— mii lei —

**) Începând cu trimestrul II al anului 2010, fondurile necesare pentru tratamentul bolnavilor cu scleroză multiplă se asigură
în cadrul Subprogramului de tratament al bolilor rare.
***) Sumele prevăzute la «Subprogramul de monitorizare activă a terapiilor specifice oncologice» și la «Programul pentru
compensarea cu 90% a prețului de referință al medicamentelor» sunt cuprinse în anexa «Program național privind asigurarea
serviciilor medicale, medicamentelor și dispozitivelor medicale în cadrul sistemului de sănătate» de la Legea bugetului de stat pe
anul 2010 nr. 11/2010, cu modificările și completările ulterioare.”

Art. II. — Prezentul ordin se publică în Monitorul Oficial al României, Partea I.
Ministrul sănătății,
Cseke Attila

Gabriel S. Popa

Președintele Casei Naționale de Asigurări
de Sănătate,
Nicolae Lucian Duță

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 892/30.XII.2010 conține 16 pagini.

Prețul: 3,20 lei

&JUYDGY|448780]
ISSN 1453—4495

