PARTEA I

Anul 178 (XXII) — Nr. 13

Vineri, 8 ianuarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

1.

— Decret privind acreditarea unui ambasador ..........

2

DECIZII ALE CURȚII CONSTITUȚIONALE
Decizia nr. 1.691 din 17 decembrie 2009 referitoare la
excepția de neconstituționalitate a dispozițiilor art. 273
din Legea nr. 86/2006 privind Codul vamal al României

2–3

HOTĂRÂRI ALE GUVERNULUI ROMÂNIEI
1.611/2009. — Hotărâre pentru aprobarea Normelor privind
certificarea mecanicilor de locomotivă care conduc
locomotive și trenuri în sistemul feroviar din România ....

4–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.5.

— Ordin al ministrului apărării naționale pentru
modificarea Ordinului ministrului apărării naționale
nr. M.104/2009 privind îndeplinirea de către secretarul
de stat pentru politica de apărare și planificare a
competenței conducerii Departamentului pentru relația
cu Parlamentul și informare publică, precum și
delegarea competenței îndeplinirii unor atribuții aflate
în responsabilitatea ministrului apărării naționale ......

15

ACTE ALE BĂNCII NAȚIONALE A ROMÂNIEI
49/2009. — Circulară privind punerea în circulație, în scop
numismatic, a unor monede dedicate aniversării a
190 de ani de la nașterea lui Nicolae Bălcescu —
istoric, scriitor și revoluționar român ..........................

16

2

MONITORUL OFICIAL AL ROMÂNIEI, PARTEA I, Nr. 13/8.I.2010

DECRETE
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Articol unic. — Domnul Radu Gabriel Safta se acreditează în calitatea de
ambasador extraordinar și plenipotențiar al României în Republica Botswana, în
Republica Namibia și în Republica Mozambic.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 5 ianuarie 2010.
Nr.1.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.691
din 17 decembrie 2009

referitoare la excepția de neconstituționalitate a dispozițiilor art. 273 din Legea nr. 86/2006
privind Codul vamal al României
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 273 din Legea nr. 86/2006 privind Codul vamal
al României, excepție ridicată de Liviu Turdean în Dosarul
nr. 30.272/3/2007 al Tribunalului București — Secția a II-a penală.

La apelul nominal se prezintă pentru autorul excepției
apărătorul ales din cadrul Societății civile de avocați Badiu &
Matei — Baroul Mureș, cu delegație la dosar, și se constată lipsa
celorlalte părți, față de care procedura de citare a fost legal
îndeplinită.
La dosar, partea Nicolae Cristinel Olăneanu a depus
concluzii scrise prin care solicită respingerea excepției de
neconstituționalitate.
Cauza fiind în stare de judecată, președintele acordă
cuvântul reprezentantului autorului excepției, care invocă lipsa
de procedură cu partea Lucăcel Viorica.
Reprezentantul Ministerului Public consideră că procedura
de citare a fost legal îndeplinită, în cauză fiind invocat drept viciu
de procedură o eroare materială evidentă cu privire la
prenumele părții.

MONITORUL OFICIAL AL ROMÂNIEI, PARTEA I, Nr. 13/8.I.2010
Curtea respinge cererea de acordare a unui nou termen de
judecată pentru incidentul procedural invocat și acordă cuvântul
pe fond.
Reprezentantul autorului excepției pune concluzii de
admitere a excepției de neconstituționalitate, sens în care reia
aspectele invocate în notele scrise.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 29 mai 2009, pronunțată în Dosarul
nr. 30.272/3/2007, Tribunalul București — Secția a II-a penală
a sesizat Curtea Constituțională cu excepția de
neconstituționalitate a prevederilor art. 273 din Legea
nr. 86/2006 privind Codul vamal al României, excepție
ridicată de Liviu Turdean în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) și (2), art. 23
alin. (12), art. 21 alin. (3) și ale art. 6 paragraful 1 din Convenția
pentru apărarea drepturilor omului și a libertăților fundamentale,
deoarece persoanele acuzate că au folosit acte falsificate în fața
autorităților vamale sunt discriminate de cetățenii care au folosit
astfel de acte în fața altor autorități. De asemenea, se susține că
anterior unui eventual moment procedural al rămânerii definitive
a hotărârii de condamnare pentru falsificarea unui document
vamal (de către o altă persoană decât cea acuzată de folosirea
lui) nu se poate susține că o anume persoană a săvârșit o
infracțiune de fals fără să se încalce prezumția de nevinovăție.
Așa fiind, este afectat și dreptul la un proces echitabil, atâta
vreme cât persoana acuzată nu este judecată de o instanță
independentă și imparțială, care să hotărască numai după
parcurgerea unei proceduri desfășurate sub semnul echității.
Tribunalul București — Secția a II-a penală opinează că
excepția de neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

3

Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentantului autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 273 din Legea nr. 86/2006 privind Codul vamal al
României, publicată în Monitorul Oficial al României, Partea I,
nr. 350 din 19 aprilie 2006, care au următorul cuprins:
ăFolosirea, la autoritatea vamală, a documentelor vamale de
transport sau comerciale falsificate constituie infracțiunea de
folosire de acte falsificate și se pedepsește cu închisoare de la
3 la 10 ani și interzicerea unor drepturi.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 729 din 7 mai 2009, publicată în
Monitorul Oficial al României, Partea I, nr. 401 din 12 iunie 2009,
Curtea Constituțională a respins ca nefondată excepția de
neconstituționalitate a dispozițiilor art. 273 din Legea nr. 86/2006
privind Codul vamal al României.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 273 din Legea nr. 86/2006 privind Codul vamal al României,
excepție ridicată de Liviu Turdean în Dosarul nr. 30.272/3/2007 al Tribunalului București – Secția a II-a penală.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

4

MONITORUL OFICIAL AL ROMÂNIEI, PARTEA I, Nr. 13/8.I.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor privind certificarea mecanicilor de locomotivă
care conduc locomotive și trenuri în sistemul feroviar din România
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Normele privind certificarea mecanicilor
de locomotivă care conduc locomotive și trenuri în sistemul
feroviar din România, prevăzute în anexa care face parte
integrantă din prezenta hotărâre.
Art. 2. — (1) Încălcarea prevederilor normelor menționate la
art. 1 atrage răspunderea materială, civilă, contravențională sau
penală, după caz, a celor vinovați, în condițiile legii.
(2) Constituie contravenții și se sancționează următoarele
fapte:
a) nerespectarea prevederilor art. 14 alin. (6), cu amendă de
la 5.000 lei la 10.000 lei;
b) nerespectarea prevederilor art. 18 alin. (1), cu amendă de
la 5.000 lei la 20.000 lei.
(3) Dispozițiile prezentei hotărâri referitoare la contravenții
se completează cu prevederile Ordonanței Guvernului

nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările
și completările ulterioare.
Art. 3. — Prezenta hotărâre intră în vigoare la data publicării,
cu excepția prevederilor art. 2 alin. (2), care intră în vigoare în
termen de 10 zile de la publicare.

*
Prezenta hotărâre transpune în totalitate prevederile
Directivei 2007/59/CE a Parlamentului European și a Consiliului
din 23 octombrie 2007 privind certificarea mecanicilor de
locomotivă care conduc locomotive și trenuri în sistemul feroviar
comunitar, publicată în Jurnalul Oficial al Uniunii Europene
nr. L315 din 3 decembrie 2007.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
p. Ministrul educației, cercetării și inovării, interimar,
Cătălin Ovidiu Baba,
secretar de stat
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Șeful Departamentului pentru Afaceri Europene,
Bogdan Mănoiu
București, 16 decembrie 2009.
Nr. 1.611.
ANEXĂ

NORME

privind certificarea mecanicilor de locomotivă care conduc locomotive și trenuri în sistemul feroviar din România
CAPITOLUL I
Obiectivul, domeniul de aplicare și definiții
Obiectivul

Art. 1. — (1) Prezentele norme stabilesc condițiile și
procedurile de certificare a mecanicilor de locomotivă care
conduc locomotive și trenuri în sistemul feroviar din România.
(2) Prezentele norme specifică sarcinile pentru care sunt
responsabile autoritățile competente, mecanicii de locomotivă,
precum și alte părți implicate în sistemul feroviar, în special
operatorii de transport feroviar, administratorii infrastructurii
feroviare și centrele de formare profesională.
Domeniul de aplicare

Art. 2. — (1) Prezentele norme se aplică mecanicilor de
locomotivă care conduc locomotive și trenuri în sistemul feroviar

din România, operatorilor de transport feroviar cărora li se
impune deținerea unui certificat de siguranță sau
administratorilor de infrastructură feroviară cărora li se impune
deținerea unei autorizații de siguranță.
(2) Trenurilor de marfă nu li se interzice traversarea frontierei
sau efectuarea transportului pe căile ferate din România, în
baza dispozițiilor naționale privind alte tipuri de personal al
trenurilor de marfă.
(3) Fără a aduce atingere art. 7, se exceptează de la
aplicarea măsurilor adoptate prin prezentele norme mecanicii
de locomotivă care își desfășoară activitatea în exclusivitate pe:
a) metrouri, tramvaie și alte sisteme feroviare ușoare;
b) rețelele care sunt separate funcțional de restul sistemului
feroviar și sunt destinate exclusiv exploatării serviciilor de

MONITORUL OFICIAL AL ROMÂNIEI, PARTEA I, Nr. 13/8.I.2010
transport de persoane și de marfă locale, urbane sau
suburbane;
c) infrastructuri feroviare private utilizate numai de proprietarii
acestora pentru operațiunile proprii de transport al mărfurilor;
d) secțiuni de linie închise temporar traficului normal în
scopul întreținerii, al înnoirii sau al modernizării sistemului
feroviar.
Definiții

Art. 3. — În sensul prezentelor norme, termenii și expresiile
de mai jos au următoarele semnificații:
a) autoritate competentă — Autoritatea de Siguranță
Feroviară Română, denumită în continuare ASFR, prevăzută la
art. 16 alin. (1) din Legea nr. 55/2006 privind siguranța feroviară;
b) mecanic de locomotivă — persoană capabilă și autorizată
să conducă trenuri, inclusiv locomotive, locomotive de manevră,
trenuri pentru lucrări de infrastructură, vehicule feroviare de
întreținere sau trenuri pentru transportul feroviar de pasageri ori
de mărfuri în mod autonom, responsabil și în siguranță;
c) alți membri ai personalului de bord care îndeplinesc sarcini
esențiale de siguranță — personalul aflat la bordul trenului care
nu îndeplinește funcția de mecanic de locomotivă, dar care
contribuie la garantarea siguranței trenurilor, a pasagerilor și a
mărfurilor transportate;
d) sistem feroviar — sistemul compus din infrastructurile
feroviare, inclusiv liniile și instalațiile fixe ale sistemului feroviar
plus materialul rulant de toate categoriile și originile care
operează pe infrastructura respectivă, astfel cum este definit
potrivit prevederilor Hotărârii Guvernului nr. 1.533/2003 privind
interoperabilitatea sistemului de transport feroviar de mare
viteză, cu modificările și completările ulterioare, și, respectiv, ale
Hotărârii Guvernului nr. 850/2003 privind interoperabilitatea
sistemului de transport feroviar convențional, cu modificările și
completările ulterioare;
e) administratorul de infrastructură feroviară — orice
organism sau orice operator economic care are ca obiect
principal de activitate administrarea și întreținerea infrastructurii
feroviare, prevăzut la art. 1 alin. (10) lit. b) din Ordonanța de
urgență a Guvernului nr. 12/1998 privind transportul pe căile
ferate române și reorganizarea Societății Naționale a Căilor
Ferate Române, republicată, cu modificările și completările
ulterioare, incluzând și administrarea sistemelor de conducere a
circulației, de control și de siguranță a infrastructurii; funcțiile
administratorului de infrastructură de pe o rețea sau o parte a
unei rețele pot fi alocate, în conformitate cu reglementările în
vigoare, mai multor organisme sau operatori economici;
f) operator de transport feroviar — orice operator economic
cu capital de stat sau privat, prevăzut la art. 2 lit. j) din Ordonanța
Guvernului nr. 89/2003 privind alocarea capacităților de
infrastructură feroviară și tarifarea utilizării infrastructurii
feroviare, cu modificările și completările ulterioare, a cărui
activitate principală constă în efectuarea de prestații de transport
de marfă și/sau de călători pe calea ferată, tracțiunea fiind
asigurată de acest operator economic. Termenul include, de
asemenea, și operatorii economici care asigură numai
tracțiunea;
g) specificații tehnice de interoperabilitate (STI) —
specificațiile care se referă la un subsistem sau parte a unui
subsistem cu scopul de a îndeplini cerințele esențiale și pentru
a asigura interoperabilitatea sistemelor feroviare transeuropene
de mare viteză și convenționale, prevăzute în Hotărârea
Guvernului nr. 850/2003, cu modificările și completările
ulterioare, și în Hotărârea Guvernului nr. 1.533/2003, cu
modificările și completările ulterioare;
h) agenție — Agenția Feroviară Europeană înființată prin
Regulamentul (CE) nr. 881/2004 al Parlamentului European și al
Consiliului din 29 aprilie 2004;

5

i) certificat de siguranță — certificatul eliberat unui operator
de transport feroviar de către autoritatea competentă în
conformitate cu prevederile Legii nr. 55/2006;
j) certificat — certificat complementar armonizat care indică
infrastructura pe care titularul certificatului este autorizat să
conducă și materialul rulant pe care titularul certificatului este
autorizat să îl conducă;
k) autorizație de siguranță — autorizația eliberată unui
administrator de infrastructură feroviară de către autoritatea
competentă în conformitate cu prevederile Legii nr. 55/2006;
l) centru de formare — entitatea acreditată sau recunoscută
de autoritatea competentă pentru efectuarea de cursuri de
formare, conform reglementărilor în vigoare.
CAPITOLUL II
Certificarea mecanicilor de locomotivă
Modelul comunitar de certificare

Art. 4. — (1) Mecanicii de locomotivă trebuie să aibă
capacitatea fizică și calificările necesare pentru conducerea
trenurilor și trebuie să dețină următoarele documente:
a) un permis care să demonstreze că mecanicul satisface
condițiile minime privind cerințele medicale, are studii de bază și
aptitudini profesionale generale. Permisul îl identifică pe
mecanic și autoritatea emitentă și menționează durata de
valabilitate. Permisul trebuie să cuprindă cerințele anexei nr. 1
la prezentele norme, până la adoptarea modelului de certificare
comunitar;
b) unul sau mai multe certificate care indică infrastructura pe
care titularul certificatului este autorizat să conducă și materialul
rulant pe care deținătorul certificatului este autorizat să îl
conducă. Fiecare certificat este în conformitate cu cerințele
anexei nr. 1 la prezentele norme.
(2) Cerința de a deține un certificat pentru o anumită parte a
infrastructurii nu se aplică în cazurile excepționale enumerate
în continuare, cu condiția ca alt mecanic de locomotivă care
deține un certificat valabil pentru infrastructura în cauză să
asiste mecanicul respectiv în timpul condusului:
a) când o perturbare a serviciului feroviar impune devierea
trenurilor sau întreținerea căilor ferate, conform specificațiilor
administratorului infrastructurii feroviare;
b) pentru servicii unice excepționale pentru care se utilizează
trenuri vechi;
c) pentru servicii unice excepționale, cu acordul
administratorului infrastructurii feroviare;
d) pentru livrarea sau testarea unui tren nou sau a unei
locomotive noi;
e) pentru formarea și examinarea mecanicilor de locomotivă.
Decizia de a recurge la această posibilitate aparține operatorului
de transport feroviar și nu poate fi luată de administratorul
infrastructurii feroviare în cauză sau de autoritatea competentă.
Atunci când se face apel la un mecanic de locomotivă
suplimentar, după cum se prevede la alin. (2), administratorul
infrastructurii feroviare este informat în prealabil.
(3) Certificatul autorizează mecanicii de locomotivă să
conducă în cadrul uneia sau al mai multora dintre următoarele
categorii:
a) categoria A: locomotive de manevră, trenuri pentru lucrări
de infrastructură, vehicule pentru întreținerea liniilor și orice alte
locomotive atunci când sunt folosite pentru manevre;
b) categoria B: transportul de pasageri și/sau de mărfuri.
Un certificat poate să conțină o autorizație pentru toate
categoriile, care acoperă toate codurile prevăzute la alin. (4).
(4) Modelele de permis, de certificat și de copie certificată a
certificatului și, de asemenea, caracteristicile fizice ale acestora,
ținând cont de măsurile de combatere a falsurilor, vor respecta
cerințele și caracteristicele modelului comunitar. Codurile
comunitare pentru diferitele tipuri din categoriile A și B, astfel

6

MONITORUL OFICIAL AL ROMÂNIEI, PARTEA I, Nr. 13/8.I.2010

cum sunt prevăzute la alin. (3), sunt cele adoptate la nivel
comunitar.
Măsurile împotriva falsificării

Art. 5. — Autoritățile competente și organismele emitente iau
toate măsurile care se impun pentru a evita riscul de falsificare
a permiselor și a certificatelor și de modificare ilicită a registrelor
prevăzute la art. 22.
Eliberarea permisului, limba și organismele emitente

Art. 6. — (1) Permisul se redactează în limba română de
către autoritatea competentă, astfel cum este aceasta definită la
art. 3 lit. a), și se păstrează în posesia titularului său.
(2) Operatorul de transport feroviar sau administratorul de
infrastructură feroviară care îl angajează sau îl preia prin contract
pe mecanicul de locomotivă îi eliberează acestuia un certificat
redactat în limba română. Certificatul se păstrează la operatorul
de transport feroviar sau la administratorul de infrastructură
feroviară, mecanicilor de locomotivă înmânându-li-se o copie
certificată a acestuia.
Valabilitatea geografică

Art. 7. — (1) Permisul emis în condițiile prezentei hotărâri
este valabil pe întregul teritoriu al Comunității.
(2) Certificatul este valabil numai pe infrastructurile și
materialul rulant specificate pe acesta.
Recunoașterea documentelor de certificare a mecanicilor de
locomotivă din țări terțe

Art. 8. — Documentele de certificare a mecanicilor de
locomotivă din țări terțe care conduc exclusiv pe secțiuni de
frontieră ale sistemului feroviar din România pot fi recunoscute
în conformitate cu acordurile bilaterale cu țara terță respectivă.
CAPITOLUL III
Condițiile de obținere a permisului și a certificatului
Cerințe minime

Art. 9. — (1) Pentru a obține un permis, solicitanții trebuie să
îndeplinească cerințele minime prevăzute la art. 10 și 11.
(2) Pentru a obține un certificat și pentru ca acesta să
rămână valabil, solicitanții trebuie să dețină un permis și trebuie
să îndeplinească cerințele minime prevăzute la art. 12 și 13.
(3) Pe teritoriul României vor fi recunoscute permisele
eliberate în alte state membre ale Uniunii Europene potrivit
art. 7 din Directiva 2007/59/CE a Parlamentului European și a
Consiliului din 23 octombrie 2007 privind certificarea mecanicilor
de locomotivă care conduc locomotive și trenuri în sistemul
feroviar comunitar.
SECȚIUNEA I
Permisul
Vârsta minimă

Art. 10. — Vârsta minimă a solicitanților de permise nu poate
să fie mai mică de 20 de ani. Cu toate acestea, se pot elibera
permise solicitanților de la vârsta de 18 ani, însă valabilitatea
unui astfel de permis va fi limitată la teritoriul național.
Cerințe de bază

Art. 11. — (1) În conformitate cu prevederile comunitare în
vigoare, solicitanții trebuie să fi absolvit cel puțin nouă ani de
studii (primare, gimnaziale și liceale) și să fi absolvit o formare
de bază echivalentă cu nivelul 3 la care se face referire în
Recomandarea Parlamentului European și a Consiliului din
23 aprilie 2008 nr. 2008/C111/01, publicată în Jurnalul Oficial al
Uniunii Europene nr. C111 din 6 mai 2009 privind stabilirea
Cadrului european al calificărilor pentru învățarea de-a lungul
vieții.
(2) Solicitanții trebuie să prezinte o confirmare a faptului că
au o stare fizică corespunzătoare, supunându-se unui examen
medical efectuat de un medic acreditat sau recunoscut în
conformitate cu prevederile legale în vigoare și sub

supravegherea medicului respectiv. Examinarea acoperă cel
puțin criteriile indicate în secțiunile 1.1, 1.2, 1.3 și 2.1 din anexa
nr. 2 la prezentele norme.
(3) Solicitanții trebuie să dovedească faptul că au o stare
psihologică corespunzătoare din punct de vedere profesional,
supunându-se unui examen medical efectuat de un psiholog sau
medic acreditat ori recunoscut în conformitate cu prevederile
legale în vigoare sau sub supravegherea medicului respectiv.
Examinarea acoperă cel puțin criteriile indicate în secțiunea 2.2
din anexa nr. 2 la prezentele norme.
(4) Solicitanții trebuie să dovedească competența
profesională generală, trecând un examen care acoperă cel
puțin subiectele generale enumerate în anexa nr. 4 la prezentele
norme.
SECȚIUNEA a II-a
Certificatul
Cunoștințe lingvistice

Art. 12. — Criteriul cunoștințelor lingvistice menționat în
anexa nr. 6 la prezentele norme trebuie să fie îndeplinit pentru
infrastructura pentru care este acordat certificatul.
Calificări personale

Art. 13. — (1) Solicitanții trebuie să fi promovat un examen de
verificare a cunoștințelor și a competenței lor profesionale
privind materialul rulant pentru care se solicită certificatul. Acest
examen acoperă cel puțin subiectele generale prevăzute în
anexa nr. 5 la prezentele norme.
(2) Solicitanții trebuie să fi promovat un examen de verificare
a cunoștințelor și a competenței lor profesionale privind
infrastructura pentru care se solicită certificatul. Acest examen
trebuie să acopere cel puțin subiectele generale prevăzute în
anexa nr. 6 la prezentele norme. Atunci când este cazul,
examenul acoperă, de asemenea, cunoștințele lingvistice în
conformitate cu secțiunea 8 din anexa nr. 6.
(3) Solicitanții sunt formați de către operatorul de transport
feroviar sau de către administratorul infrastructurii feroviare
pentru a cunoaște sistemul propriu de siguranță prevăzut în
Legea nr. 55/2006.
CAPITOLUL IV
Procedura de obținere a permisului și a certificatului
Obținerea unui permis

Art. 14. — (1) Autoritatea competentă elaborează procedura
ce trebuie urmată pentru obținerea unui permis, care va fi
aprobată prin ordin al ministrului transporturilor și infrastructurii
și publicată în Monitorul Oficial al României, Partea I.
(2) Toate solicitările de permis sunt adresate autorității
competente de către mecanicul candidat sau de orice entitate
care acționează în numele acestuia.
(3) Solicitările adresate autorității competente pot să vizeze
acordarea unui nou permis, actualizarea unor detalii ale
permisului, o reînnoire sau eliberarea unui duplicat.
(4) Autoritatea competentă eliberează permisul cât mai
repede cu putință, dar nu mai târziu de o lună de la primirea
tuturor documentelor necesare.
(5) Permisul este valabil 10 ani, dacă sunt îndeplinite
prevederile art. 16 alin. (1).
(6) Un permis se eliberează într-un singur exemplar original.
Orice duplicare a permisului, alta decât cea efectuată de către
autoritatea competentă atunci când se solicită un duplicat, este
interzisă.
Obținerea unui certificat

Art. 15. — (1) Fiecare operator de transport feroviar și fiecare
administrator de infrastructură feroviară își stabilesc propriile
proceduri de eliberare și actualizare a certificatelor ca parte
integrantă a sistemului său de siguranță, cu respectarea

MONITORUL OFICIAL AL ROMÂNIEI, PARTEA I, Nr. 13/8.I.2010
cerințelor privind procedurile de eliberare și actualizare a
certificatelor care vor fi aprobate prin ordin al ministrului
transporturilor și infrastructurii și publicate în Monitorul Oficial al
României, Partea I, și în conformitate cu prezentele norme.
(2) Procedurile de eliberare și actualizare a certificatelor
cuprind informații privind posibilitatea inițierii unei contestații
care să permită solicitanților să ceară o reevaluare a unei decizii
privind actualizarea, suspendarea sau retragerea unui certificat,
iar în cazul în care nu se ajunge la un acord, părțile se pot
adresa autorității competente pentru soluționare.
(3) Operatorii de transport feroviar sau administratorul de
infrastructură feroviară actualizează fără întârziere un certificat
de fiecare dată când deținătorul certificatului obține autorizații
suplimentare referitoare la materialul rulant sau la infrastructură.
Verificările periodice

Art. 16. — (1) Pentru ca un permis să rămână valabil, titularul
acestuia este supus la examinări periodice și/sau teste privind
cerințele prevăzute la alin. (2) și (3) ale art. 11, precum și:
a) în ceea ce privește cerințele medicale, trebuie să se
respecte frecvența minimă în conformitate cu subsecțiunea 3.1
din anexa nr. 2 la prezentele norme. Aceste verificări medicale
sunt efectuate de către medici acreditați sau recunoscuți în
conformitate cu prevederile legale în vigoare sau sub
supravegherea medicului respectiv;
b) în ceea ce privește cunoștințele profesionale generale, se
aplică prevederile alin. (8) al art. 23. La reînnoirea unui permis,
autoritatea competentă verifică în registrul prevăzut la art. 22
alin. (1) lit. a) dacă mecanicul de locomotivă a îndeplinit cerințele
prevăzute la primul paragraf din prezentul alineat.
(2) Pentru ca un certificat să rămână valabil, deținătorul
acestuia se supune unor verificări periodice și/sau unor teste
privind cerințele prevăzute la art. 12 și 13. Frecvența acestor
verificări și/sau teste este stabilită de către operatorul de
transport feroviar sau administratorul de infrastructură feroviară
care îl angajează ori îl contractează pe mecanicul de locomotivă
în conformitate cu propriul sistem de gestionare a siguranței și
respectă frecvențele minime stabilite în anexa nr. 7 la prezentele
norme. Pentru fiecare dintre verificările prevăzute la alin. (1),
organismul emitent confirmă printr-o declarație pe certificat și în
registrul prevăzut la art. 22 alin. (2) lit. a) că mecanicul de
locomotivă a îndeplinit cerințele prevăzute la alin. (1) lit. a) și b).
(3) Atunci când o verificare periodică nu este efectuată sau
are un rezultat negativ, se aplică procedura stabilită la art. 18.
Încetarea contractului de muncă

Art. 17. — (1) Când unui mecanic de locomotivă îi încetează
contractul de muncă cu un operator de transport feroviar sau un
administrator de infrastructură feroviară, în condițiile legii,
aceștia din urmă informează autoritatea competentă fără
întârziere. Permisul rămâne valabil, dacă sunt în continuare
îndeplinite condițiile prevăzute la alin. (1) al art. 16.
(2) Un certificat își pierde valabilitatea atunci când deținătorul
acestuia nu mai este angajat ca mecanic de locomotivă. În acest
caz, titularul primește o copie autentificată a acestuia și a tuturor
documentelor care fac dovada formării, a calificărilor, a
experienței și a competențelor sale profesionale. La eliberarea
unui certificat pentru un mecanic de locomotivă, operatorul de
transport feroviar sau administratorul de infrastructură feroviară
evaluează aceste documente.
Monitorizarea mecanicilor de locomotivă de către operatorii de
transport feroviar și administratorii infrastructurii feroviare

Art. 18. — (1) Operatorii de transport feroviar și administratorii
infrastructurii feroviare se asigură și verifică dacă permisele și
certificatele mecanicilor de locomotivă pe care îi angajează sau
îi contractează sunt valabile. Operatorii de transport feroviar și
administratorii infrastructurii feroviare stabilesc un sistem de
monitorizare a propriilor mecanici de locomotivă. În cazul în care
rezultatul unei astfel de monitorizări pune la îndoială competența

7

profesională a unui mecanic de locomotivă și păstrarea
valabilității permisului sau a certificatului, operatorii de transport
feroviar și administratorii infrastructurii feroviare iau imediat
măsurile care se impun, după caz.
(2) În situația în care un mecanic de locomotivă consideră
că starea sănătății sale pune sub semnul întrebării capacitatea
sa de a-și exercita profesia, informează imediat operatorul de
transport feroviar sau administratorul de infrastructură feroviară,
după caz.
(3) În cazul în care operatorul de transport feroviar sau un
administrator de infrastructură feroviară ia cunoștință sau este
informat de către medic că sănătatea unui mecanic de
locomotivă s-a deteriorat astfel încât capacitatea sa de a-și
exercita profesia este pusă la îndoială, aceștia iau imediat
măsurile necesare, inclusiv examinarea prevăzută în
subsecțiunea 3.1 din anexa nr. 2 la prezentele norme, iar dacă
este necesar, sunt dispuse retragerea certificatului, precum și
actualizarea registrului prevăzut la art. 22 alin. (2).
(4) Operatorul de transport feroviar și administratorul de
infrastructură feroviară au obligația de a se asigura că în timpul
serviciului mecanicii de locomotivă nu se află sub influența
niciunei substanțe care le-ar putea afecta concentrarea, atenția
sau comportamentul. Autoritatea competentă este informată fără
întârziere de existența oricărui caz de incapacitate de muncă pe
o perioadă mai mare de 3 luni.
CAPITOLUL V
Sarcinile și deciziile autorității competente
Sarcinile autorității competente

Art. 19. — (1) Autoritatea competentă îndeplinește
următoarele sarcini în mod transparent și nediscriminatoriu:
a) eliberează și actualizează permisele și eliberează
duplicate, potrivit art. 6 și 14;
b) asigură examinările periodice și/sau testele, potrivit art. 16
alin. (1);
c) suspendă și retrage permisele și notifică organismul
emitent cu privire la primirea solicitărilor justificate de
suspendare a certificatelor, potrivit art. 29;
d) asigură recunoașterea persoanelor sau a organismelor
potrivit art. 23 și 25, pentru care a fost desemnată potrivit
prevederilor prezentelor norme;
e) publică și actualizează un registru de persoane și
organisme acreditate sau recunoscute, potrivit art. 20;
f) ține și actualizează un registru al permiselor, potrivit art. 16
alin. (1) și art. 22 alin. (1);
g) monitorizează procesul de certificare a mecanicilor de
locomotivă, potrivit art. 26;
h) efectuează inspecții, potrivit art. 29;
i) stabilește criteriile naționale de examinare, potrivit art. 25
alin. (1), precum și conform celor comunitare, potrivit art. 25
alin. (5).
Autoritatea competentă răspunde imediat solicitărilor de
informații și înaintează toate cererile de informații suplimentare,
fără întârziere, în vederea întocmirii permiselor.
(2) Autoritatea competentă nu deleagă sarcinile prevăzute la
lit. c), g) și i) ale alin. (1) unor terți.
(3) Orice delegare de sarcini este transparentă și
nediscriminatorie și nu creează conflicte de interese.
(4) Autoritatea competentă poate delega sau contracta
sarcinile prevăzute la lit. a) sau b) ale alin. (1) unui operator de
transport feroviar. În acest caz una dintre următoarele cerințe
este îndeplinită:
a) operatorul de transport feroviar eliberează permise numai
propriilor mecanici de locomotivă;

8

MONITORUL OFICIAL AL ROMÂNIEI, PARTEA I, Nr. 13/8.I.2010

b) operatorul de transport feroviar nu se bucură de
exclusivitate în teritoriul respectiv pentru niciuna dintre sarcinile
delegate sau contractate.
(5) În cazul în care o autoritate competentă deleagă sau
contractează sarcini, reprezentantului autorizat sau
contractantului i se cere să respecte obligațiile impuse
autorităților competente de prezentele norme în executarea
acestor sarcini.
(6) În cazul în care o autoritate competentă deleagă sau
contractează sarcini, aceasta stabilește un sistem prin care să
verifice că aceste sarcini au fost executate și se asigură că se
îndeplinesc condițiile stabilite la alin. (2), (4) și (5).
Acreditarea și recunoașterea

Art. 20. — (1) Persoanele sau organismele recunoscute în
conformitate cu prezentele norme sunt recunoscute de către
autoritatea competentă. Recunoașterea este bazată pe criteriile
independenței, competenței și imparțialității și pe evaluarea unui
dosar depus de candidați în care se oferă dovezi de competență
corespunzătoare pentru domeniul respectiv. Cerințele și
procedura de recunoaștere se aprobă prin ordin al ministrului
transporturilor și infrastructurii, publicat în Monitorul Oficial al
României, Partea I. În cazurile în care competența specifică
solicitată este extrem de rară, se admite o excepție de la
această regulă, după ce Comisia Europeană acordă un aviz
favorabil conform procedurii prevăzute la art. 32 alin. (2) din
Directiva 2007/59/CE.
(2) Criteriul independenței nu se aplică în cazul formării
prevăzute la alin. (5) și (6) ale art. 23.
(3) Autoritatea competentă asigură publicarea și actualizarea
unui registru de persoane și organisme care au fost acreditate
sau recunoscute în conformitate cu prezentele norme.
Deciziile autorității competente

Art. 21. — (1) Autoritatea competentă expune în scris
motivele care stau la baza deciziilor sale.
(2) Angajatorii și mecanicii de locomotivă pot să ceară
autorității competente controlul unei decizii privind o solicitare
în conformitate cu prezentele norme.
(3) În situația în care solicitanții nu sunt mulțumiți de
rezultatele controlului unei decizii, aceștia pot contesta decizia
luată de autoritatea competentă la instanțele judecătorești
competente, potrivit Legii contenciosului administrativ nr. 554/2004,
cu modificările și completările ulterioare.
Registrele și schimbul de informații

Art. 22. — (1) Autoritatea competentă are obligația:
a) să țină un registru cu toate permisele eliberate,
actualizate, reînnoite, modificate, expirate, suspendate, retrase
sau declarate pierdute, furate ori distruse. Acest registru trebuie
să conțină datele menționate în secțiunea 4 din anexa nr. 1 la
prezentele norme pentru fiecare permis, care vor fi accesibile
cu ajutorul numărului național alocat fiecărui mecanic de
locomotivă. Registrul trebuie să fie actualizat în mod constant;
b) să furnizeze autorității competente a unui stat membru,
agenției sau oricărui angajator de mecanici de locomotivă, în
baza unei cereri motivate, informații despre un astfel de permis.
(2) Fiecare operator de transport feroviar și fiecare
administrator al infrastructurii feroviare trebuie:
a) să țină un registru sau să se asigure că este ținut un
registru cu toate certificatele eliberate, actualizate, reînnoite,
modificate, expirate, suspendate, retrase ori declarate pierdute,
furate sau distruse. Registrul conține datele menționate în
secțiunea 4 din anexa nr. 1 la prezentele norme pentru fiecare
certificat, precum și datele privind verificările periodice prevăzute
la art. 16. Registrul trebuie să fie actualizat în mod constant;

b) să coopereze cu autoritatea competentă a statului
membru în care își au sediul pentru a schimba informații cu
autoritatea competentă și pentru a-i oferi acesteia accesul la
datele necesare;
c) să furnizeze, la cerere, autorităților competente din
celelalte state membre informații despre conținutul unor astfel
de certificate atunci când acest lucru este necesar datorită
activităților transnaționale ale acestora.
(3) Mecanicii de locomotivă au acces la informațiile care îi
privesc și care sunt înscrise în registrele autorităților competente
și ale operatorilor de transport feroviar, putând obține, la cerere,
o copie a acestor informații.
(4) Autoritățile competente cooperează cu Agenția Feroviară
Europeană pentru a asigura interoperabilitatea registrelor
prevăzute la alin. (1) și (2).
(5) Autoritățile competente, administratorii de infrastructură
feroviară și operatorii de transport feroviar se asigură că
registrele prevăzute la alin. (1) și (2) și modurile de exploatare
a acestor registre sunt în conformitate cu prevederile Legii
nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare.
CAPITOLUL VI
Formarea și examinarea mecanicilor de locomotivă
Formarea

Art. 23. — (1) Formarea mecanicilor de locomotivă include o
parte privitoare la permis, care să reflecte cunoștințele
profesionale generale, astfel cum sunt descrise în anexa nr. 4 la
prezentele norme, precum și o parte privitoare la certificat, care
să reflecte cunoștințe profesionale specifice, astfel cum sunt
descrise în anexele nr. 5 și 6 la prezentele norme.
(2) Metoda de formare îndeplinește criteriile stabilite în anexa
nr. 3 la prezentele norme.
(3) Obiectivele detaliate ale formării sunt prevăzute în anexa
nr. 4, pentru permis, și în anexele nr. 5 și 6, pentru certificat.
Aceste obiective detaliate ale formării pot fi suplimentate prin
STI relevante adoptate în conformitate cu Directiva 96/48/CE
sau Directiva 2001/16/CE, aceste STI-uri fiind direct aplicabile în
legislația națională.
(4) Mecanicii de locomotivă candidați primesc acces egal și
nediscriminatoriu la formarea necesară pentru îndeplinirea
condițiilor de obținere a permisului și a certificatului, potrivit
prevederilor art. 13 din Legea nr. 55/2006.
(5) Sarcinile de formare privind cunoștințele profesionale
generale, potrivit art. 11 alin. (4), cunoștințele lingvistice, după
cum se prevede la art. 12, și cunoștințele profesionale privitoare
la materialul rulant, după cum se prevede la art. 13 alin. (1), sunt
îndeplinite doar de către persoane sau organisme acreditate ori
recunoscute potrivit art. 20.
(6) Sarcinile de formare privind cunoștințele despre
infrastructură, astfel cum sunt prevăzute la alin. (2) al art. 13,
inclusiv cunoașterea rutelor, a normelor și a procedurilor de
funcționare, sunt îndeplinite de persoane sau organisme
acreditate ori recunoscute în România.
(7) În ceea ce privește permisele, sistemul general de
recunoaștere a calificărilor profesionale stabilit prin Directiva
2005/36/CE continuă să se aplice recunoașterii calificărilor
profesionale ale mecanicilor de locomotivă care sunt resortisanți
ai unui stat membru și care și-au obținut certificatul de formare
într-o țară terță.
(8) Un proces de formare continuă este instituit pentru a
asigura păstrarea competențelor angajaților potrivit pct. 2 lit. e)
din anexa nr. 3 la Legea nr. 55/2006.

MONITORUL OFICIAL AL ROMÂNIEI, PARTEA I, Nr. 13/8.I.2010
Costul formării

Art. 24. — Operatorii de transport feroviar sau administratorii
infrastructurii feroviare vor lua măsuri ca investițiile aprobate de
către aceștia pentru formarea unui mecanic să nu fie în
beneficiul unui alt operator de transport feroviar sau
administrator al infrastructurii feroviare, în mod nejustificat, în
cazul în care mecanicul respectiv îi părăsește în mod voluntar în
favoarea respectivului operator sau administrator al
infrastructurii feroviare.
Examinările

Art. 25. — (1) Examinările și examinatorii avuți în vedere cu
scopul verificării calificării necesare se stabilesc:
a) în partea privitoare la permis: de către autoritatea
competentă, când se stabilește procedura care va fi urmată
pentru a obține un permis potrivit art. 14 alin. (1).
b) în partea privitoare la certificat: de către operatorul de
transport feroviar sau de administratorul infrastructurii feroviare,
când se stabilește procedura care urmează a fi folosită pentru
obținerea unui certificat, potrivit art. 15.
(2) Examinările prevăzute la alin. (1) sunt supravegheate de
examinatori competenți, acreditați sau recunoscuți potrivit
art. 20, și sunt organizate astfel încât să se evite orice conflict
de interese.
(3) Evaluarea cunoștințelor de infrastructură, inclusiv
cunoașterea rutelor și a normelor de funcționare, este efectuată
de persoane sau organisme acreditate ori recunoscute în
România.
(4) Examinările prevăzute la alin. (1) sunt organizate astfel
încât să se evite orice conflict de interese, fără a afecta
posibilitatea ca examinatorul să aparțină operatorului de
transport feroviar sau administratorului infrastructurii feroviare
care emite certificatul.
(5) Alegerea examinatorilor și a examinărilor se face în baza
reglementărilor comunitare și naționale în domeniu.
(6) La sfârșitul cursului de formare se organizează examinări
teoretice și practice. Capacitatea de conducere a trenurilor este
evaluată prin teste de conducere pe rețea. Se vor utiliza, de
asemenea, simulatoare pentru examinarea aplicării regulilor
operaționale și a capacității mecanicului de locomotivă în situații
deosebit de dificile.
CAPITOLUL VII
Evaluarea
Standardele de calitate

Art. 26. — Autoritățile competente se asigură că toate
activitățile legate de formare, evaluarea cunoștințelor și
actualizarea permiselor și a certificatelor sunt supuse
monitorizării continue în baza unui sistem de standarde de
calitate. Această prevedere nu se aplică activităților care fac deja
obiectul sistemelor de management al siguranței create de
operatorii de transport feroviar și de administratorul infrastructurii
feroviare în conformitate cu Legea nr. 55/2006.
Evaluarea independentă

Art. 27. — (1) O evaluare independentă a procedurilor de
dobândire și evaluare a cunoștințelor și a competențelor
profesionale și a sistemului de emitere a permiselor și a
certificatelor se desfășoară la intervale de cel mult 5 ani.
Această prevedere nu se aplică activităților care fac deja
obiectul sistemelor de management al siguranței create de
operatorii de transport feroviar și de administratorul infrastructurii
feroviare în conformitate cu Legea nr. 55/2006. Evaluarea este
efectuată de persoane calificate care nu sunt implicate ele
însele în activitățile respective.
(2) Rezultatele acestor evaluări independente trebuie să fie
documentate corespunzător și aduse în atenția autorităților
competente interesate. Neconformitățile constatate vor fi

9

sesizate autorităților competente, care vor lua măsuri în vederea
remedierii acestora.
CAPITOLUL VIII
Alți membri ai personalului de bord
Raportul privind alți membri ai personalului de bord

Art. 28. — După identificarea la nivel comunitar a profilului și
sarcinilor celorlalți membri ai personalului de bord care
desfășoară sarcini esențiale din punctul de vedere al siguranței
și a căror calificare profesională contribuie, prin urmare, la
siguranța pe căile ferate și care va fi reglementată la nivel
comunitar prin intermediul unui sistem de permise și/sau
certificate care poate fi similar sistemului stabilit în Directiva
2007/59/CE, vor fi adoptate reglementări naționale
corespunzătoare.
CAPITOLUL IX
Controale și sancțiuni
Controalele desfășurate de autoritatea competentă

Art. 29. — (1) Autoritatea competentă poate lua în orice
moment măsuri pentru a verifica, pe trenurile care operează în
aria sa de competență, respectiv pe căile ferate române, dacă
mecanicii de locomotivă au în posesie documentele emise în
conformitate cu prezentele norme.
(2) Fără a aduce atingere verificării reglementate la alin. (1),
în cazul neglijenței la locul de muncă, autoritatea competentă
poate verifica dacă mecanicul respectiv îndeplinește condițiile
stabilite la art. 13.
(3) Autoritatea competentă poate desfășura controale privind
respectarea prevederilor prezentelor norme de către mecanicii
de locomotivă, operatorii de transport feroviar, administratorii
infrastructurii feroviare, examinatori și de către centrele de
formare care își desfășoară activitatea în aria sa de competență.
(4) Dacă autoritatea competentă consideră că un mecanic
nu mai îndeplinește una sau mai multe condiții necesare, va lua
următoarele măsuri:
a) în ceea ce privește un permis emis de autoritatea
competentă, aceasta poate, în funcție de gravitatea problemelor
create pentru siguranța pe căile ferate, să îl suspende sau să îl
retragă, după caz, conform reglementărilor în vigoare. Aceasta
îi informează de îndată pe mecanicul respectiv și pe angajatorul
acestuia în legătură cu decizia sa motivată, fără a aduce
atingere dreptului la o cale de atac prevăzut la art. 21. Agenția
Feroviară Europeană va stabili procedura de urmat pentru
redobândirea permisului;
b) în ceea ce privește un permis emis de o autoritate
competentă în alt stat membru, autoritatea competentă
contactează acea autoritate și îi transmite o cerere motivată
pentru desfășurarea unei inspecții suplimentare sau pentru
suspendarea permisului. Autoritatea competentă solicitantă
informează Comisia Europeană și celelalte autorități competente
în legătură cu solicitarea sa. Autoritatea care a emis permisul
respectiv examinează cererea în termen de 4 săptămâni și
notifică celeilalte autorități în legătură cu decizia sa. Autoritatea
care a emis permisul informează, de asemenea, Comisia
Europeană și celelalte autorități competente în legătură cu
decizia sa. Mecanicilor de locomotivă li se interzice să își
desfășoare activitatea în aria de competență națională până la
notificarea deciziei autorității emitente;
c) în ceea ce privește un certificat, autoritatea competentă
contactează organismul emitent al acestuia și va solicita fie
efectuarea unei inspecții suplimentare, fie suspendarea
certificatului. Organismul emitent al certificatului ia măsurile
corespunzătoare și raportează autorității competente într-un
termen de 4 săptămâni. Autoritatea competentă poate interzice
mecanicilor de locomotivă să opereze în aria sa de competență
până la emiterea raportului organismului emitent și va informa

10

MONITORUL OFICIAL AL ROMÂNIEI, PARTEA I, Nr. 13/8.I.2010

Comisia Europeană și celelalte autorități competente în legătură
cu aceasta.
În toate cazurile, dacă autoritatea competentă consideră că un
anumit mecanic reprezintă o amenințare gravă la adresa
siguranței pe căile ferate, aceasta întreprinde imediat acțiunile
necesare, cum ar fi solicitarea către administratorul de
infrastructură feroviară de a opri trenul și a-i interzice
mecanicului să își desfășoare activitatea în aria sa de
competență atât timp cât este necesar. Autoritatea competentă
informează Comisia Europeană și celelalte autorități
competente în legătură cu orice astfel de decizie.
(5) În toate cazurile, autoritatea competentă sau organismul
desemnat pentru aceasta actualizează registrul prevăzut la
art. 22.
(6) Dacă o autoritate competentă consideră că o decizie
luată de o autoritate competentă în alt stat membru conform
alin. (4) nu respectă criteriile relevante, situația este sesizată
Comisiei, care își va transmite punctul de vedere în termen de
3 luni. Dacă este necesar, se propun măsuri corective statelor
membre respective.
(7) În cazul unui dezacord sau al unui litigiu, acesta este
prezentat comitetului menționat la art. 32 alin. (1) din Directiva
2007/59/CE, iar Comisia Europeană ia măsurile pe care le
consideră necesare în conformitate cu procedura de
reglementare menționată la art. 32 alin. (2). Autoritatea
competentă poate impune o interdicție unui mecanic care
conduce pe teritoriul său, potrivit alin. (4), până la clarificarea
situației, potrivit prezentului alineat.
CAPITOLUL X
Dispoziții tranzitorii și finale
Cooperarea

Art. 30. — Autoritățile competente cooperează pe perioada
punerii în aplicare a prezentelor norme cu celelalte autorități
competente din statele membre ale Uniunii Europene.
Aplicarea treptată și perioadele de tranziție

Art. 31. — Prezentele norme se aplică treptat, după cum
urmează:
1. registrele prevăzute la art. 22 trebuie create în termen de
2 ani de la data adoptării parametrilor de bază ai registrelor
prevăzute la art. 22 alin. (4) de către Comisia Europeană;
2. a) în termen de 2 ani de la data adoptării parametrilor de
bază ai registrelor prevăzute la art. 22 alin. (4), certificatele sau
permisele sunt emise în conformitate cu prezentele norme
mecanicilor care efectuează servicii transfrontaliere, de cabotaj
sau de transport de marfă în alt stat membru ori care lucrează

în cel puțin două state membre, fără a se aduce atingere
prevederilor pct. (3). De la aceeași dată, toți mecanicii de
locomotivă care efectuează serviciile enumerate mai sus,
inclusiv cei care nu au primit încă un permis sau un certificat în
conformitate cu prezentul act normativ, se supun verificărilor
periodice prevăzute la art. 16;
b) în termen de 2 ani de la crearea registrelor menționate la
pct. 1, toate permisele și certificatele noi sunt emise în
conformitate cu prezentele norme, fără a se aduce atingere
prevederilor pct. (3);
c) în termen de 7 ani de la crearea registrelor prevăzute la
pct. 1, toți mecanicii trebuie să dețină permise și certificate în
conformitate cu prezentele norme. Organismele emitente iau în
considerare toate competențele profesionale deja obținute de
fiecare mecanic astfel încât această cerință să nu genereze
costuri administrative și financiare inutile. Drepturile de
conducere a trenurilor acordate anterior mecanicilor de
locomotivă sunt păstrate pe cât posibil. Organismele emitente
pot decide totuși, pentru mecanici individuali sau pentru grupuri
de mecanici, după cum este cazul, că sunt necesare examinări
și/sau formări suplimentare pentru obținerea de permise și/sau
certificate în baza prezentului act normativ.
3. Mecanicii autorizați să conducă în conformitate cu
prevederile care s-au aplicat anterior aplicării prevederilor
prezentelor norme, în baza pct. 2 lit. a) sau b), își pot continua
activitățile profesionale pe baza drepturilor lor și fără a aplica
prevederile prezentelor norme timp de până la 7 ani de la
crearea registrelor prevăzute la pct. 1. Ucenicilor care au început
un program aprobat de instructaj și formare sau un curs aprobat
de formare anterior aplicării prevederilor prezentelor norme, în
temeiul pct. 2 lit. a) sau b), le pot fi acordate certificate în
conformitate cu prevederile naționale existente. Pentru
mecanicii și ucenicii menționați la prezentul punct și în cazuri
excepționale, autoritatea sau autoritățile competente implicate
pot acorda scutiri de la cerințele medicale stabilite în anexa nr.
2 la prezentele norme. Valabilitatea oricărui permis emis cu o
astfel de scutire este limitată la teritoriul național.
4. Autoritățile competente, operatorii de transport feroviar și
administratorii infrastructurii feroviare asigură aplicarea treptată
a verificărilor periodice corespunzătoare celor prevăzute la
art. 16 pentru mecanicii care nu au permise și certificate în
conformitate cu prevederile prezentelor norme.
Art. 32. — Anexele nr. 1—7 fac parte integrantă din
prezentele norme.
ANEXA Nr. 1
la norme

P E R M I S U L M O D E L C O M U N I TA R Ș I C E R T I F I C AT U L C O M P L E M E N TA R A R M O N I Z AT

1. Caracteristicile permisului
Caracteristicile fizice ale permisului mecanicului de
locomotivă trebuie să fie conforme standardelor ISO 7.810 și
7.816—1.
Cardul trebuie fabricat din policarbonat.
Metodele de verificare a caracteristicilor permiselor de
conducere pentru a se asigura dacă respectă standardele
internaționale trebuie să respecte standardul ISO 10.373.
2. Conținutul permisului
Rectoul permisului trebuie să conțină:
a) cuvintele ăPermis de mecanic de locomotivă” tipărite cu
caractere mari în limba română;
b) stat emitent al permisului — ăRomânia”;

c) semnul distinctiv al statului român, în conformitate cu codul
ISO 3.166 al țării, tipărit în negativ într-un dreptunghi albastru și
încercuit de 12 stele galbene;
d) informații specifice permisului emis, numerotate după cum
urmează:
(i) numele de familie al titularului;
(ii) prenumele titularului;
(iii) data și locul nașterii titularului;
(iv) — data emiterii permisului;
— data expirării permisului;
— numele autorității emitente;
— numărul de identificare atribuit angajatului de către
angajator (opțional);

MONITORUL OFICIAL AL ROMÂNIEI, PARTEA I, Nr. 13/8.I.2010
(v) numărul permisului care permite accesul la datele din
registrul național;
(vi) fotografia titularului;
(vii) semnătura titularului;
(viii) domiciliul permanent sau adresa poștală a titularului
(opțional);
e) cuvintele ămodelul Comunităților Europene” în limba
română și cuvintele ăPermis de mecanic de locomotivă” în
celelalte limbi comunitare, tipărite cu galben și formând fundalul
permisului;
f) culorile de referință:
— albastru: albastru reflex Pantone;
— galben: galben Pantone;
g) informații suplimentare sau restricții medicale la utilizare,
impuse în conformitate cu anexa nr. 2 la norme, sub formă de
coduri.
Aceste coduri vor fi stabilite de Comisie, conform procedurii
de reglementare menționate la art. 32 alin. (2) din Directiva
2007/59/CE, pe baza unei recomandări a Agenției Europene a
Căilor Ferate.
3. Certificatul
Certificatul trebuie să conțină:
a) numele de familie al titularului;
b) prenumele titularului;
c) data și locul nașterii titularului;
d) — data emiterii certificatului;
— data expirării certificatului;

11

— numele autorității emitente;
— numărul de identificare atribuit angajatului de către
angajator (opțional);
e) numărul permisului care permite accesul la datele din
registrul național;
f) fotografia titularului;
g) semnătura titularului;
h) domiciliul permanent sau adresa poștală a titularului
(opțional);
i) numele și adresa operatorului sau a administratorului de
infrastructură pentru care titularul are dreptul de a conduce
trenuri;
j) categoria în care titularul este îndreptățit să conducă;
k) tipul sau tipurile de material rulant pe care titularul este
autorizat să îl/le conducă;
l) infrastructura pe care titularul este autorizat să conducă;
m) orice informații suplimentare sau restricții;
n) cunoștințele lingvistice.
4. Informații minime conținute în registrele naționale
a) Informații privind permisul
Toate informațiile care apar pe permis plus informațiile privind
cerințele de verificare stabilite la art. 11 și 16 din norme.
b) Informații privind certificatul
Toate informațiile care apar pe certificat plus informațiile
privind cerințele de verificare stabilite la art. 12, 13 și 16 din
norme.

ANEXA Nr. 2
la norme

CERINȚE MEDICALE

1. Cerințe generale
1.1. Mecanicii nu trebuie să sufere de nicio boală și să nu ia
niciun medicament și nicio substanță care pot provoca:
— o pierdere bruscă a cunoștinței;
— o reducere a atenției sau a concentrării;
— incapacitate bruscă;
— pierderea echilibrului sau a coordonării;
— limitarea semnificativă a mobilității.
1.2. Vederea
Trebuie îndeplinite următoarele cerințe privind vederea:
— acuitatea vizuală la distanță, cu sau fără ajutor: 1,0;
minimum 0,5 pentru ochiul mai slab;
— lentile corectoare maximum: hipermetropie + 5/miopie – 8.
Derogările sunt autorizate în cazuri excepționale și după
obținerea opiniei unui oftalmolog. Apoi medicul ia decizia;
— vederea la apropiere și la distanță medie: suficientă, cu
sau fără ajutor;
— lentilele de contact și ochelarii sunt autorizați dacă sunt
verificați periodic de un specialist;
— vederea normală în culori: folosirea unui test recunoscut,
cum ar fi Ishihara, precum și a altui test recunoscut, dacă este
necesară;
— câmpul vizual: complet;
— vederea cu ambii ochi: existentă; nu este necesară dacă
persoana are experiență de adaptare adecvată și de
compensare suficientă. Numai dacă a pierdut vederea
binoculară după începerea serviciului;
— vederea binoculară: existentă;
— recunoașterea semnalelor color: testul trebuie să se
bazeze pe recunoașterea culorilor unice, și nu pe diferențele
relative;
— sensibilitate la contraste: bună;

— nicio boală de ochi progresivă;
— implanturile de lentile intraoculare, keratotomiile și
keratectomiile sunt permise numai cu condiția să fie verificate
în fiecare an sau la intervale stabilite de medic;
— capacitatea de a suporta lumina intensă;
— lentilele de contact colorate și lentilele fotocrome nu sunt
permise. Lentilele cu filtru UV sunt permise.
1.3. Cerințe privind auzul și vorbirea
Auz suficient, confirmat de o audiogramă, adică:
— auz suficient pentru a purta o discuție telefonică și pentru
a putea auzi sunete de avertizare și mesaje radio.
Următoarele valori trebuie considerate orientative:
— deficiența de auz nu trebuie să fie mai mare de 40 dB la
500 și 1.000 Hz;
— deficiența de auz nu trebuie să fie mai mare de 45 dB la
2.000 Hz pentru urechea care are cea mai slabă conducere
aeriană a sunetului;
— nicio anomalie a sistemului vestibular;
— nicio boală cronică care afectează capacitatea de vorbire
(dată fiind necesitatea de a transmite mesaje tare și clar);
— folosirea dispozitivelor de asistare a auzului este permisă
în cazuri speciale.
1.4. Sarcina
În cazul unei toleranțe scăzute sau al unei probleme
patologice, sarcina trebuie considerată a fi un motiv pentru
excluderea temporară a mecanicilor. Prevederile legale care
protejează femeile mecanic gravide trebuie aplicate.
2. Conținutul minim al examenului care precedă numirea
2.1. Examinările medicale:
— un examen medical general;
— examinări ale funcțiilor senzoriale (vedere, auz, percepția
culorilor);

12

MONITORUL OFICIAL AL ROMÂNIEI, PARTEA I, Nr. 13/8.I.2010

— teste de sânge sau de urină, testarea, între altele, pentru
diabetul mellitus, în măsura în care sunt necesare pentru a
evalua aptitudinile fizice ale candidatului;
— o electrocardiogramă (ECG) în condiții de repaus;
— teste pentru detectarea substanțelor psihotrope, cum ar fi
drogurile ilegale sau medicamentele psihotrope, precum și a
abuzului de alcool, care pun sub semnul întrebării capacitatea
profesională;
— cognitive: atenția și concentrarea; de memorie; de
percepție; de logică;
— de comunicare;
— psihomotorii: pentru timpul de reacție, coordonarea
mâinilor.
2.2. Examinările psihologice ocupaționale
Scopul examinărilor psihologice ocupaționale este de a ajuta
în procesul de angajare și gestionare a personalului. La
determinarea conținutului evaluării psihologice, examinarea
trebuie să evalueze dacă mecanicul solicitant nu are deficiențe
psihologice ocupaționale clar stabilite, în special în ceea ce
privește aptitudinile operaționale sau orice factor relevant al
personalității, care pot interfera cu exercitarea în siguranță a
îndatoririlor.
3. Examinările periodice după numire
3.1. Frecvența:
Examinările medicale (aptitudini fizice) trebuie să aibă loc la
interval de 3 ani până la vârsta de 55 de ani și apoi anual.
În plus față de această frecvență, medicul acreditat sau
recunoscut în temeiul art. 20 din norme trebuie să crească
frecvența examinărilor dacă sănătatea salariatului o cere.

Fără a aduce atingere art. 16 alin. (1) din norme, o
examinare medicală corespunzătoare trebuie desfășurată când
există motive pentru a bănui că un titular de permis sau certificat
nu mai îndeplinește cerințele medicale stabilite la pct. 1.
Starea fizică trebuie verificată regulat și după orice accident
de muncă sau orice perioadă de concediu în urma unui accident
implicând persoane. Medicul acreditat sau recunoscut în temeiul
art. 20 din norme poate decide să efectueze un control medical
suplimentar corespunzător, în special după o perioadă de cel
puțin 30 de zile de concediu medical.
Angajatorul trebuie să îi ceară medicului acreditat sau
recunoscut în temeiul art. 20 din norme să verifice starea fizică
a mecanicului dacă angajatorul a trebuit să îl retragă pe mecanic
din serviciu din motive de siguranță.
3.2. Conținutul minim al controlului medical periodic
Dacă mecanicul îndeplinește criteriile necesare pentru
examinarea care se desfășoară înaintea numirii, controalele
periodice trebuie să includă cel puțin:
— un control medical general;
— un control al funcțiilor senzoriale (vedere, auz, percepția
culorilor);
— analize de sânge sau urină pentru a identifica diabetul
mellitus și alte boli sugerate de examenul clinic;
— analize pentru detectarea drogurilor dacă există indicii
clinice.
În plus, pentru mecanicii în vârstă de peste 40 de ani, este
necesar, de asemenea, un ECG în condiții de repaus.

ANEXA Nr. 3
la norme

METODA DE FORMARE

Trebuie să existe un echilibru între formarea teoretică
(cursuri și demonstrații) și cea practică (experiență la locul de
muncă, conducerea trenului cu și fără supraveghere pe linii
închise în scop de formare).
Formarea asistată de calculator trebuie acceptată pentru
învățarea individuală a regulilor operaționale, pentru semnalarea
problemelor etc.
Utilizarea simulatoarelor, deși nu este obligatorie, poate fi
utilă pentru formarea eficientă a mecanicilor; acestea sunt utile
în special pentru formarea în condiții de muncă deosebite sau
pentru reguli aplicate rar. Simulatoarele au un avantaj special

prin faptul că oferă învățare prin practică în cazul evenimentelor
care nu pot fi exersate în realitate. În principiu, trebuie folosite
simulatoare de ultima generație.
În ceea ce privește dobândirea de cunoștințe privind rutele,
abordarea care trebuie încurajată trebuie să fie cea în care
mecanicul de locomotivă însoțește alt mecanic timp de un
număr adecvat de călătorii pe drum, atât pe timp de zi, cât și pe
timp de noapte. Între alte metode, se pot folosi înregistrări video
ale rutelor, astfel cum se văd din cabina mecanicului, ca metodă
alternativă de formare.

ANEXA Nr. 4
la norme

CUNOȘTINȚE PROFESIONALE GENERALE ȘI CERINȚELE PRIVIND PERMISUL

Formarea generală are următoarele obiective:
— dobândirea cunoștințelor și a procedurilor privind
tehnologiile de căi ferate, inclusiv principiile de siguranță și
raționamentele care stau la baza regulamentelor operaționale;
— dobândirea cunoștințelor și deprinderea procedurilor
privind riscurile legate de funcționarea căilor ferate și diversele
mijloace care trebuie folosite pentru combaterea acestora;
— dobândirea cunoștințelor și dobândirea procedurilor
privind principiile care guvernează unul sau mai multe regimuri
de operare a căilor ferate;
— dobândirea cunoștințelor și deprinderea procedurilor
privind trenurile, compunerea acestora și cerințele tehnice

privind unitățile de tracțiune, vagoanele de marfă și de pasageri
și alte tipuri de material rulant.
În special, mecanicii trebuie să poată:
— să înțeleagă cerințele specifice pentru profesia de
mecanic, importanța acesteia și cerințele profesionale și
personale (perioade lungi de muncă, depărtarea de casă și
altele asemenea);
— să aplice regulile de siguranță a personalului;
— să identifice materialul rulant;
— să cunoască și să aplice o metodă de lucru în mod precis;
— să identifice documentațiile de referință și de utilizare
(manualul de proceduri și manualul de linii, astfel cum este

MONITORUL OFICIAL AL ROMÂNIEI, PARTEA I, Nr. 13/8.I.2010
definit în STI ăOperațiuni”, manualul mecanicului, manualul de
depanare și altele asemenea);
— să își însușească comportamente compatibile cu
responsabilitățile esențiale pentru siguranță;
— să identifice procedurile aplicabile accidentelor în care au
fost implicate persoane;

13

— să distingă riscurile legate de funcționarea căilor ferate în
general;
— să cunoască principiile care guvernează siguranța
traficului;
— să aplice principiile de bază ale electrotehnologiei.

ANEXA Nr. 5
la norme

C U N O Ș T I N Ț E P R O F E S I O N A L E P R I V I N D M AT E R I A L U L R U L A N T Ș I C E R I N Ț E L E
P R I V I N D C E R T I F I C AT U L

După încheierea formării specifice privind materialul rulant,
mecanicii trebuie să fie capabili să desfășoare următoarele
sarcini:
1. Teste și verificări anterioare plecării
Mecanicii trebuie să fie capabili:
— să strângă documentele și echipamentele necesare;
— să verifice capacitățile unității de tracțiune;
— să verifice informațiile introduse în documentele de la
bordul unității de tractare;
— să asigure, prin efectuarea verificărilor și testelor
precizate, că unitatea de tractare este capabilă de a furniza
puterea de tractare necesară și că echipamentul de siguranță
este funcțional;
— să verifice disponibilitatea și funcționalitatea protecției
recomandate și echipamentele de siguranță la predarea unei
locomotive la începutul unei curse;
— să efectueze orice operațiuni curente de întreținere
preventivă.
2. Cunoașterea materialului rulant
Pentru a conduce o locomotivă, mecanicii trebuie să
cunoască toate mecanismele de comandă și indicatoarele care
le sunt puse la dispoziție, în special pe cele care privesc:
— tracțiunea;
— frânele;
— elementele privind siguranța traficului.
Pentru a identifica și a localiza neregulile materialului rulant,
pentru a le raporta și a determina ce este necesar pentru a le
repara și, în anumite cazuri, pentru a acționa asupra lor,
mecanicii trebuie să cunoască:
— structurile mecanice;
— echipamentul de suspensie, tracțiune și legare;
— mecanismul de rulare;
— echipamentul de siguranță;
— rezervoarele de combustibil, sistemul de alimentare,
echipamentul de evacuare;
— sensul semnelor din interiorul și exteriorul materialului
rulant, în special simbolurile utilizate pentru transportul mărfurilor
periculoase;
— sistemele de înregistrare a cursei;
— sistemele electrice și pneumatice;
— colectarea sistemelor de curent și de înaltă tensiune;
— echipamentele de comunicații (sistem radio de comunicații
între tren și unitățile fixe etc.);
— organizarea curselor;
— componentele materialului rulant, utilitatea acestora și
dispozitivele specifice materialului remorcat, în special sistemul
de oprire a trenului prin evacuarea aerului din conducta de frână;
— sistemul de frânare;
— componentele specifice unităților de tracțiune;
— lanțul de tracțiune, motoarele și transmisia.
3. Testarea frânelor
Mecanicii trebuie să aibă capacitatea:
— de a verifica și de a calcula, înainte de plecare, dacă
tonajul frânat real al trenului corespunde tonajului necesar de

frânat în cazul secției respective de circulație, astfel cum se
precizează în documentele vehiculului;
— să verifice funcționarea diferitelor componente ale
sistemului de frânare al vehiculului de tracțiune și al trenului,
după caz, înainte de plecare, la plecare și în timpul mersului.
4. Modul de operare și viteza maximă a trenului în raport
cu caracteristicile liniei
Mecanicii trebuie să aibă capacitatea:
— de a reține informațiile care le-au fost transmise înainte
de plecare;
— de a determina tipul de mers și limita de viteză a trenului
în funcție de limitele de viteză, condițiile atmosferice sau
modificările la sistemul de semnalizare.
5. Conducerea trenului astfel încât să nu se deterioreze
instalațiile sau vehiculele
Mecanicii trebuie să aibă capacitatea:
— de a utiliza sistemele de control disponibile în conformitate
cu normele aplicabile;
— de a porni trenul ținând cont de limitările de aderență și
putere;
— de a activa frânele la decelerări și opriri, ținând seama de
materialul rulant și de instalații.
6. Funcționarea necorespunzătoare
Mecanicii trebuie:
— să fie capabili să depisteze comportamente neobișnuite
ale trenului;
— să poată inspecta trenul și identifica indiciile funcționării
necorespunzătoare, să facă distincții între ele, să reacționeze
după importanța relativă a acestora și să încerce să le
remedieze, dând întotdeauna prioritate siguranței traficului
feroviar și persoanelor;
— să cunoască mijloacele disponibile de protecție și
comunicare.
7. Incidente și accidente de operare, incendii și
accidente soldate cu accidentarea persoanelor
Mecanicii trebuie:
— să poată lua măsuri pentru a proteja trenul și a solicita
asistență în cazul unui accident soldat cu accidentarea
persoanelor aflate în tren;
— să poată determina dacă trenul transportă mărfuri
periculoase și să le identifice pe baza documentelor trenului și
a listelor vagoanelor;
— să cunoască procedurile privind evacuarea unui tren în
caz de urgență.
8. Condiții pentru continuarea mersului după un incident
soldat cu avarierea materialului rulant
După un incident, mecanicii trebuie să fie capabili de a
evalua dacă vehiculul poate continua călătoria și în ce condiții,
pentru a informa administratorul de infrastructură în legătură cu
acele condiții cât mai devreme posibil.
Mecanicii trebuie să fie capabili de a determina dacă
evaluarea din partea unui expert este necesară înainte ca trenul
să continue călătoria.

14

MONITORUL OFICIAL AL ROMÂNIEI, PARTEA I, Nr. 13/8.I.2010

9. Imobilizarea trenului
Mecanicii trebuie să ia măsuri pentru a se asigura că trenul
sau părți din acesta sunt asigurate contra pornirii din loc, chiar
în cele mai dificile condiții.

În plus, mecanicii trebuie să aibă cunoștințe privind măsurile
care trebuie luate pentru a opri un tren sau părți ale acestuia în
cazul în care trenul a început să pornească din loc în mod
neașteptat.

ANEXA Nr. 6
la norme

CUNOȘTINȚELE PROFESIONALE DE INFRASTRUCTURĂ ȘI CERINȚELE
P R I V I N D C E R T I F I C AT U L

Probleme legate de infrastructură
1. Testarea frânelor
Mecanicii trebuie să fie capabili de a verifica și de a calcula,
înainte de plecare, dacă tonajul frânat real al trenului
corespunde tonajului necesar de frânat în cazul secției
respective de circulație, astfel cum se precizează în
documentele vehiculului.
2. Tipul operării și viteza maximă a trenului conform
caracteristicilor liniei
Mecanicii trebuie să aibă capacitatea:
— de a reține informațiile care le-au fost transmise, ca, de
exemplu, limitele de viteză sau modificările la sistemul de
semnalizare;
— de a determina tipul de mers și viteza maximă admisă a
trenului pe baza caracteristicilor liniei.
3. Cunoașterea liniei
Mecanicii trebuie să fie capabili de a anticipa probleme și de
a reacționa corespunzător în ceea ce privește siguranța și alte
performanțe, cum ar fi punctualitatea și aspectele economice.
Ca urmare, ei trebuie să aibă cunoștințe temeinice privind liniile
de cale ferată și instalațiile de pe ruta acestora și de pe alte rute
convenite.
Următoarele aspecte sunt importante:
— condițiile operaționale (modificările aduse liniilor, mersul în
sens unic etc.);
— desfășurarea unei verificări a rutei și consultarea
documentelor relevante;
— identificarea liniilor care pot fi utilizate pentru un anumit
tip de mers;
— regulile de trafic aplicabile și semnificația sistemului de
semnalizare;
— regimul operațiunilor;
— sistemul de blocare și regulamentele asociate;
— numele stațiilor și poziția și observarea de la distanță a
stațiilor și a cabinelor de semnalizare pentru adaptarea
corespunzătoare a operării;
— semnalizarea tranziției între diferite sisteme de operare
sau de furnizare a curentului electric;
— limitele de viteză pentru diferitele categorii de trenuri
conduse;
— profilurile topografice;
— condițiile speciale de frânare, de exemplu, pe liniile cu
pante foarte abrupte;
— funcții speciale de operare: semnale speciale, semne,
condiții de plecare etc.
4. Reguli de siguranță
Mecanicii trebuie să aibă capacitatea:
— de a porni trenurile când toate condițiile necesare sunt
îndeplinite (orar, ordin sau semnal de plecare, operarea
semnalelor dacă este necesar etc.);
— de a observa semnalele din cale și semnalizările din
cabină, de a le interpreta imediat și fără erori și de a acționa
după cum s-a indicat;
— de a conduce trenul în condiții de siguranță, conform unor
moduri specifice de operare, de a aplica, dacă li s-a indicat,
regimuri speciale, restricții temporare de viteză, mersul în sens

opus, permisiunea de a transmite semnale în caz de pericol,
alternarea operațiunilor, întoarceri de a circula pe linii unde se
execută lucrări;
— de a respecta opririle programate sau suplimentare și,
dacă este necesar, de a desfășura operațiunile suplimentare
pentru pasageri în timpul acestor opriri, în special deschiderea
și închiderea ușilor.
5. Conducerea trenului
Mecanicii trebuie să aibă capacitatea:
— de a cunoaște poziția trenului pe linie în orice moment;
— de a activa frânele la decelerări și opriri, ținând seama de
materialul rulant și de instalații;
— de a adapta mersul trenului în conformitate cu orarul și
ordinele date pentru economisirea energiei, luând în considerare
caracteristicile unității de tracțiune, trenul, linia și mediul.
6. Funcționare necorespunzătoare
Mecanicii trebuie să aibă capacitatea:
— de a fi atenți, în măsura în care o permite operarea
trenului, la întâmplări neobișnuite privind infrastructura și mediul:
semnalele, liniile, rezerva de energie, trecerile la nivel,
împrejurimile liniilor, alt trafic;
— de a cunoaște distanțele particulare până la îndepărtarea
obstacolelor;
— de a informa gestionarul de infrastructură cât mai curând
posibil în legătură cu locul și natura anomaliilor observate,
asigurându-se că informațiile au fost înțelese;
— de a lua în calcul infrastructura, de a asigura sau de a lua
măsuri pentru a asigura siguranța traficului și a persoanelor,
oricând este necesar.
7. Incidente și accidente de operare, incendii și
accidente soldate cu accidentarea de persoane
Mecanicii trebuie să aibă capacitatea:
— de a lua măsuri pentru a proteja trenul și a solicita
asistență în cazul unui accident soldat cu accidentarea de
persoane;
— de a determina unde să oprească trenul în cazul unui
incendiu și de a facilita evacuarea pasagerilor, dacă este
necesar;
— de a furniza informații utile privind incendiul cât mai curând
posibil, dacă incendiul nu poate fi ținut sub control de către
mecanic singur;
— de a informa gestionarul de infrastructură în legătură cu
aceste condiții cât mai curând posibil;
— de a evalua dacă infrastructura permite vehiculului să își
continue mersul și în ce condiții.
8. Testele lingvistice
Mecanicii care trebuie să comunice cu administratorul de
infrastructură privind probleme esențiale de siguranță trebuie să
aibă cunoștințe lingvistice în limba stabilită de gestionarul de
infrastructură. Cunoștințele lingvistice trebuie să permită ca
aceștia să poată comunica activ și eficient în situații normale,
dificile și de urgență.
Aceștia trebuie să fie capabili de a utiliza mesajele și metoda
de comunicare precizată în STI ăOperațiuni”. Mecanicii trebuie
să fie capabili de a comunica conform nivelului 3 din tabelul
următor:
Nivelul de limbă și comunicare

MONITORUL OFICIAL AL ROMÂNIEI, PARTEA I, Nr. 13/8.I.2010

15

Capacitatea de exprimare orală într-o limbă poate fi divizată în 5 niveluri:
Nivelul

5

4

3

2
1

Descrierea

— poate adapta modul de vorbire la orice interlocutor
— poate exprima o părere
— poate negocia
— poate convinge
— poate da sfaturi
— poate face față unor situații complet neprevăzute
— poate formula presupuneri
— poate exprima o părere motivată
— poate face față unor situații practice care presupun un element neprevăzut
— poate descrie
— poate purta o conversație simplă
— poate face față unei situații practice simple
— poate pune întrebări
— poate răspunde la întrebări
— poate vorbi folosind propoziții memorate
ANEXA Nr. 7
la norme

FRECVENȚA EXAMENELOR

Frecvența minimă a verificărilor periodice va fi după cum
urmează:
a) cunoștințe lingvistice (numai pentru cei care nu sunt
vorbitori nativi): la fiecare 3 ani sau după o absență de mai mult
de un an;

b) cunoștințe de infrastructură (inclusiv cunoștințe privind ruta
și regulile de operare): la fiecare 3 ani sau după o absență de
mai mult de un an pe ruta respectivă;
c) cunoștințe de material rulant: la fiecare 3 ani.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
pentru modificarea Ordinului ministrului apărării naționale nr. M.104/2009 privind îndeplinirea
de către secretarul de stat pentru politica de apărare și planificare a competenței conducerii
Departamentului pentru relația cu Parlamentul și informare publică, precum și delegarea
competenței îndeplinirii unor atribuții aflate în responsabilitatea ministrului apărării naționale
Pentru aplicarea dispozițiilor art. 11 și art. 32 alin. (3) din Legea nr. 346/2006 privind organizarea și funcționarea Ministerului
Apărării Naționale, cu modificările ulterioare,
în temeiul prevederilor art. 33 alin. (1) din Legea nr. 346/2006, cu modificările ulterioare,
ministrul apărării naționale emite prezentul ordin.
Art. I. — Ordinul ministrului apărării naționale nr. M.104/2009
privind îndeplinirea de către secretarul de stat pentru politica de
apărare și planificare a competenței conducerii Departamentului
pentru relația cu Parlamentul și informare publică, precum și
delegarea competenței îndeplinirii unor atribuții aflate în
responsabilitatea ministrului apărării naționale, publicat în
Monitorul Oficial al României, Partea I, nr. 667 din 6 octombrie
2009, se modifică după cum urmează:

— La articolul 2 alineatul (1), litera d) va avea
următorul cuprins:
ăd) în ceea ce privește coordonarea Institutului Național
de Medicină Aeronautică și Spațială «General Doctor Aviator
Victor Anastasiu».”
Art. II. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 5 ianuarie 2010.
Nr. M.5.

16

MONITORUL OFICIAL AL ROMÂNIEI, PARTEA I, Nr. 13/8.I.2010

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind punerea în circulație, în scop numismatic, a unor monede dedicate aniversării
a 190 de ani de la nașterea lui Nicolae Bălcescu — istoric, scriitor și revoluționar român
Art. 1. — În conformitate cu prevederile Legii nr. 312/2004
privind Statutul Băncii Naționale a României, Banca Națională a
României va pune în circulație, în scop numismatic, începând
cu data de 30 decembrie 2009, o monedă din aur, o monedă
din argint și o monedă din tombac cuprat dedicate aniversării a
190 de ani de la nașterea lui Nicolae Bălcescu — istoric, scriitor
și revoluționar român.
Art. 2. — Caracteristicile monedelor din aur, argint și tombac
cuprat sunt următoarele:
valoare
nominală

500 lei

10 lei

1 leu

metal

aur

argint

tombac
cuprat

formă

rotundă

rotundă

rotundă

diametru

35 mm

37 mm

37 mm

titlu

999‰

999‰

—

greutate

31,103 g

31,103 g

23,5 g

calitate

proof

proof

proof

margine

netedă

netedă

netedă

Aversul prezintă în partea superioară stema României, iar
dedesubt valoarea nominală a monedei (500 LEI, 10 LEI sau
1 LEU). În partea inferioară, în interiorul unei cununi de lauri,
o reproducere a picturii ăRomânia Revoluționară” de Constantin
Daniel Rosenthal.
Reversul prezintă în partea stângă, în plan apropiat, portretul
lui Nicolae Bălcescu reprodus după o pictură de Gheorghe
Tattarescu, iar în dreapta, în plan îndepărtat, parțial acoperită
de portret, o reprezentare a grupului de revoluționari pașoptiști
din acuarela lui Costache Petrescu și anii ă1819”, ă2009”. La
exterior prezintă inscripțiile semicirculare ăDREPTATE FRATIE
UNITATE” — sus și ăNICOLAE BALCESCU” — jos.
Art. 3. — Fiecare monedă, ambalată în capsulă de metacrilat
transparent, va fi însoțită de o broșură de prezentare a acestei
emisiuni numismatice, redactată în limbile română, engleză și
franceză. Broșurile includ certificatul de autenticitate al emisiunii,
pe care se găsesc semnăturile guvernatorului Băncii Naționale
a României și casierului central.
Art. 4. — Monedele din aur, argint și tombac cuprat dedicate
aniversării a 190 de ani de la nașterea lui Nicolae Bălcescu —
istoric, scriitor și revoluționar român au putere circulatorie pe
teritoriul României.
Art. 5. — Punerea în circulație, în scop numismatic, a
monedelor din aur, argint și tombac cuprat din emisiunea
dedicată aniversării a 190 de ani de la nașterea lui Nicolae
Bălcescu — istoric, scriitor și revoluționar român se realizează
prin sucursalele București, Cluj, Iași și Timiș ale Băncii Naționale
a României.

p. Președintele Consiliului de administrație al Băncii Naționale a României,
Florin Georgescu
București, 28 decembrie 2009.
Nr. 49.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 13/8.I.2010 conține 16 pagini.

Prețul: 3,20 lei

&JUYDGY|436633]
ISSN 1453—4495

