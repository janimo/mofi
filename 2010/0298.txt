Anul 178 (XXII) — Nr. 298

PARTEA I

LEGI, DECRETE, HOTĂRÂRI ȘI ALTE ACTE

Vineri, 7 mai 2010

SUMAR

Pagina

Pagina
Decizia nr. 338 din 25 martie 2010 referitoare la excepția de
neconstituționalitate a prevederilor art. 1429 alin. 2 și
art. 1436 din Codul civil ..............................................

DECIZII ALE CURȚII CONSTITUȚIONALE
Decizia nr. 203 din 4 martie 2010 referitoare la excepția de
neconstituționalitate a dispozițiilor art. 619 alin. 4 din
Codul de procedură civilă ..........................................

2–3

Decizia nr. 205 din 4 martie 2010 referitoare la excepția de
neconstituționalitate a dispozițiilor art. 2811 și art. 2812
din Codul de procedură civilă ....................................

3–4

Decizia nr. 207 din 4 martie 2010 referitoare la excepția de
neconstituționalitate a dispozițiilor art. 453 alin. 1 din
Codul de procedură civilă ..........................................

4–6

Decizia nr. 209 din 4 martie 2010 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

6–7

Decizia nr. 211 din 4 martie 2010 referitoare la excepția de
neconstituționalitate a dispozițiilor art. 399 alin. 1 și 2
și ale art. 403 alin. 1 și 4 din Codul de procedură
civilă ..........................................................................

7–8

Decizia nr. 295 din 18 martie 2010 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

9–10

10–11

Decizia nr. 345 din 25 martie 2010 referitoare la excepția de
neconstituționalitate a dispozițiilor art. 102 alin. (3)
lit. e) și art. 109 alin. (2) și (3) din Ordonanța de
urgență a Guvernului nr. 195/2002 privind circulația pe
drumurile publice ........................................................

11–13

Decizia nr. 353 din 25 martie 2010 referitoare la excepția de
neconstituționalitate a dispozițiilor art. 88 alin. (3) și (4),
art. 98 și art. 102 alin. (3) lit. a) din Ordonanța de
urgență a Guvernului nr. 195/2002 privind circulația pe
drumurile publice ........................................................

13–14

Decizia nr. 370 din 13 aprilie 2010 referitoare la excepția de
neconstituționalitate a dispozițiilor art. 5 alin. (1) și (4)
și ale art. 11 alin. (5) din Ordonanța Guvernului
nr. 2/2001 privind regimul juridic al contravențiilor și ale
art. 95 alin. (1), ale art. 96 alin. (1) și (2) lit. a) și b), ale
art. 100 alin. (3) și ale art. 101 alin. (1) pct. 18 din
Ordonanța de urgență a Guvernului nr. 195/2002
privind circulația pe drumurile publice ........................

15–16

2

MONITORUL OFICIAL AL ROMÂNIEI, PARTEA I, Nr. 298/7.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 203
din 4 martie 2010

referitoare la excepția de neconstituționalitate a dispozițiilor art. 619 alin. 4
din Codul de procedură civilă
Ioan Vida
Acsinte Gaspar
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 619 alin. 4 din Codul de procedură civilă,
excepție ridicată de Silviu Cătălina Bunea și Monica Bunea în
Dosarul nr. 11.344/4/2008 al Tribunalului București — Secția
a V-a civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca fiind inadmisibilă, deoarece aceasta nu
este motivată.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2009, pronunțată în Dosarul
nr. 11.344/4/2008, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a dispozițiilor art. 619 alin. 4 din Codul
de procedură civilă, excepție ridicată de Silviu Cătălina Bunea
și Monica Bunea într-o cauză având ca obiect soluționarea
apelului declarat împotriva unei sentințe civile prin care s-a
respinsa acțiunea de divorț.
În motivarea excepției de neconstituționalitate, autorii
acesteia susțin că dispozițiile de lege criticate contravin
prevederilor art. 16 și 21 din Constituție.
Tribunalul București — Secția a V-a civilă și-a exprimat
opinia în sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele lor de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 619 alin. 4 din Codul de procedură civilă, având
următorul cuprins: ăHotărârea care se pronunță în condițiile
art. 6131 alin. 1 este definitivă și irevocabilă în ce privește
divorțul.”
Dispozițiile art. 6131 alin. 1 la care face referire textul de lege
criticat au următorul cuprins: ăÎn cazul în care cererea de divorț
se întemeiază pe acordul părților, ea va fi semnată de ambii soți.
Atunci când este cazul, în acțiunea de divorț, soții vor stabili și
modalitățile în care au convenit să fie soluționate cererile
accesorii divorțului.”
Examinând excepția de neconstituționalitate, Curtea
constată că autorii acesteia consideră că dispozițiile de lege
criticate contravin prevederilor art. 16 și 21 din Constituție.
În jurisprudența sa constantă, Curtea a statuat că simpla
enumerare a dispozițiilor constituționale considerate a fi
încălcate, fără a preciza în concret motivele pe care se
întemeiază contrarietatea cu Legea fundamentală, nu satisface
condiția motivării excepției, astfel cum este prevăzută de art. 10
alin. (2) din Legea nr. 47/1992, potrivit căruia ăSesizările trebuie
[...] motivate”.
Dacă instanța de contencios constituțional s-ar socoti
competentă să se pronunțe asupra unei asemenea excepții, ea
s-ar substitui părții în ceea ce privește motivarea acesteia,
exercitând astfel din oficiu controlul de constituționalitate, ceea
ce ar contraveni prevederilor constituționale ale art. 146 lit. d) și
celor din legea organică a Curții.
Prin urmare, excepția de neconstituționalitate a dispozițiilor
art. 619 alin. 4 din Codul de procedură civilă, astfel cum a fost
formulată, este inadmisibilă.

MONITORUL OFICIAL AL ROMÂNIEI, PARTEA I, Nr. 298/7.V.2010

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 619 alin. 4 din Codul de procedură
civilă, excepție ridicată de Silviu Cătălina Bunea și Monica Bunea în Dosarul nr. 11.344/4/2008 al Tribunalului București — Secția
a V-a civilă.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 205
din 4 martie 2010

referitoare la excepția de neconstituționalitate a dispozițiilor art. 2811 și art. 2812
din Codul de procedură civilă
Ioan Vida
Acsinte Gaspar
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2811 și art. 2812 din Codul de procedură civilă,
excepție ridicată de Cristina Ioancea în Dosarul nr. 13.281/3/2009
al Tribunalului București — Secția a IV-a civilă.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra cererii depuse la dosar de
autorul excepției de neconstituționalitate, prin care solicită
acordarea unui termen de judecată în vederea angajării unui
apărător.
Reprezentantul Ministerului Public solicită respingerea cererii
de amânare, întrucât excepția de neconstituționalitate a fost
ridicată la data de 6 august 2009, iar autorul acesteia a avut
suficient timp pentru angajarea unui apărător.
Curtea, deliberând, în temeiul dispozițiilor art. 14 din Legea
nr. 47/1992 coroborate cu cele ale art. 156 alin. 1 din Codul de
procedură civilă, respinge cererea de amânare a cauzei.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, cu referire la jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 august 2009, pronunțată în Dosarul
nr. 13.281/3/2009, Tribunalul București — Secția a IV-a civilă
a sesizat Curtea Constituțională cu excepția de

neconstituționalitate a dispozițiilor art. 2811 și art. 2812 din
Codul de procedură civilă, excepție ridicată de Cristina
Ioancea în cadrul soluționării unui recurs civil.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, întrucât nu precizează termenul în care se
poate cere instanței de judecată să lămurească dispozitivul unei
hotărâri definitive și irevocabile, și astfel se poate schimba în
totalitate o hotărâre judecătoresc definitivă și irevocabilă.
Tribunalul București — Secția a IV-a civilă și-a exprimat
opinia în sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele lor de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2811 și art. 2812 din Codul de procedură civilă, cu
următorul cuprins:
— Art. 2811: ăÎn cazul în care sunt necesare lămuriri cu privire
la înțelesul, întinderea sau aplicarea dispozitivului hotărârii ori
acesta cuprinde dispoziții potrivnice, părțile pot cere instanței
care a pronunțat hotărârea să lămurească dispozitivul sau să
înlăture dispozițiile potrivnice.

4

MONITORUL OFICIAL AL ROMÂNIEI, PARTEA I, Nr. 298/7.V.2010

Instanța va rezolva cererea de urgență, prin încheiere dată în
camera de consiliu, cu citarea părților.
Încheierea se va atașa la hotărâre atât în dosarul cauzei, cât
și în dosarul de hotărâri al instanței.”;
— Art. 2812: ăDacă prin hotărârea dată instanța a omis să se
pronunțe asupra unui capăt de cerere principal sau accesoriu
ori asupra unei cereri conexe sau incidentale, se poate cere
completarea hotărârii în același termen în care se poate declara,
după caz, apel sau recurs împotriva acelei hotărâri, iar în cazul
hotărârilor date în fond după casarea cu reținere, în termen de
15 zile de la pronunțare.
Cererea se soluționează de urgență, cu citarea părților, prin
hotărâre separată. Prevederile art. 2811 alin. 3 se aplică în mod
corespunzător.
Dispozițiile prezentului articol se aplică și în cazul când
instanța a omis să se pronunțe asupra cererilor martorilor,
experților, traducătorilor, interpreților sau apărătorilor, cu privire
la drepturile lor.”
Autorul excepției de neconstituționalitate consideră că
dispozițiile de lege criticate contravin prevederilor constituționale
ale art. 21 alin. (3) privind dreptul la un proces echitabil și celor
ale art. 6 din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor criticate din Codul de procedură civilă, raportate la

aceleași prevederi constituționale ca și cele invocate în prezenta
cauză, constatând constituționalitatea acestora.
Astfel, prin Decizia nr. 3 din 11 ianuarie 2007, publicată în
Monitorul Oficial al României, Partea I, nr. 131 din 22 februarie
2007, Curtea a reținut, în esență, că prin procedura
reglementată de dispozițiile legale criticate partea care
formulează o cerere de lămurire privind înțelesul, întinderea sau
aplicarea dispozitivului, în temeiul art. 2811 din același cod, nu
urmărește schimbarea soluției pronunțate de instanța de
judecată, ci doar îndreptarea unor erori materiale sau înlăturarea
unor neclarități ivite cu privire la dispozitiv. Instanța care
soluționează o astfel de cerere nu judecă fondul cauzei, ci
interpretează măsurile dispuse prin hotărârea a cărei lămurire se
dorește, în scopul înlăturării dificultăților ivite în faza de
executare a acestora.
Prin urmare, Curtea a reținut că, nereprezentând o cale de
atac împotriva hotărârii pronunțate în prealabil de instanță,
cererea privind lămurirea dispozitivului poate fi formulată de
către părți ori de câte ori împrejurările concrete ale executării
hotărârii o impun, ceea ce nu contravine Legii fundamentale.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.
Având în vedere aceleași argumente, Curtea reține că
dispozițiile de lege criticate nu contravin nici prevederilor art. 6
din Convenția pentru apărarea drepturilor omului și a libertăților
fundamentale, referitoare la dreptul la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2811 și art. 2812 din Codul de procedură civilă, excepție
ridicată de Cristina Ioancea în Dosarul nr. 13.281/3/2009 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 207
din 4 martie 2010

referitoare la excepția de neconstituționalitate a dispozițiilor art. 453 alin. 1
din Codul de procedură civilă
Ioan Vida
Acsinte Gaspar
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 453 alin. 1 din Codul de procedură civilă, excepție
ridicată de Gheorghe Spânu în Dosarul nr. 15.569/299/2008 al
Judecătoriei Sectorului 1 București și care formează obiectul
Dosarului nr. 7.917/2009 al Curții Constituționale.
La apelul nominal se constată lipsa părților, față de care
procedura de citare este legal îndeplinită.

MONITORUL OFICIAL AL ROMÂNIEI, PARTEA I, Nr. 298/7.V.2010
Președintele dispune a se face apelul și în Dosarul
nr. 7.919D/2009, având ca obiect aceeași excepție de
neconstituționalitate, ridicată de Ilarion Păltineanu, Dorin Ilean și
Lucian Adrian Cioagă în Dosarul nr. 5.508/299/2009 ale
Judecătoriei Sectorului 1 București.
La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea Dosarului
nr. 7.919D/2009 la Dosarul nr. 7.917D/2009, având în vedere
că acestea au un obiect identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 7.919D/2009 la
Dosarul nr. 7.917D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 23 aprilie 2009 și 4 iunie 2009, pronunțate
în dosarele nr. 15.569/299/2008 și nr. 5.508/299/2009,
Judecătoria Sectorului 1 București a sesizat Curtea
Constituțională cu excepția de neconstituționalitate a
dispozițiilor art. 453 alin. 1 din Codul de procedură civilă,
excepție ridicată de Gheorghe Spânu și de Ilarion Păltineanu,
Dorin Ilean și Lucian Adrian Cioagă în cauze având ca obiect
soluționarea unor contestații la executare.
În motivarea excepției de neconstituționalitate autorii
acesteia susțin, în esență, că dispozițiile de lege criticate sunt
neconstituționale, deoarece instituie competența de a soluționa
cererea de înființare a popririi în favoarea instanței de la
domiciliul debitorului sau sediul terțului poprit, punându-l astfel
pe creditor în inferioritate și restrângându-i dreptul la un proces
echitabil și exercițiul dreptului de a se apăra.
Judecătoria Sectorului 1 București și-a exprimat opinia în
sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

5

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 453 alin. 1 din Codul de procedură civilă, având
următorul cuprins: ăPoprirea se înființează la cererea
creditorului, de executorul judecătoresc de la domiciliul sau
sediul debitorului ori de la domiciliul sau sediul terțului poprit.”
Autorii excepției de neconstituționalitate susțin că prevederile
de lege criticate încalcă dispozițiile constituționale cuprinse în
art. 16 privind egalitatea în fața legii, în art. 21 privind accesul
liber la justiție, precum și pe cele ale art. 6 paragraful 1 și art. 13
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că s-a pronunțat asupra constituționalității dispozițiilor criticate
din Codul de procedură civilă prin Decizia nr. 1.172 din
17 septembrie 2009, publicată în Monitorul Oficial al României,
Partea I, nr. 665 din 6 octombrie 2009, prin raportare la aceleași
prevederi din Constituție și din Convenție ca și cele invocate în
prezenta cauză.
Cu acel prilej, Curtea a reținut că textul de lege criticat nu
încalcă prevederile art. 16 din Constituție privind egalitatea în
drepturi a cetățenilor, întrucât reglementarea este aplicabilă
tuturor persoanelor aflate în situația prevăzută de ipoteza
normei, și anume creditorilor deținători ai unui titlu executoriu,
care solicită executorului judecătoresc înființarea popririi, fără
discriminări și fără privilegii. Or, este cunoscut că bunurile
asupra cărora poartă executarea silită se află de cele mai multe
ori la sediul debitorului sau al terțului poprit, caz în care și
executarea silită este mai lesne de îndeplinit. Este de asemenea
de necontestat că interesul creditorilor vizează o executare
rapidă, caz în care este justificată opțiunea legiuitorului pentru
desemnarea executorilor judecătorești de la sediul debitorului
sau al terțului poprit.
Totodată, Curtea a reținut că este nefondată și critica
autorului excepției potrivit căreia reglementarea dedusă
controlului îngrădește accesul liber la justiție și dreptul la un
proces echitabil, în condițiile în care art. 399 din Codul de
procedură civilă prevede că împotriva oricărui act de executare
se poate face contestație de către cei interesați sau vătămați
prin executare, oferind toate garanțiile procesuale pentru
realizarea deplină a acestor drepturi. Prin urmare, nu s-a putut
reține nici încălcarea prevederilor cuprinse în art. 6 și art. 13 din
Convenția pentru apărarea drepturilor omului și a libertăților
fundamentale.
Curtea a mai constatat că este de competența legiuitorului
stabilirea procedurii de executare silită, astfel încât acesta poate
reglementa atât reguli generale, cât și excepții de la acestea în
funcție de specificul fiecărui caz. În cazul de față, legiuitorul are
deplină legitimitate constituțională în a reglementa competența
executorului judecătoresc de la domiciliul sau sediul debitorului
ori de la domiciliul sau sediul terțului poprit de a înființa poprirea
la cererea creditorului.
Întrucât în cauza de față nu au intervenit elemente noi, de
natură să determine reconsiderarea jurisprudenței Curții
Constituționale, considerentele și soluția deciziei amintite își
păstrează valabilitatea și în cauza de față.

6

MONITORUL OFICIAL AL ROMÂNIEI, PARTEA I, Nr. 298/7.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 453 alin. 1 din Codul de procedură civilă, excepție ridicată
de Gheorghe Spânu în Dosarul nr. 15.569/299/2008 și de Ilarion Păltineanu, Dorin Ilean și Lucian Adrian Cioagă în Dosarul
nr. 5.508/299/2009, ambele ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 209
din 4 martie 2010

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de partea Cabinetul de avocatură Rusu Istrate
în Dosarul nr. 2.718/208/2009 al Judecătoriei Caransebeș.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența constantă a
Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 9 noiembrie 2009, pronunțată în Dosarul
nr. 2.718/208/2009, Judecătoria Caransebeș a sesizat Curtea
Constituțională pentru soluționarea excepției de
neconstituționalitate a dispozițiilor art. 403 alin. 1 din Codul
de procedură civilă, excepție ridicată de Cabinetul de
avocatură Rusu Istrate.
În motivarea excepției de neconstituționalitate autorul
acesteia susține că textul de lege criticat contravine art. 16,
art. 44 și art. 124 alin. (1) și (2) din Constituție. În esență, autorul
excepției susține că textul criticat ăacordă judecătorului
posibilitatea de a dispune în mod arbitrar suspendarea
executării silite, fără a se prevedea necesitatea existenței unor
criterii de apreciere a temeiniciei și legalității dispunerii
suspendării executării”.

Judecătoria Caransebeș arată că excepția de
neconstituționalitate este neîntemeiată. De altfel, Curtea
Constituțională s-a mai pronunțat asupra constituționalității
dispozițiilor art. 403 alin. 1 din Codul de procedură civilă, de
exemplu, prin Decizia nr. 268 din 24 februarie 2009, publicată în
Monitorul Oficial al României, Partea I, nr. 225 din 7 aprilie 2009,
Decizia nr. 208 din 28 februarie 2008, publicată în Monitorul
Oficial al României, Partea I, nr. 228 din 25 martie 2008, și
Decizia nr. 160 din 30 mai 2002, publicată în Monitorul Oficial al
României, Partea I, nr. 493 din 9 iulie 2002.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 403 alin. 1 din Codul de procedură civilă, cu
următorul conținut: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
În opinia autorului excepției de neconstituționalitate, textul
legal criticat contravine dispozițiilor constituționale ale art. 16
referitoare la egalitatea în drepturi, art. 44 referitoare la dreptul

MONITORUL OFICIAL AL ROMÂNIEI, PARTEA I, Nr. 298/7.V.2010
de proprietate privată, art. 124 referitoare la înfăptuirea justiției
și art. 135 referitoare la economia României.
Examinând excepția de neconstituționalitate, Curtea
constată că dispozițiile art. 403 din Codul de procedură civilă au
mai făcut obiectul controlului de constituționalitate prin raportare
la prevederile art. 16, art. 24 și art. 44 din Constituție. Astfel, de
exemplu, prin Decizia nr. 1.408 din 16 decembrie 2008,
publicată în Monitorul Oficial al României, Partea I, nr. 87 din
13 februarie 2009, Decizia nr. 268 din 24 februarie 2009,

7

publicată în Monitorul Oficial al României, Partea I, nr. 225 din
7 aprilie 2009, și Decizia nr. 1.319 din 13 octombrie 2009,
publicată în Monitorul Oficial al României, Partea I, nr. 766 din
10 noiembrie 2009, Curtea a respins excepțiile ridicate și a
constatat că aceste dispoziții de lege sunt constituționale.
Soluția pronunțată de Curtea Constituțională, precum și
considerentele pe care aceasta s-a întemeiat își mențin
valabilitatea și în această cauză, întrucât nu au intervenit
elemente noi, de natură să justifice schimbarea jurisprudenței.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție ridicată
de partea Cabinetul de avocatură Rusu Istrate în Dosarul nr. 2.718/208/2009 al Judecătoriei Caransebeș.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 211
din 4 martie 2010

referitoare la excepția de neconstituționalitate a dispozițiilor art. 399 alin. 1 și 2
și ale art. 403 alin. 1 și 4 din Codul de procedură civilă
Ioan Vida
Acsinte Gaspar
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 399 alin. 1 și 2 și ale art. 403 alin. 1 și 4 din
Codul de procedură civilă, excepție ridicată de Nicolae Lăudat în
Dosarul nr. 7.468/231/2009 al Judecătoriei Focșani.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, cu referire la jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 noiembrie 2009, pronunțată în Dosarul
nr. 7.468/231/2009, Judecătoria Focșani a sesizat Curtea
Constituțională cu excepția de neconstituționalitate a
dispozițiilor art. 399 alin. 1 și 2 și ale art. 403 alin. 1 și 4 din

Codul de procedură civilă, excepție ridicată de Nicolae Lăudat
în cadrul soluționării unei contestații la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale deoarece lasă la aprecierea instanței de
judecată posibilitatea suspendării executării silite ce se află în
derulare în momentul introducerii contestației la executare.
Judecătoria Focșani și-a exprimat opinia în sensul
netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele lor de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

8

MONITORUL OFICIAL AL ROMÂNIEI, PARTEA I, Nr. 298/7.V.2010

Obiectul excepției de neconstituționalitate îl constituie
dispozițiile art. 399 alin. 1 și 2 și ale art. 403 alin. 1 și 4 din Codul
de procedură civilă, având următorul cuprins:
— Art. 399 alin. 1 și 2: ăÎmpotriva executării silite, precum și
împotriva oricărui act de executare se poate face contestație de
către cei interesați sau vătămați prin executare. De asemenea,
dacă nu s-a utilizat procedura prevăzută de art. 2811, se poate
face contestație și în cazul în care sunt necesare lămuriri cu
privire la înțelesul, întinderea sau aplicarea titlului executoriu,
precum și în cazul în care organul de executare refuză să
înceapă executarea silită ori să îndeplinească un act de
executare în condițiile prevăzute de lege.
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.”;
— Art. 403 alin. 1 și 4: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel. [...]
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță. Încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de 500 lei
pentru cererile neevaluabile în bani. Cauțiunea depusă este
deductibilă din cauțiunea stabilită de instanță, dacă este cazul.”
Autorul excepției de neconstituționalitate consideră că
dispozițiile de lege criticate contravin prevederilor constituționale
ale art. 16 alin. (1) privind egalitatea în fața legii, art. 21 alin. (1)
și (2) privind accesul liber la justiție, art. 44 privind dreptul de
proprietate și art. 124 privind înfăptuirea justiției, precum și celor
ale art. 6 din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil.
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor criticate din Codul de procedură civilă, raportate la
aceleași prevederi constituționale ca și cele invocate în prezenta
cauză, constatând constituționalitatea acestora.
Astfel, referitor la prevederile art. 399 din Codul de procedură
civilă, prin Decizia nr. 816 din 19 mai 2009, publicată în
Monitorul Oficial al României, Partea I, nr. 549 din 6 august
2009, Curtea a reținut, în esență, că procedura contestației la
executare este destinată să înlăture neregularitățile comise cu
prilejul urmăririi silite sau să expliciteze titlul executoriu ce
urmează a fi valorificat. În cadrul soluționării contestației,
instanța nu poate examina împrejurări care vizează fondul
cauzei și care sunt de natură să repună în discuție hotărâri care

emană de la organe cu activitate jurisdicțională în fața cărora
au avut loc dezbateri contradictorii, părțile având posibilitatea
cu acel prilej de a invoca apărările de fond necesare. O soluție
contrară sub acest aspect ar nesocoti principiul autorității de
lucru judecat, ceea ce este inadmisibil.
De altfel, potrivit art. 126 alin. (2) din Constituție, stabilirea
competenței instanțelor și a procedurii de judecată constituie
atributul exclusiv al legiuitorului, acesta fiind ținut, desigur, ca în
procesul de legiferare să se circumscrie cadrului constituțional.
Or, Curtea a constatat că reglementarea dedusă controlului
satisface exigența impusă de norma constituțională, fiind în
deplină concordanță cu prevederile art. 21 din Legea
fundamentală.
Cu privire la dispozițiile art. 403 alin. 1 și 4 din Codul de
procedură civilă, Curtea s-a pronunțat prin Decizia nr. 268 din
24 februarie 2009, publicată în Monitorul Oficial al României,
Partea I, nr. 225 din 7 aprilie 2009, reținând că dispozițiile de
lege criticate prevăd, pe de o parte, posibilitatea instanței de a
suspenda executarea silită până la soluționarea contestației la
executare, dacă se depune o cauțiune al cărei cuantum este
fixat de instanță, și, pe de altă parte, posibilitatea de a dispune,
pe calea ordonanței președințiale, suspendarea provizorie a
executării până la soluționarea cererii de suspendare, care se
judecă potrivit regulilor de procedură din dreptul comun.
Suspendarea provizorie se dispune ca o măsură vremelnică, în
scopul păstrării unui drept care s-ar păgubi prin întârziere ori al
prevenirii unei pagube iminente care nu s-ar putea repara.
În ceea ce privește critica referitoare la încălcarea
dispozițiilor constituționale privind ocrotirea în mod egal a
dreptului de proprietate privată, Curtea a reținut că prevederea
art. 403 alin. 4 din Codul de procedură civilă reprezintă o măsură
cu caracter vremelnic, dispusă tocmai în scopul protejării acestui
drept.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.
În ceea ce privește susținerea autorului excepției, potrivit
căreia posibilitatea instanței de judecată de a suspenda
executarea silită este neconstituțională, Curtea constată că și
aceasta este neîntemeiată, deoarece, pe de-o parte,
posibilitatea suspendării trebuie apreciată în raport cu întregul
sistem de garanții procedurale instituite de legiuitor pentru
asigurarea posibilității debitorului de a se apăra, iar, pe de altă
parte, instanța de judecată poate suspenda executarea numai
dacă se depune cauțiunea fixată.
Având în vedere aceleași argumente, Curtea reține că
dispozițiile de lege criticate nu contravin nici prevederilor art. 6
din Convenția pentru apărarea drepturilor omului și a libertăților
fundamentale, referitoare la dreptul la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 399 alin. 1 și 2 și ale art. 403 alin. 1 și 4 din Codul de procedură
civilă, excepție ridicată de Nicolae Lăudat în Dosarul nr. 7.468/231/2009 al Judecătoriei Focșani.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 298/7.V.2010

9

CURTEA CONSTITUȚIONALĂ

D E C I Z I A Nr. 295
din 18 martie 2010

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Daniel Cristian Nețăr în Dosarul
nr. 12.629/215/2009 al Judecătoriei Craiova.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, cu referire la jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2009, pronunțată în Dosarul
nr. 12.629/215/2009, Judecătoria Craiova a sesizat Curtea
Constituțională cu excepția de neconstituționalitate a
dispozițiilor art. 403 alin. 1 din Codul de procedură civilă,
excepție ridicată de Daniel Cristian Nețăr în cadrul soluționării
unei contestații la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie dreptul instanței de
judecată de a fixa cuantumul cauțiunii fără a pune această
problemă în discuția părților, în pofida cererii sale de amânare a
cauzei, încălcându-se astfel dreptul la apărare și dreptul la un
proces echitabil.
Judecătoria Craiova și-a exprimat opinia în sensul
netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele lor de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, cu
următorul cuprins: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
Autorul excepției de neconstituționalitate consideră că
dispozițiile de lege criticate contravin prevederilor constituționale
ale art. 21 privind accesul liber la justiție și ale art. 24 privind
dreptul la apărare, precum și celor ale art. 6 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului Curții Constituționale, prin raportare la aceleași
dispoziții constituționale ca și cele invocate în prezenta cauză,
în numeroase cazuri, constatându-se constituționalitate
acestora.
Astfel, prin Decizia nr. 902 din 5 decembrie 2006, publicată
în Monitorul Oficial al României, Partea I, nr. 49 din 23 ianuarie
2007, Curtea a reținut că instituirea obligației de plată a cauțiunii
ca o condiție a suspendării executării are o dublă finalitate, și
anume, pe de o parte, aceea de a constitui o garanție pentru
creditor, în ceea ce privește acoperirea eventualelor daune
suferite ca urmare a întârzierii executării silite, prin efectul
suspendării acesteia, și, pe de altă parte, de a preveni și limita
eventualele abuzuri în valorificarea unui atare drept de către
debitorii rău-platnici. Întrucât plata cauțiunii nu constituie o
condiție de admisibilitate a contestației la executare, ci exclusiv
pentru a putea solicita suspendarea executării silite, instituirea
acestei obligații nu poate fi calificată ca o modalitate de a
împiedica accesul liber la justiție.
Întrucât nu au intervenit elemente noi, de natură să
determine schimbarea acestei jurisprudențe, atât considerentele,
cât și soluțiile deciziei menționate își păstrează valabilitatea și în
prezenta cauză.
În ceea ce privește celelalte susțineri ale autorului excepției,
potrivit cărora instanța a fixat cuantumul cauțiunii, în pofida
cererii de amânare formulate de acesta, Curtea constată că
aceste susțineri nu pot fi primite, deoarece nu constituie
veritabile critici de neconstituționalitate, ci probleme de aplicare
a legii, care sunt de competența instanței de judecată în fața
căreia s-a ridicat excepția de neconstituționalitate.

10

MONITORUL OFICIAL AL ROMÂNIEI, PARTEA I, Nr. 298/7.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție ridicată
de Daniel Cristian Nețăr în Dosarul nr. 12.629/215/2009 al Judecătoriei Craiova.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 338
din 25 martie 2010

referitoare la excepția de neconstituționalitate a prevederilor art. 1429 alin. 2 și art. 1436
din Codul civil
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1429 alin. 2 și art. 1436 din Codul civil,
excepție ridicată de Societatea Comercială ăCFR Transauto” —
S.A. din București în Dosarul nr. 5.882/30/2007 al Tribunalului
Timiș — Secția comercială și de contencios administrativ.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 mai 2009, pronunțată în Dosarul
nr. 5.882/30/2007, Tribunalul Timiș — Secția comercială și
de contencios administrativ a sesizat Curtea Constituțională
cu excepția de neconstituționalitate a prevederilor art. 1429
alin. 2 și art. 1436 din Codul civil, excepție ridicată de
Societatea Comercială ăCFR Transauto” — S.A. din București
într-o cauză având ca obiect pretenții.
În motivarea excepției de neconstituționalitate autorul
acesteia invocă dispozițiile constituționale referitoare la
libertatea economică, respectiv la exercitarea drepturilor și
libertăților, precizând că valoarea tarifelor de închiriere solicitate
de reclamantă nu este în concordanță cu prețul pieței, tarifele

stabilite de Societatea Națională Transport Feroviar de Marfă
ăC.F.R. MARFĂ” — S.A. fiind acte unilaterale care, prin
modalitatea în care au fost concepute, exclud orice posibilitate
de negociere. Totodată, autorul excepției consideră că este
neconstituțional ca, în cazul în care părțile nu convin asupra
reînnoirii contractului de închiriere, chiriașul este obligat să
părăsească imobilul la expirarea termenului prevăzut în
contract. Ca atare, consideră că prevederile de lege criticate
sunt neconstituționale, deoarece îngrădesc exercitarea activității
economice și încalcă cu rea-credință drepturile și libertățile
constituționale.
Tribunalul Timiș — Secția comercială și de contencios
administrativ apreciază că invocarea libertății economice,
prevăzute de art. 45 din Constituție, și a exercitării drepturilor și
libertăților, principiu constituțional consacrat de art. 57, nu este
în contradicție cu prevederile art. 1429 alin. 2 din Codul civil,
referitoare la îndatoririle locatarului, și nici cu cele ale art. 1436
din același cod, referitoare la modalitatea de încetare a
locațiunii.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit prevederilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 298/7.V.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1429 alin. 2 și art. 1436 din Codul civil, care au
următorul conținut:
— Art. 1429: ăLocatarul are două îndatoriri principale: [...]
2. trebuie să plătească prețul locațiunii la termenele
statornicite.”;
— Art. 1436: ă1. Locațiunea făcută pentru un timp determinat
încetează de la sine cu trecerea termenului, fără să fie trebuință
de o prealabilă înștiințare.
2. Dacă contractul a fost fără termen, concediul trebuie să
se dea de la o parte la alta, observându-se termenele defipte
de obiceiul locului.”
Autorul excepției susține că textele de lege criticate contravin
dispozițiilor constituționale ale art. 45 referitoare la libertatea
economică și ale art. 57 privind exercitarea drepturilor și a
libertăților.
Examinând excepția de neconstituționalitate Curtea constată
că normele de lege criticate reglementează obligațiile locatarului
și una dintre cauzele de încetare a locațiunii.

11

Autorul excepției apreciază ca fiind neconstituțională
reglementarea ce prevede că, în cazul în care părțile nu convin
asupra reînnoirii contractului de închiriere, chiriașul este obligat
să părăsească locuința la expirarea termenului contractual. În
acest context, la expirarea termenului prevăzut în contract
încetează dreptul de folosință al chiriașului, instanța urmând să
dispună evacuarea lui. Reînnoirea contractului de închiriere
poate interveni numai prin convenția părților, înțelegerea lor în
acest sens putând fi expresă sau tacită, aceasta din urmă
rezultând din folosința locuinței de către locatar, dacă locatorul
nu s-a opus continuării raporturilor de locațiune, operând astfel
tacita relocațiune. Prin urmare, după expirarea termenului
contractual, locatorul are dreptul să pună capăt raporturilor de
închiriere oricând și necondiționat, cerând evacuarea locatarului.
Referitor la critica privind modalitatea de stabilire a tarifelor
de închiriere solicitate de către locator, Curtea constată că
aceasta nu reprezintă o problemă de constituționalitate, fiind
vorba de o situație de fapt ce excedează controlului instanței de
contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1429 alin. 2 și art. 1436 din Codul civil, excepție ridicată de
Societatea Comercială ăCFR Transauto” — S.A. din București în Dosarul nr. 5.882/30/2007 al Tribunalului Timiș — Secția
comercială și de contencios administrativ.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 345
din 25 martie 2010

referitoare la excepția de neconstituționalitate a dispozițiilor art. 102 alin. (3) lit. e)
și art. 109 alin. (2) și (3) din Ordonanța de urgență a Guvernului nr. 195/2002
privind circulația pe drumurile publice
Acsinte Gaspar
Aspazia Cojocaru
Nicolae Cochinescu
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 102 alin. (3) lit. e) și art. 109 alin. (2) și (3) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Robert
Mihăiță Roșu în Dosarul nr. 3.345/280/2009 al Judecătoriei
Pitești — Secția civilă.
La apelul nominal lipsesc părțile, față de care procedura de
citare este legal îndeplinită.

12

MONITORUL OFICIAL AL ROMÂNIEI, PARTEA I, Nr. 298/7.V.2010

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 26 iunie 2009, pronunțată în Dosarul
nr. 3.345/280/2009, Judecătoria Pitești — Secția civilă a
sesizat Curtea Constituțională cu excepția de
neconstituționalitate a dispozițiilor art. 102 alin. (3) lit. e) și
art. 109 alin. (2) și (3) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Robert Mihăiță Roșu.
În motivarea excepției de neconstituționalitate se susține,
în esență, că, spre deosebire de materia dreptului penal, unde,
ca o garanție a respectării dreptului la apărare, organele de
cercetare penală au obligația să adune probe atât cu privire la
vinovăția făptuitorului, cât și cu privire la nevinovăția acestuia
sau la anumite circumstanțe care diminuează ori agravează
răspunderea făptuitorului, în materia contravențiilor rutiere
legiuitorul nu a prevăzut nicio garanție în acest sens. Astfel, în
cazul faptelor care pot constitui contravenții la regimul circulației
pe drumurile publice, activitatea agenților constatatori se rezumă
doar la observarea și înregistrarea conduitei participanților la
trafic, precum și la aplicarea de sancțiuni. Ordonanța de urgență
nu obligă însă agenții constatatori să comunice presupușilor
făptuitori înregistrările video și celelalte probe care stau la baza
aplicării sancțiunii contravenționale și nici măcar ulterior, la
cererea acestora.
Judecătoria Pitești — Secția civilă apreciază că excepția
de neconstituționalitate invocată în cauză este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (3) lit. e) și art. 109 alin. (2) și (3) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare.
Textele de lege criticate au următorul cuprins:
— Art. 102 alin. (3) lit. e): ăConstituie contravenție și se
sancționează cu amenda prevăzută în clasa a IV-a de sancțiuni
și cu aplicarea sancțiunii complementare a suspendării
exercitării dreptului de a conduce pentru o perioadă de 90 de
zile săvârșirea de către conducătorul de autovehicul sau tramvai
a următoarelor fapte: [...] e) depășirea cu mai mult de 50 km/h
a vitezei maxime admise pe sectorul de drum respectiv și pentru

categoria din care face parte autovehiculul condus, constatată,
potrivit legii, cu mijloace tehnice omologate și verificate
metrologic.”;
— Art. 109 alin. (2) și (3): ăConstatarea contravențiilor se
poate face și cu ajutorul unor mijloace tehnice certificate sau
mijloace tehnice omologate și verificate metrologic,
consemnându-se aceasta în procesul-verbal de constatare a
contravenției.
(3) În cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în procesulverbal, fără a fi necesară confirmarea faptelor de către martori.”
Se susține că aceste dispoziții legale încalcă dreptul la
apărare, consacrat de art. 24 din Constituție.
Examinând excepția de neconstituționalitate astfel cum a fost
formulată, Curtea constată că autorul excepției este nemulțumit
de lipsa reglementării, prin normele criticate, a obligației
organului constatator, în speță agenții poliției rutiere, de a
comunica persoanei contraveniente probele care au stat la baza
întocmirii procesului-verbal de contravenție. O astfel de critică,
prin care se tinde la completarea dispozițiilor legale ce fac
obiectul
excepției,
excedează
competenței
Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității
prevederilor legale, fără a le putea modifica sau completa.
De altfel, persoana contravenientă, nemulțumită de
sancțiunea aplicată prin procesul-verbal de contravenție, are
deschisă calea plângerii la instanța de judecată, în conformitate
cu prevederile art. 118 alin. (1) din Ordonanța de urgență a
Guvernului nr. 195/2002, potrivit căruia ăîmpotriva procesuluiverbal de constatare a contravențiilor se poate depune plângere,
în termen de 15 zile de la comunicare, la judecătoria în a cărei
rază de competență a fost constatata fapta”, cadru în care,
beneficiind de toate garanțiile dreptului la un proces echitabil,
poate formula apărările pe care le consideră necesare. Curtea
a subliniat în acest sens în jurisprudența sa pronunțată cu privire
la dispoziții ale Ordonanței Guvernului nr. 2/2001 privind regimul
juridic al contravențiilor, legea-cadru în materie contravențională
(de exemplu, Decizia nr. 96 din 4 februarie 2010, publicată în
Monitorul Oficial al României, Partea I, nr. 166 din 15 martie
2010), că, chiar dacă procesul-verbal de constatare și
sancționare a contravenției se bucură de prezumția de legalitate,
atunci când este formulată plângere împotriva acestuia, este
contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului, așadar și de a examina
probele care stau la baza aplicării sancțiunii contravenționale,
obținute cu ajutorul unor mijloace tehnice certificate sau mijloace
tehnice omologate și verificate metrologic, la care face referire
autorul prezentei excepții, în motivarea acesteia. În acest sens,
art. 34 alin. (1) din Ordonanța Guvernului nr. 2/2001 stabilește
că ăinstanța competentă să soluționeze plângerea, după ce
verifică dacă aceasta a fost introdusa în termen, ascultă pe cel
care a făcut-o și pe celelalte persoane citate, daca aceștia s-au
prezentat, administrează orice alte probe prevăzute de lege,
necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării”. Așadar, instanțele
trebuie să manifeste un rol activ pentru aflarea adevărului, din
moment ce contravenția intră sub incidența art. 6 din Convenția
pentru apărarea drepturilor omului și a libertăților fundamentale.

MONITORUL OFICIAL AL ROMÂNIEI, PARTEA I, Nr. 298/7.V.2010

13

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 102 alin. (3) lit. e) și art. 109 alin. (2) și (3) din Ordonanța de
urgență a Guvernului nr. 195/2002 privind circulația pe drumurile publice, excepție ridicată de Robert Mihăiță Roșu în Dosarul
nr. 3.345/280/2009 al Judecătoriei Pitești — Secția civilă.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 353
din 25 martie 2010

referitoare la excepția de neconstituționalitate a dispozițiilor art. 88 alin. (3) și (4), art. 98
și art. 102 alin. (3) lit. a) din Ordonanța de urgență a Guvernului nr. 195/2002
privind circulația pe drumurile publice
Acsinte Gaspar
Aspazia Cojocaru
Nicolae Cochinescu
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 88 alin. (3) și (4), art. 98 și art. 102 alin. (3)
lit. a) din Ordonanța de urgență a Guvernului nr. 195/2002
privind circulația pe drumurile publice, excepție ridicată de
Adrian-Octavian Nichita în Dosarul nr. 905/327/2009 al
Judecătoriei Tulcea.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, arătând că în motivarea acesteia se invocă
probleme de aplicare a legii.
C U R T E A,

având în vedere actele și lucrările dosarului, reține următoarele:
Prin Decizia civilă nr. 633 din 11 iunie 2009, pronunțată în
Dosarul nr. 905/327/2009, Tribunalul Tulcea — Secția civilă,

comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 88 alin. (3) și (4), art. 98 și art. 102 alin. (3)
lit. a) din Ordonanța de urgență a Guvernului nr. 195/2002
privind circulația pe drumurile publice. Excepția a fost
ridicată de Adrian-Octavian Nichita în dosarul cu același număr
al Judecătoriei Tulcea, care, prin Încheierea din 25 mai 2009, a
respins excepția ca inadmisibilă. Împotriva acestei încheieri
autorul excepției a formulat recurs, admis de Tribunalul Tulcea —
Secția civilă, comercială și de contencios administrativ, care, prin
aceeași decizie, a sesizat Curtea Constituțională cu excepția de
neconstituționalitate invocată în cauză.
În motivarea excepției de neconstituționalitate se susține,
în esență, că testarea conducătorului auto cu fiolă alcoolscop,
ca mijloc tehnic omologat și certificat, conduce la ăo probă
neconcludentă a determinării prezenței de alcool în sânge”.
Aceasta întrucât ăsubstanța reactivă a acestui mijloc tehnic [...]
poate intra în reacție și cu alți compuși chimici, schimbându-și
proprietatea lor inițială și astfel agentul constatator poate reține
permisul conducătorului auto fără să facă vreo dovadă a
cantității sau a prezenței efective de alcool în corpul sau în
sângele conducătorului auto”. În opinia autorului excepției,
ăsingura modalitate a determinării prezenței de alcool în aerul
expirat și a prezenței de alcool în sânge sunt aparatele tehnice
omologate tip Drager sau proba de sânge care este luată
conducătorului auto în determinarea prezenței și cantității de
alcool”. Ca urmare, se susține că folosirea de către agentul
constatator a fiolelor alcoolscop reprezintă o încălcare a

14

MONITORUL OFICIAL AL ROMÂNIEI, PARTEA I, Nr. 298/7.V.2010

drepturilor cetățeanului la libera circulație; ăaceste drepturi nu
pot fi îngrădite doar printr-o simplă constatare cu o fiolă
alcoolscop, care nu determină prezența în sânge a alcoolului
sau în corpul celui testat.”
Tribunalul Tulcea — Secția civilă, comercială și de
contencios administrativ nu și-a exprimat opinia cu privire la
excepția de neconstituționalitate invocată în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul apreciază că excepția de neconstituționalitate este
neîntemeiată, referindu-se și la jurisprudența Curții
Constituționale în materie.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 88 alin. (3) și (4), art. 98 și art. 102 alin. (3) lit. a)
din Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare.
Textele de lege criticate au următorul cuprins:
— Art. 88 alin. (3) și (4): ă(3) Stabilirea prezenței alcoolului în
aerul expirat sau testarea preliminară a prezenței în organism a
substanțelor ori produselor stupefiante sau a medicamentelor

cu efecte similare acestora se face de către poliția rutieră, cu
ajutorul unor mijloace tehnice certificate.
(4) Stabilirea concentrației de alcool în aerul expirat se face
de către poliția rutieră, cu ajutorul unui mijloc tehnic omologat și
verificat metrologic.”;
— Art. 98 reglementează punctele-amendă corespunzătoare
claselor de sancțiuni contravenționale;
— Art.102 alin. (3) lit. a): ăConstituie contravenție și se
sancționează cu amenda prevăzută în clasa a IV-a de sancțiuni
și cu aplicarea sancțiunii complementare a suspendării
exercitării dreptului de a conduce pentru o perioadă de 90 de
zile săvârșirea de către conducătorul de autovehicul sau tramvai
a următoarelor fapte:
a) conducerea sub influența băuturilor alcoolice, dacă fapta
nu constituie, potrivit legii, infracțiune;”
Se susține că aceste dispoziții legale încalcă prevederile
constituționale ale art. 25 privind dreptul la liberă circulație, ale
art. 52 privind dreptul persoanei vătămate de o autoritate publică
și ale art. 53 privind restrângerea exercițiului unor drepturi sau
al unor libertăți.
Examinând excepția de neconstituționalitate, astfel cum a
fost formulată, Curtea constată că autorul acesteia critică, în
realitate, modul de aplicare a prevederilor art. 88 alin. (2) și (3)
din Ordonanța de urgență a Guvernului nr. 195/2002, texte care
nu reglementează cu ce tip de aparatură se face stabilirea
concentrației de alcool în aerul expirat, ci doar că aceasta se
determină ăcu ajutorul unui mijloc tehnic omologat și verificat
metrologic”. În opinia autorului excepției sunt neconcludente
probele obținute cu ajutorul fiolei alcoolscop, fiind relevante doar
probele obținute cu ăaparatele tehnice omologate tip Drager sau
proba de sânge care este luată conducătorului auto”.
Astfel de critici, care pun în discuție concludența probelor
care au stat la baza întocmirii procesului-verbal de contravenție
contestat în cauză, respectiv a aplicării sancțiunilor
contravenționale prevăzute de celelalte texte ce fac obiectul
excepției, nu intră în competența Curții Constituționale, ci a
instanței de judecată învestită cu soluționarea plângerii
contravenționale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 88 alin. (3) și (4), art. 98 și art. 102
alin. (3) lit. a) din Ordonanța de urgență a Guvernului nr. 195/2002 privind circulația pe drumurile publice, excepție ridicată de
Adrian-Octavian Nichita în Dosarul nr. 905/327/2009 al Judecătoriei Tulcea.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 298/7.V.2010

15

CURTEA CONSTITUȚIONALĂ

D E C I Z I A Nr. 370
din 13 aprilie 2010

referitoare la excepția de neconstituționalitate a dispozițiilor art. 5 alin. (1) și (4)
și ale art. 11 alin. (5) din Ordonanța Guvernului nr. 2/2001 privind regimul juridic al contravențiilor
și ale art. 95 alin. (1), ale art. 96 alin. (1) și (2) lit. a) și b), ale art. 100 alin. (3) și ale art. 101 alin. (1)
pct. 18 din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. (1) și (4) și ale art. 11 alin. (5) din
Ordonanța Guvernului nr. 2/2001 privind regimul juridic al
contravențiilor și ale art. 95 alin. (1), ale art. 96 alin. (1) și (2)
lit. a) și b), ale art. 100 alin. (3) și ale art. 101 alin. (1) pct. 18 din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Florin-EliotMarius Barbu în Dosarul nr. 837/250/2008 al Curții de Apel
Timișoara — Secția contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Decizia civilă nr. 790 din 21 mai 2009, pronunțată în
Dosarul nr. 837/250/2008, admițând recursul împotriva Încheierii
din 18 martie 2009 a Tribunalului Arad — Secția contencios
administrativ și fiscal, litigii de muncă și asigurări sociale, Curtea
de Apel Timișoara — Secția contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 5 alin. (1) și (4) și ale
art. 11 alin. (5) din Ordonanța Guvernului nr. 2/2001 privind
regimul juridic al contravențiilor și ale art. 95 alin. (1), ale
art. 96 alin. (1) și (2) lit. a) și b), ale art. 100 alin. (3) și ale
art. 101 alin. (1) pct. 18 din Ordonanța de urgență a
Guvernului nr. 195/2002 privind circulația pe drumurile
publice. Excepția a fost ridicată de Florin-Eliot-Marius Barbu în
Dosarul nr. 837/250/2008 al Tribunalului Arad — Secția
contencios administrativ și fiscal, litigii de muncă și asigurări
sociale, cu ocazia soluționării recursului împotriva unei sentințe
civile privind o plângere contravențională.
În motivarea excepției de neconstituționalitate autorul
acesteia susține că textele de lege criticate încalcă egalitatea în
drepturi, condițiile și limitele restrângerii exercițiului unor drepturi
sau al unor libertăți, dreptul la un proces echitabil și dreptul la
liberă circulație, întrucât autorului excepției i s-au aplicat pentru
aceeași faptă contravențională atât sancțiunea principală a
amenzii, cât și sancțiunile complementare prevăzute de art. 96
alin. (2) lit. a) și b) din Ordonanța de urgență a Guvernului
nr. 195/2002. Arată că, având în vedere natura sancțiunii
complementare a suspendării exercitării dreptului de a conduce,
pe timp limitat, care constă în îngrădirea pentru o perioadă

determinată a unui drept cetățenesc, aceasta poate fi
considerată o veritabilă sancțiune contravențională principală,
întrucât restrânge dreptul la liberă circulație.
Curtea de Apel Timișoara — Secția contencios
administrativ și fiscal consideră că excepția de
neconstituționalitate este neîntemeiată, întrucât textele din
Ordonanța Guvernului nr. 2/2001 și din Ordonanța de urgență a
Guvernului nr. 195/2002 criticate de autorul excepției nu aduc
nicio atingere dispozițiilor constituționale invocate de acesta.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 5 alin. (1) și (4) și ale art. 11 alin. (5) din
Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 410 din 25 iulie 2001, și ale art. 95 alin. (1), ale
art. 96 alin. (1) și (2) lit. a) și b), ale art. 100 alin. (3) și ale art. 101
alin. (1) pct. 18 din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006. Textele de lege criticate au următorul cuprins:
— Art. 5 alin. (1) și (4) din Ordonanța Guvernului nr. 2/2001:
ă(1) Sancțiunile contravenționale sunt principale și
complementare. [...]
(4) Prin legi speciale se pot stabili și alte sancțiuni principale
sau complementare.”;
— Art. 11 alin. (5) din Ordonanța Guvernului nr. 2/2001:
ă(5) Cauzele care înlătură caracterul contravențional al faptei se
constată numai de instanța de judecată.”;
— Art. 95 alin. (1) din Ordonanța de urgență a Guvernului
nr. 195/2002: ă(1) Încălcarea dispozițiilor prezentei ordonanțe de
urgență, altele decât cele care întrunesc elementele constitutive
ale unei infracțiuni, constituie contravenție și se sancționează
cu avertisment ori cu amendă ca sancțiune principală și, după
caz, cu una dintre sancțiunile contravenționale complementare
prevăzute la art. 96 alin. (2).”;
— Art. 96 alin. (1) și (2) lit. a) și b) din Ordonanța de urgență
a Guvernului nr. 195/2002: ă(1) Sancțiunile contravenționale
complementare au ca scop înlăturarea unei stări de pericol și
preîntâmpinarea săvârșirii altor fapte interzise de lege și se

16

MONITORUL OFICIAL AL ROMÂNIEI, PARTEA I, Nr. 298/7.V.2010

aplică prin același proces-verbal prin care se aplică și
sancțiunea principală a amenzii sau avertismentului.
(2) Sancțiunile contravenționale complementare sunt
următoarele:
a) aplicarea punctelor de penalizare;
b) suspendarea exercitării dreptului de a conduce, pe timp
limitat;”;
— Art.100 alin. (3) din Ordonanța de urgență a Guvernului
nr. 195/2002: ă(3) Constituie contravenție și se sancționează cu
amenda prevăzută în clasa a II-a de sancțiuni și cu aplicarea
sancțiunii contravenționale complementare a suspendării
exercitării dreptului de a conduce pentru o perioadă de 30 de
zile săvârșirea de către conducătorul de autovehicul sau tramvai
a următoarelor fapte:
a) depășirea coloanelor de vehicule oprite la culoarea roșie
a semaforului sau la trecerile la nivel cu calea ferată;
b) neacordarea priorității de trecere pietonilor angajați în
traversarea regulamentară a drumului public prin locurile special
amenajate și semnalizate, aflați pe sensul de deplasare a
autovehiculului sau tramvaiului;
c) neacordarea priorității de trecere vehiculelor care au acest
drept;
d) nerespectarea semnificației culorii roșii a semaforului;
e) nerespectarea regulilor privind depășirea;
f) nerespectarea semnalelor, indicațiilor și dispozițiilor
polițistului rutier aflat în exercitarea atribuțiilor de serviciu;
g) neprezentarea la unitatea de poliție competentă pe raza
căreia s-a produs un accident de circulație din care au rezultat
numai pagube materiale, cu excepția cazurilor prevăzute la
art. 79 alin. (2).”;

— Art.101 alin. (1) pct. 18 din Ordonanța de urgență a
Guvernului nr. 195/2002, modificat prin Ordonanța de urgență a
Guvernului nr. 69/2007 pentru modificarea și completarea
Ordonanței de urgență a Guvernului nr. 195/2002 privind
circulația pe drumurile publice, publicată în Monitorul Oficial al
României, Partea I, nr. 443 din 29 iunie 2007: ă(1) Constituie
contravenții și se sancționează cu amenda prevăzută în clasa a
III-a de sancțiuni următoarele fapte săvârșite de persoane fizice:
[...] 18. nerespectarea obligației conducătorului de vehicul de a
avea asupra sa documentele prevăzute la art. 35 alin. (2).”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi, ale art. 21
alin. (3) privind dreptul la un proces echitabil, ale art. 25 alin. (1)
referitoare la dreptul la liberă circulație, ale art. 53 privind
condițiile și limitele restrângerii exercițiului unor drepturi sau al
unor libertăți și ale art. 124 alin. (2) referitoare la înfăptuirea
justiției, precum și a prevederilor art. 14 referitoare la
interzicerea discriminării din Convenția pentru apărarea
drepturilor omului și a libertăților fundamentale și ale Protocolului
nr. 12 la Convenție privind interzicerea generală a discriminării.
Examinând excepția de neconstituționalitate, Curtea
constată că autorul excepției critică, în realitate, modul de
aplicare a dispozițiilor de lege atacate. Eventualele abuzuri ale
agenților constatatori, la care face referire în motivarea excepției
și care constituie, de fapt, cauza nemulțumirii autorului excepției,
nu pot constitui, însă, motive de neconstituționalitate a textelor
de lege criticate și, prin urmare, nu pot fi cenzurate de instanța
de contencios constituțional, fiind de competența instanței de
judecată învestite cu soluționarea litigiului, respectiv a celor
ierarhic superioare în cadrul căilor de atac prevăzute de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 5 alin. (1) și (4) și ale art. 11 alin. (5)
din Ordonanța Guvernului nr. 2/2001 privind regimul juridic al contravențiilor și ale art. 95 alin. (1), ale art. 96 alin. (1) și (2) lit. a)
și b), ale art. 100 alin. (3) și ale art. 101 alin. (1) pct. 18 din Ordonanța de urgență a Guvernului nr. 195/2002 privind circulația pe
drumurile publice, excepție ridicată de Florin-Eliot-Marius Barbu în Dosarul nr. 837/250/2008 al Curții de Apel Timișoara — Secția
contencios administrativ și fiscal.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 298/7.V.2010 conține 16 pagini.

Prețul: 3,20 lei

&JUYDGY|442849]
ISSN 1453—4495

