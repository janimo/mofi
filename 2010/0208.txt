PARTEA I

Anul 178 (XXII) — Nr. 208

Joi, 1 aprilie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

26.

230.

— Ordonanță de urgență pentru modificarea și
completarea Ordonanței de urgență a Guvernului
nr. 99/2006 privind instituțiile de credit și adecvarea
capitalului și a altor acte normative ............................

2–13

— Hotărâre pentru modificarea și completarea
Hotărârii Guvernului nr. 803/2005 privind stabilirea
unor măsuri pentru organizarea și funcționarea
Teatrului Național ăI. L. Caragiale” din București ........

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
71.

157.

— Ordin al ministrului agriculturii și dezvoltării rurale
pentru modificarea art. 8 din Ordinul ministrului
agriculturii și dezvoltării rurale nr. 20/2010 privind
condițiile de practicare a pescuitului recreativ/sportiv,
regulamentul
de
practicare
a
pescuitului
recreativ/sportiv, precum și modelele permiselor de
pescuit sportiv ............................................................

14–15

— Ordin al ministrului muncii, familiei și protecției sociale
privind aprobarea modelului de contract de finanțare de
tip grant pentru Programul operațional sectorial
ăDezvoltarea resurselor umane 2007—2013” ..............

15–16

2

MONITORUL OFICIAL AL ROMÂNIEI, PARTEA I, Nr. 208/1.IV.2010

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 99/2006
privind instituțiile de credit și adecvarea capitalului și a altor acte normative
Având în vedere angajamentul Guvernului de a continua reformele economice și financiare în vederea menținerii stabilității
economice în contextul crizei financiare globale actuale și de a asigura îmbunătățirea corespunzătoare a cadrului legislativ relevant,
ținând seama de obligațiile asumate prin Aranjamentul stand-by dintre România și Fondul Monetar Internațional, convenit
prin Scrisoarea de intenție transmisă de autoritățile române, semnată la București la 24 aprilie 2009, și prin Decizia Consiliului
director al Fondului Monetar Internațional din 4 mai 2009, precum și prin Scrisoarea suplimentară de intenție, semnată de autoritățile
române la data de 8 septembrie 2009 și aprobată prin Decizia Consiliului director al Fondului Monetar Internațional din
21 septembrie 2009, în contextul necesității îmbunătățirii cadrului legal aplicabil instituțiilor de credit aflate în dificultate, amendarea
legislației bancare care reglementează procedura administrării speciale trebuie să fie revizuită, astfel încât să permită o intervenție
rapidă și eficientă în cazul băncilor cu probleme financiare,
luarea acestor măsuri în regim de urgență se impune având în vedere că neadoptarea cu celeritate a modificărilor
legislative preconizate, astfel încât să se asigure respectarea termenelor asumate prin Aranjamentul stand-by, ar duce la pierderea
acordurilor cu organismele financiare internaționale, cu consecința creării unor dezechilibre macroeconomice de natură să ducă
la imposibilitatea relansării economice, cum ar fi imposibilitatea acoperirii, de urgență și cu costuri reduse, a nevoilor de finanțare
în anul 2010, cu influențe negative asupra ratelor dobânzilor și cursului de schimb.
Având în vedere necesitatea transpunerii totale și implementării în legislația națională a Directivei 2007/64/CE a
Parlamentului European și a Consiliului din 13 noiembrie 2007 privind serviciile de plată în cadrul pieței interne, de modificare a
directivelor 97/7/CE, 2002/65/CE, 2005/60/CE și 2006/48/CE și de abrogare a Directivei 97/5/CE, prevăzută a fi realizată până la
data de 1 noiembrie 2009,
ținând seama că prin adoptarea Ordonanței de urgență a Guvernului nr. 113/2009 privind serviciile de plată s-a realizat
numai o transpunere parțială a Directivei 2007/64/CE,
întrucât atât Directiva 2006/48/CE a Parlamentului European și a Consiliului din 14 iunie 2006 privind inițierea și exercitarea
activității instituțiilor de credit (reformare), transpusă în legislația internă prin Ordonanța de urgență a Guvernului nr. 99/2006 privind
instituțiile de credit și adecvarea capitalului, aprobată cu modificări și completări prin Legea nr. 227/2007, cu modificările și
completările ulterioare, cât și Directiva 2005/60/CE a Parlamentului European și a Consiliului din 26 octombrie 2005 privind
prevenirea utilizării sistemului financiar în scopul spălării banilor și finanțării terorismului, transpusă prin Legea nr. 656/2002 pentru
prevenirea și sancționarea spălării banilor, precum și pentru instituirea unor măsuri de prevenire și combatere a finanțării actelor
de terorism, cu modificările și completările ulterioare, au fost modificate prin Directiva 2007/64/CE,
luarea acestor măsuri în regim de urgență se impune având în vedere faptul că termenul-limită pentru adoptarea tuturor
măsurilor necesare în vederea asigurării implementării Directivei 2007/64/CE a fost 1 noiembrie 2009.
Având în vedere actualul context financiar mondial, asigurarea premiselor pentru constituirea de noi instituții de credit
adecvat capitalizate, ai căror acționari să dispună de o situație financiară corespunzătoare, necesită adoptarea în regim de urgență
a unor măsuri care să asigure o întărire în acest scop a cadrului legislativ existent,
întrucât aspectele vizate constituie o situație extraordinară, a cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 99/2006
privind instituțiile de credit și adecvarea capitalului, publicată în
Monitorul Oficial al României, Partea I, nr. 1.027 din
27 decembrie 2006, aprobată cu modificări și completări prin
Legea nr. 227/2007, cu modificările și completările ulterioare, se
modifică și se completează după cum urmează:
1. La articolul 3, litera e) se abrogă.
2. La articolul 5, alineatele (1) și (5) se modifică și vor
avea următorul cuprins:
ăArt. 5. — (1) Se interzice oricărei persoane fizice, juridice
sau entități fără personalitate juridică, ce nu este instituție de
credit, să se angajeze într-o activitate de atragere de depozite
sau de alte fonduri rambursabile de la public ori într-o activitate
de atragere și/sau gestionare de sume de bani provenite din
contribuțiile membrilor unor grupuri de persoane constituite în
vederea acumulării de fonduri colective și acordării de
credite/împrumuturi din fondurile astfel acumulate pentru

achiziționarea de bunuri și/sau servicii de către membrii
acestora.
...............................................................................................
(5) Banca Națională a României este abilitată să determine
dacă o activitate reprezintă ori nu atragere de depozite sau alte
fonduri rambursabile de la public, activitate bancară ori activitate
de atragere și/sau gestionare de sume de bani provenite din
contribuțiile membrilor unor grupuri de persoane constituite în
vederea acumulării de fonduri colective și acordării de
credite/împrumuturi din fondurile astfel acumulate pentru
achiziționarea de bunuri și/sau servicii de către membrii
acestora. Determinarea naturii activității, exprimată de Banca
Națională a României, este obligatorie pentru părțile interesate.”
3. La articolul 6, alineatul (1) se modifică și va avea
următorul cuprins:
ăArt. 6. — (1) Se interzice oricărei persoane, alta decât o
instituție de credit autorizată, să utilizeze denumirea de «bancă»
sau «organizație cooperatistă de credit», «cooperativă de
credit», «casa centrală a cooperativelor de credit», «bancă

MONITORUL OFICIAL AL ROMÂNIEI, PARTEA I, Nr. 208/1.IV.2010
cooperatistă», «bancă centrală cooperatistă», «bancă
ipotecară/bancă de credit ipotecar», «bancă de economisire și
creditare în domeniul locativ» sau derivate ori traduceri ale
acestor denumiri, în legătură cu o activitate, un produs sau un
serviciu, cu excepția cazului în care această utilizare este
stabilită sau recunoscută prin lege ori printr-un acord
internațional sau când din contextul în care este utilizată
denumirea respectivă rezultă neîndoielnic că nu este vorba
despre desfășurarea unei activități bancare.”
4. La articolul 7 alineatul (1), după punctul 2 se introduce
un nou punct, punctul 21, cu următorul cuprins:
ă21. supraveghetor consolidant — autoritatea competentă cu
exercitarea supravegherii pe bază consolidată a instituțiilor de
credit-mamă la nivelul Uniunii Europene și a instituțiilor de credit
controlate de societăți financiare holding-mamă la nivelul Uniunii
Europene;”.
5. La articolul 7 alineatul (1), punctele 10 și 14 se
modifică și vor avea următorul cuprins:
ă10. instituție de credit — o entitate a cărei activitate constă
în atragerea de depozite sau de alte fonduri rambursabile de la
public și în acordarea de credite în cont propriu;
...................................................................................... ..
14. instituție financiară — o entitate, alta decât o instituție de
credit, a cărei activitate principală constă în achiziționarea de
participații sau în desfășurarea uneia sau mai multora dintre
activitățile prevăzute la art. 18 alin. (1) lit. b)—l) și n1);”.
6. La articolul 7 alineatul (1), punctul 16 se abrogă.
7. La articolul 18 alineatul (1), literele d) și e) se modifică
și vor avea următorul cuprins:
ăd) servicii de plată așa cum sunt definite la art. 8 din
Ordonanța de urgență a Guvernului nr. 113/2009 privind
serviciile de plată;
e) emiterea și administrarea altor mijloace de plată, cum ar
fi cecuri, cambii și bilete la ordin, în măsura în care nu se
încadrează la lit. d);”.
8. La articolul 18 alineatul (1), după litera n) se introduce
o nouă literă, litera n1), cu următorul cuprins:
ăn1) emitere de monedă electronică;”.
9. La articolul 33, alineatul (6) se modifică și va avea
următorul cuprins:
ă(6) Banca Națională a României hotărăște cu privire la
acordarea autorizației de funcționare a instituției de credit în
termen de cel mult 4 luni de la data primirii documentelor
prevăzute la alin. (5).”
10. Articolul 36 se modifică și va avea următorul cuprins:
ăArt. 36. — Banca Națională a României notifică Comisiei
Europene orice autorizație acordată pentru ca denumirea
instituției de credit să fie inclusă în lista instituțiilor de credit
întocmită și actualizată de Comisia Europeană, care se publică
în Jurnalul Oficial al Uniunii Europene.”
11. La articolul 40, alineatul (4) se modifică și va avea
următorul cuprins:
ă(4) Pe baza evaluării planului de lichidare, Banca Națională
a României aprobă dizolvarea și lichidarea instituției de credit,
dacă sunt îndeplinite condițiile prevăzute la alin. (2) și (3),
confirmând, în acest sens, încetarea valabilității autorizației.”
12. Articolele 47 și 58 și alineatul (7) al articolului 89 se
abrogă.
13. La partea I titlul I capitolul VII, secțiunea a 2-a
ăTransformarea unei alte entități în instituție de credit”,
cuprinzând articolele 97—100, se abrogă.

3

14. La articolul 115, după litera e) se introduce o nouă
literă, litera f), cu următorul cuprins:
ăf) transmiterea de către Centrala riscurilor bancare a Băncii
Naționale a României a informațiilor existente în baza sa de date
instituțiilor de credit.”
15. La articolul 117, alineatul (3) se abrogă.
16. La articolul 172, după alineatul (2) se introduce un
nou alineat, alineatul (21), cu următorul cuprins:
ă(21) În exercitarea atribuțiilor sale generale de supraveghere
prudențială, Banca Națională a României are în vedere, în mod
corespunzător, impactul potențial al deciziilor sale asupra
stabilității sistemului financiar din toate celelalte state membre în
cauză, în special în situații de urgență, pe baza informațiilor
disponibile la momentul respectiv.”
17. După articolul 173 se introduc patru noi articole,
articolele 1731—1734, cu următorul cuprins:
ăArt. 1731. — (1) În cazul în care i se solicită considerarea
unei sucursale dintr-un alt stat membru a unei instituții de credit,
persoană juridică română, ca fiind semnificativă, Banca
Națională a României trebuie să depună toate diligențele pentru
a ajunge la o decizie comună cu autoritatea competentă din
statul membru gazdă și, dacă este cazul, cu autoritatea
competentă cu supravegherea consolidată, în considerarea
atribuțiilor acesteia din urmă similare celor prevăzute la art. 181
alin. (1).
(2) Prevederile art. 2101 alin. (2) se aplică în mod
corespunzător.
(3) Dacă nu se ajunge la o decizie comună potrivit
prevederilor alin. (1), decizia luată de autoritățile competente din
statul membru gazdă este definitivă și opozabilă Băncii
Naționale a României, care trebuie să o aplice în mod
corespunzător.
(4) Desemnarea unei sucursale ca fiind semnificativă nu
aduce atingere drepturilor și responsabilităților autorităților
competente implicate.
Art. 1732. — (1) Banca Națională a României comunică
autorităților competente din statul membru gazdă pe teritoriul
căruia este înființată o sucursală semnificativă de către o
instituție de credit, persoană juridică română, informațiile
prevăzute la art. 186 alin. (4) lit. c) și d) și îndeplinește atribuțiile
prevăzute la art. 181 alin. (1) lit. c), în cooperare cu autoritățile
competente din statul membru gazdă.
(2) În cazul în care Banca Națională a României constată
prezența unei situații de urgență la nivelul unei instituții de credit,
potrivit prevederilor art. 183 alin. (1), aceasta alertează în cel
mai scurt timp posibil autoritățile prevăzute la art. 222 alin. (6) și
la art. 2221 alin. (1).
Art. 1733. — (1) În cazul unei instituții de credit, persoană
juridică română, având sucursale semnificative în alte state
membre, dacă nu se aplică prevederile art. 1851—1855, Banca
Națională a României stabilește și conduce un colegiu al
supraveghetorilor pentru a facilita cooperarea potrivit
prevederilor art. 173 și 1732.
(2) Stabilirea și funcționarea colegiului se bazează pe
acorduri scrise stabilite, după consultarea celorlalte autorități
competente implicate, de către Banca Națională a României.
Stabilirea modului de funcționare operațională a colegiilor de
supraveghetori are în vedere și ghidurile elaborate în acest sens
de Comitetul Supraveghetorilor Bancari Europeni.
(3) Banca Națională a României decide autoritățile
competente participante la o reuniune sau activitate a colegiului.
(4) Decizia Băncii Naționale a României trebuie să aibă în
vedere relevanța activității de supraveghere ce urmează a fi
planificată sau coordonată de aceste autorități, în special

4

MONITORUL OFICIAL AL ROMÂNIEI, PARTEA I, Nr. 208/1.IV.2010

impactul potențial asupra stabilității financiare a sistemului
financiar al statelor membre în cauză, prevăzut la art. 172
alin. (21), precum și obligațiile Băncii Naționale a României
prevăzute la art. 1732.
(5) Banca Națională a României îi informează complet, în
prealabil, pe toți membrii colegiului cu privire la organizarea
reuniunilor, la aspectele principale de discutat și la activitățile ce
urmează a fi analizate. De asemenea, Banca Națională a
României îi informează complet și la timp pe toți membrii
colegiului în legătură cu măsurile și acțiunile întreprinse în cadrul
respectivelor reuniuni.
Art. 1734. — În exercitarea competențelor sale, Banca
Națională a României trebuie să aibă în vedere convergența
instrumentelor și practicilor de supraveghere în aplicarea legii,
reglementărilor și cerințelor autorităților competente, adoptate
în domeniu la nivel național și comunitar. În acest scop:
a) Banca Națională a României trebuie să participe la
activitățile Comitetului Supraveghetorilor Bancari Europeni;
b) Banca Națională a României trebuie să urmeze ghidurile,
recomandările, standardele și celelalte măsuri agreate la nivelul
Comitetului Supraveghetorilor Bancari Europeni sau trebuie să
declare motivele pentru care nu le urmează;
c) atribuțiile prevăzute de lege, conferite Băncii Naționale a
României în calitate de autoritate competentă la nivel național,
nu împiedică respectarea obligațiilor care îi revin în calitate de
membru al Comitetului Supraveghetorilor Bancari Europeni sau
a altor obligații la nivelul Uniunii Europene în domeniul
supravegherii prudențiale a instituțiilor de credit.”
18. Articolul 181 se modifică și va avea următorul
cuprins:
ăArt. 181. — (1) Banca Națională a României, în calitate de
autoritate responsabilă cu supravegherea pe bază consolidată
a instituțiilor de credit-mamă la nivelul Uniunii Europene,
persoane juridice române, și a instituțiilor de credit, persoane
juridice române, controlate de societăți financiare holding-mamă
la nivelul Uniunii Europene, are următoarele atribuții:
a) coordonează colectarea și difuzarea informațiilor relevante
sau esențiale în condițiile desfășurării normale a activității și în
situații de urgență;
b) planifică și coordonează activitățile de supraveghere în
condițiile desfășurării normale a activității, inclusiv în legătură
cu activitățile prevăzute la art. 24, 148, 159—163, 166, 226, în
cooperare cu autoritățile competente implicate;
c) planifică și coordonează activitățile de supraveghere, în
cooperare cu autoritățile competente implicate și, dacă este
necesar, cu băncile centrale, pentru pregătirea pentru situații de
urgență și pe parcursul acestora, inclusiv pentru cazul unor
evoluții nefavorabile la nivelul instituțiilor de credit sau al piețelor
financiare, utilizând, dacă este posibil, canalele de comunicare
existente, pentru a facilita managementul respectivelor situații
de criză.
(2) Planificarea și coordonarea activităților de supraveghere
prevăzute la alin. (1) lit. c) includ măsurile excepționale
prevăzute la art. 188 alin. (1) lit. b), pregătirea evaluărilor
comune, punerea în aplicare a planurilor de urgență și
comunicările adresate publicului.”
19. La articolul 182, alineatul (4) se modifică și va avea
următorul cuprins:
ă(4) Termenul de 6 luni prevăzut la alin. (3) începe să curgă
de la data primirii de către Banca Națională a României, în
calitate de autoritate competentă în sensul art. 181, a cererii de
aprobare, însoțită de documentația aferentă, completă din
perspectiva reglementărilor emise în aplicarea prezentei
ordonanțe de urgență. Banca Națională a României transmite

fără întârziere respectiva cerere și documentația aferentă
celorlalte autorități competente.”
20. După articolul 182 se introduc opt noi articole,
articolele 1821—1828, cu următorul cuprins:
ăArt. 1821. — (1) Banca Națională a României, în calitate de
supraveghetor consolidant, trebuie să depună toate diligențele
pentru a ajunge la o decizie comună cu autoritățile responsabile
cu supravegherea filialelor unei instituții de credit-mamă la
nivelul Uniunii Europene sau ale unei societăți financiare
holding-mamă la nivelul Uniunii Europene, în ceea ce privește
aplicarea prevederilor art. 148 și 166, pentru a determina
adecvarea fondurilor proprii la nivel consolidat, deținute de grup,
raportat la situația financiară și profilul de risc ale acestuia,
precum și la nivelul fondurilor proprii solicitat, potrivit celor
prevăzute la art. 226 alin. (3), pentru fiecare entitate din cadrul
grupului bancar și la nivel consolidat.
(2) Prevederile alin. (1) sunt aplicabile și în cazul în care
Banca Națională a României este autoritate responsabilă cu
supravegherea la nivel individual a instituțiilor de credit,
persoane juridice române, care sunt filiale ale unei instituții de
credit-mamă la nivelul Uniunii Europene sau ale unei societăți
financiare holding-mamă la nivelul Uniunii Europene.
Art. 1822. — (1) Decizia comună prevăzută la art. 1821
alin. (1) trebuie luată în termen de 4 luni de la data transmiterii
de către Banca Națională a României, în calitate de
supraveghetor consolidant, către celelalte autorități competente
relevante a unui raport referitor la evaluarea riscului la nivel de
grup, în sensul prevederilor art. 148 și 166. Decizia comună ia
în considerare în mod corespunzător evaluarea riscului filialelor,
realizată de autoritățile competente implicate, în sensul
prevederilor art. 148 și 166.
(2) Decizia comună prevăzută la art. 1821 alin. (1) este
inclusă într-un document care cuprinde motivele pe care se
întemeiază și este transmisă instituției de credit-mamă la nivelul
Uniunii Europene de către Banca Națională a României, în
calitate de supraveghetor consolidant.
(3) În cazul în care nu se ajunge la acord, Banca Națională
a României, în calitate de supraveghetor consolidant, la cererea
oricăreia dintre celelalte autorități competente implicate, va
consulta Comitetul Supraveghetorilor Bancari Europeni. Banca
Națională a României, în calitate de autoritate competentă cu
supravegherea consolidată, poate consulta Comitetul
Supraveghetorilor Bancari Europeni din proprie inițiativă.
Art. 1823. — În cazul în care nu se ajunge la o decizie
comună între autoritățile competente în termen de 4 luni, decizia
cu privire la aplicarea prevederilor art. 148, 166 și ale art. 226
alin. (3) trebuie luată, pe bază consolidată, de Banca Națională
a României, în calitate de supraveghetor consolidant, după
luarea în considerare în mod corespunzător a evaluării riscului
filialelor, efectuată de autoritățile competente relevante.
Art. 1824. — Decizia referitoare la aplicarea prevederilor
art. 148, 166 și ale art. 226 alin. (3) se ia, pe bază individuală
sau subconsolidată, după caz, de Banca Națională a României,
în calitate de autoritate responsabilă cu supravegherea la nivel
individual a instituțiilor de credit, persoane juridice române, care
sunt filiale ale unei instituții de credit-mamă la nivelul Uniunii
Europene sau ale unei societăți financiare holding-mamă la
nivelul Uniunii Europene, cu luarea în considerare a punctelor
de vedere și a rezervelor exprimate de supraveghetorul
consolidant.
Art. 1825. — Deciziile prevăzute la art. 1822—1824 sunt
incluse într-un document care cuprinde motivele pe care se
întemeiază și iau în considerare evaluările de risc, punctele de
vedere și rezervele celorlalte autorități competente exprimate în

MONITORUL OFICIAL AL ROMÂNIEI, PARTEA I, Nr. 208/1.IV.2010
cursul celor 4 luni prevăzute la art. 1822 alin. (1). Documentul
este transmis de Banca Națională a României tuturor
autorităților competente implicate, precum și instituției de creditmamă la nivelul Uniunii Europene.
Art. 1826. — (1) În cazul în care consultă Comitetul
Supraveghetorilor Bancari Europeni potrivit prevederilor
art. 1822 alin. (3), Banca Națională a României ține seama de
opinia acestuia și explică orice abatere semnificativă de la
aceasta.
(2) Banca Națională a României ține seama de opiniile
Comitetului Supraveghetorilor Bancari Europeni și explică orice
abatere semnificativă de la acestea, inclusiv în cazul în care
consultarea se realizează de altă autoritate competentă, în
calitate de supraveghetor consolidant.
Art. 1827. — (1) Deciziile comune adoptate potrivit
prevederilor art. 1821 și deciziile adoptate potrivit prevederilor
art. 1823 și 1824 sunt definitive.
(2) În cazul în care Banca Națională a României nu are
calitatea de supraveghetor consolidant, deciziile comune
adoptate în mod similar celor prevăzute la art. 1821, precum și
deciziile adoptate în mod similar celor prevăzute la art. 1823 și
1824 de către un supraveghetor consolidant, respectiv de către
autorități responsabile cu supravegherea la nivel individual a
instituțiilor de credit, filiale ale unei instituții de credit-mamă la
nivelul Uniunii Europene sau ale unei societăți financiare
holding-mamă la nivelul Uniunii Europene, sunt definitive și
opozabile Băncii Naționale a României, care trebuie să le aplice
în mod corespunzător.
Art. 1828. — (1) Deciziile comune adoptate potrivit
prevederilor art. 1821 și deciziile adoptate potrivit prevederilor
art. 1823 și 1824 trebuie să fie actualizate anual sau în situații
excepționale, în cazul în care o autoritate responsabilă cu
supravegherea filialelor unei instituții de credit-mamă la nivelul
Uniunii Europene sau ale unei societăți financiare holding-mamă
la nivelul Uniunii Europene solicită în scris și motivat Băncii
Naționale a României, în calitate de supraveghetor consolidant,
actualizarea deciziei referitoare la aplicarea prevederilor art. 226
alin. (3).
(2) Banca Națională a României, în calitate de autoritate
responsabilă cu supravegherea la nivel individual a instituțiilor
de credit, persoane juridice române, filiale ale unei instituții de
credit-mamă la nivelul Uniunii Europene sau ale unei societăți
financiare holding-mamă la nivelul Uniunii Europene, poate
solicita în scris și motivat supraveghetorului consolidant
actualizarea deciziilor comune adoptate potrivit prevederilor
art. 1821, precum și a celor adoptate în mod similar celor
prevăzute la art. 1823 și 1824 la nivel consolidat de
supraveghetorul consolidant și, respectiv, la nivel individual sau
subconsolidat de către o altă autoritate responsabilă cu
supravegherea filialelor unei instituții de credit-mamă la nivelul
Uniunii Europene sau ale unei societăți financiare holding-mamă
la nivelul Uniunii Europene.
(3) În cazul solicitărilor de actualizare formulate potrivit
prevederilor alin. (1) și (2), acestea pot fi tratate pe bază
bilaterală, între Banca Națională a României și autoritatea
responsabilă cu supravegherea filialelor unei instituții de creditmamă la nivelul Uniunii Europene sau ale unei societăți
financiare holding-mamă la nivelul Uniunii Europene sau între
Banca Națională a României și supraveghetorul consolidant,
după caz.”
21. La articolul 183, alineatul (1) se modifică și va avea
următorul cuprins:
ăArt. 183. — (1) În cazul apariției unei situații de urgență,
inclusiv în cazul unor evoluții nefavorabile ale piețelor financiare,

5

care ar putea pune în pericol lichiditatea pieței și stabilitatea
sistemului financiar în oricare dintre statele membre în care
entitățile unui grup au fost autorizate sau în care au fost înființate
sucursale semnificative, Banca Națională a României, în calitate
de supraveghetor consolidant, alertează în cel mai scurt timp
posibil, cu respectarea cerințelor referitoare la păstrarea
secretului profesional, autoritățile prevăzute la art. 222 alin. (6)
și art. 2221 alin. (1) și le comunică toate informațiile esențiale
îndeplinirii atribuțiilor acestora.”
22. La articolul 183, după alineatul (1) se introduc două
noi alineate, alineatele (11) și (12), cu următorul cuprins:
ă(11) Dacă Banca Națională a României, în exercitarea
atribuțiilor acesteia de bancă centrală, constată existența unei
situații descrise la alin. (1), alertează în cel mai scurt timp posibil
autoritățile competente cu exercitarea supravegherii pe bază
consolidată a instituțiilor de credit.
(12) În aplicarea prevederilor alin. (1) și (11), dacă este
posibil, se utilizează canalele de comunicare existente.”
23. După articolul 185 se introduc cinci noi articole,
articolele 1851 — 1855, cu următorul cuprins:
ăArt. 1851. — (1) Banca Națională a României, în calitate de
supraveghetor consolidant, stabilește colegii de supraveghetori
pentru a facilita exercitarea atribuțiilor prevăzute la art. 181 și
art. 183 alin. (1)—(12) și, cu respectarea cerințelor referitoare la
păstrarea secretului profesional și a legislației Uniunii Europene,
pentru a asigura coordonarea și cooperarea corespunzătoare
cu autoritățile competente din state terțe, dacă este cazul.
(2) Autoritățile competente din state terțe pot participa în
cadrul colegiilor de supraveghetori dacă cerințele referitoare la
păstrarea secretului profesional sunt considerate echivalente
celor stabilite în Uniunea Europeană de către toate autoritățile
competente implicate.
(3) Colegiile de supraveghetori asigură Băncii Naționale a
României și celorlalte autorități competente implicate cadrul
pentru exercitarea următoarelor atribuții:
a) schimbul de informații;
b) convenirea asupra încredințării voluntare de atribuții și a
delegării voluntare de responsabilități, dacă este cazul;
c) determinarea programelor de supraveghere pe baza
evaluării riscului la nivel de grup în cadrul procesului desfășurat
de autoritățile competente, de verificare a cadrului de
administrare, a strategiilor, proceselor și mecanismelor
implementate de instituțiile de credit și de evaluare a riscurilor la
care instituțiile de credit sunt sau ar putea fi expuse;
d) creșterea eficienței supravegherii prin eliminarea
suprapunerii inutile a cerințelor de supraveghere, inclusiv în
ceea ce privește solicitările de informații potrivit prevederilor
art. 183 alin. (2) și ale art. 187;
e) aplicarea uniformă a cerințelor prudențiale prevăzute la
nivel comunitar în privința tuturor entităților din cadrul unui grup
bancar, fără a se aduce atingere opțiunilor naționale și ale
autorităților de supraveghere, prevăzute de legislația Uniunii
Europene;
f) aplicarea prevederilor art. 181 alin. (1) lit. c), cu luarea în
considerare a lucrărilor altor forumuri ce ar putea fi stabilite în
acest domeniu.
(4) În cadrul colegiilor de supraveghetori, Banca Națională a
României cooperează în mod strâns cu celelalte autorități
competente participante. Cerințele referitoare la păstrarea
secretului profesional nu împiedică Banca Națională a României
să schimbe informații cu celelalte autorități competente în cadrul
colegiilor de supraveghetori.
(5) Înființarea și funcționarea colegiilor de supraveghetori nu
aduc atingere drepturilor și responsabilităților Băncii Naționale a

6

MONITORUL OFICIAL AL ROMÂNIEI, PARTEA I, Nr. 208/1.IV.2010

României în domeniul supravegherii prudențiale, prevăzute de
prezenta ordonanță de urgență.
Art. 1852. — (1) Înființarea și funcționarea colegiilor de
supraveghetori se fundamentează pe acordurile scrise
prevăzute la art. 184 și 185, stabilite în urma consultării
autorităților competente implicate de către Banca Națională a
României, în calitate de supraveghetor consolidant.
(2) Stabilirea modului de funcționare operațională a colegiilor
de supraveghetori are în vedere și ghidurile elaborate în acest
sens de Comitetul Supraveghetorilor Bancari Europeni.
Art. 1853. — (1) Banca Națională a României, în calitate de
supraveghetor consolidant, conduce reuniunile colegiului de
supraveghetori și decide autoritățile competente participante la
o reuniune sau activitate a colegiului.
(2) Decizia Băncii Naționale a României luată potrivit
prevederilor alin. (1) trebuie să aibă în vedere importanța
activității de supraveghere care urmează să fie planificată sau
coordonată pentru aceste autorități și, în special, impactul
potențial asupra stabilității financiare în statele membre,
prevăzut la art. 172 alin. (21), precum și obligațiile prevăzute la
art. 1732.
(3) Banca Națională a României, în calitate de supraveghetor
consolidant, îi informează complet și în prealabil pe toți membrii
colegiului în legătură cu organizarea reuniunilor, aspectele
principale de discutat și activitățile ce urmează a fi analizate. De
asemenea, Banca Națională a României îi informează complet
și la timp pe toți membrii colegiului în legătură cu măsurile și
acțiunile întreprinse în cadrul respectivelor reuniuni.
Art. 1854. — Banca Națională a României, în calitate de
supraveghetor consolidant, cu respectarea cerințelor referitoare
la păstrarea secretului profesional, informează Comitetul
Supraveghetorilor Bancari Europeni în legătură cu activitățile
colegiilor de supraveghetori pe care le stabilește, inclusiv în
situații de urgență, și comunică acestui comitet toate informațiile
care prezintă o relevanță deosebită pentru asigurarea
convergenței supravegherii.
Art. 1855. — (1) Banca Națională a României, în cazul în care
este autoritate responsabilă cu supravegherea instituțiilor de
credit, persoane juridice române, filiale ale unei instituții de
credit-mamă la nivelul Uniunii Europene sau ale unei societăți
financiare holding-mamă la nivelul Uniunii Europene, sau în
cazul în care sucursalele din România ale unor instituții de credit
din alte state membre sunt semnificative potrivit prevederilor
art. 2101, poate participa în colegii de supraveghetori.
(2) Prevederile art. 1851 se aplică în mod corespunzător.”
24. La articolul 193, alineatele (4) și (6) se modifică și vor
avea următorul cuprins:
ă(4) Termenul de 6 luni prevăzut la alin. (3) începe să curgă
de la momentul primirii cererii de aprobare, însoțită de
documentația aferentă, completă din perspectiva reglementărilor
emise în aplicarea prezentei ordonanțe de urgență. Autoritatea
competentă cu supravegherea pe bază consolidată transmite,
fără întârziere, cererea primită potrivit alin. (2) și documentația
aferentă autorității competente cu supravegherea la nivel
individual.
................................................................................................
(6) Deciziile luate în conformitate cu prevederile alin. (3) și
cele luate de autoritatea responsabilă cu supravegherea pe
bază consolidată în situația în care nu s-a ajuns la o decizie
comună sunt definitive și opozabile celeilalte autorități și trebuie
aplicate în mod corespunzător de către aceasta.”

25. După articolul 210 se introduc trei noi articole,
articolele 2101—2103, cu următorul cuprins:
ăArt. 2101. — (1) Banca Națională a României poate solicita
autorității competente cu supravegherea consolidată, în
considerarea atribuțiilor acesteia similare celor prevăzute la
art. 181 alin. (1), sau autorităților competente din statul membru
de origine să considere sucursala din România a unei instituții
de credit dintr-un alt stat membru ca fiind semnificativă.
(2) Solicitarea va specifica motivele pentru care sucursala
este considerată semnificativă, avându-se în vedere în special
următoarele elemente:
a) cota de piață a sucursalei instituției de credit, în ceea ce
privește depozitele, depășește 2% în România;
b) impactul probabil al suspendării sau închiderii operațiunilor
din România ale instituției de credit asupra lichidității pieței și
asupra sistemelor de plăți și a celor de compensare și decontare
din România;
c) dimensiunea și importanța sucursalei din perspectiva
numărului de clienți, în contextul sistemului financiar-bancar din
România.
Art. 2102. — (1) Banca Națională a României trebuie să
depună toate diligențele pentru a ajunge la o decizie comună cu
autoritățile competente prevăzute la art. 2101 alin. (1) cu privire
la desemnarea unei sucursale ca fiind semnificativă.
(2) În cazul în care nu se ajunge la o decizie comună în
termen de două luni de la primirea solicitării trimise potrivit
prevederilor art. 2101 alin. (1), Banca Națională a României
decide, în termen de alte două luni, cu privire la desemnarea
sucursalei ca fiind semnificativă. În luarea deciziei, Banca
Națională a României va avea în vedere orice opinii și rezerve
ale autorității competente cu supravegherea consolidată sau ale
autorităților competente din statul membru de origine.
(3) Deciziile prevăzute la alin. (1) și (2) sunt incluse într-un
document care cuprinde motivele pe care se întemeiază și sunt
transmise autorităților competente implicate. Deciziile luate
potrivit prevederilor alin. (1) sunt definitive și opozabile Băncii
Naționale a României, care trebuie să le aplice în mod
corespunzător.
Art. 2103. — Desemnarea unei sucursale ca fiind
semnificativă nu aduce atingere drepturilor și responsabilităților
Băncii Naționale a României prevăzute de prezenta ordonanță
de urgență.”
26. La articolul 222 alineatul (1), litera a) se modifică și va
avea următorul cuprins:
ăa) băncile centrale aparținând Sistemului European al
Băncilor Centrale și alte organisme cu funcții similare, în calitate
de autorități monetare, dacă aceste informații sunt relevante
pentru exercitarea atribuțiilor statutare care le revin, inclusiv
coordonarea politicii monetare și furnizarea de lichidități,
supravegherea sistemelor de plăți, a sistemelor de compensare
și decontare și menținerea stabilității sistemului financiar;”.
27. La articolul 222, după alineatul (5) se introduce un
nou alineat, alineatul (6), cu următorul cuprins:
ă(6) În cazul apariției unei situații de urgență, astfel cum este
prevăzută la art. 183 alin. (1), Banca Națională a României
poate transmite informații băncilor centrale aparținând
Sistemului European al Băncilor Centrale, dacă aceste informații
sunt relevante pentru exercitarea atribuțiilor statutare care le
revin, inclusiv coordonarea politicii monetare și furnizarea de
lichidități, supravegherea sistemelor de plăți, a sistemelor de
compensare și decontare și menținerea stabilității sistemului
financiar.”

MONITORUL OFICIAL AL ROMÂNIEI, PARTEA I, Nr. 208/1.IV.2010
28. La articolul 2221, după alineatul (2) se introduce un
nou alineat, alineatul (3), cu următorul cuprins:
ă(3) În cazul apariției unei situații de urgență, astfel cum este
prevăzută la art. 183 alin. (1), Banca Națională a României
poate furniza informații relevante pentru departamentele
prevăzute la alin. (1) din toate statele membre în cauză.”
29. La articolul 226 alineatul (2), după litera h) se
introduce o nouă literă, litera i), cu următorul cuprins:
ăi) să dispună instituției de credit elaborarea și aprobarea
unui plan de redresare a activității, care trebuie să detalieze
măsurile și acțiunile ce vor fi întreprinse pentru a asigura
administrarea adecvată a riscurilor la care este expusă instituția
de credit și/sau pentru a înlătura deficiențele constatate în
activitatea acesteia și care să stabilească termenul de
implementare a respectivelor măsuri și acțiuni.”
30. La articolul 226, alineatul (4) se modifică și va avea
următorul cuprins:
ă(4) Planul de redresare prevăzut la alin. (2) lit. i) poate să
includă, fără a se limita la acestea, oricare dintre măsurile
prevăzute la alin. (2) lit. a)—f) și h) sau o combinare a acestor
măsuri și poate fi pus în aplicare dacă Banca Națională a
României îl consideră adecvat pentru atingerea scopului
stabilit.”
31. La articolul 230, alineatul (1) se modifică și va avea
următorul cuprins:
ăArt. 230. — (1) În cazul în care persoanele care dețin
participații calificate la instituția de credit, persoană juridică
română, nu mai îndeplinesc cerințele prevăzute de lege și de
reglementările emise în aplicarea acesteia privind calitatea
acționariatului unei instituții de credit sau exercită asupra
acesteia o influență de natură să pericliteze administrarea
prudentă a instituției de credit, Banca Națională a României
dispune măsurile adecvate pentru încetarea acestei situații. În
acest sens, independent de alte măsuri sau sancțiuni care pot
fi aplicate instituției de credit ori persoanelor care exercită
responsabilități de administrare și/sau conducere a acesteia,
Banca Națională a României poate dispune suspendarea
exercitării drepturilor de vot aferente acțiunilor deținute de
acționarii ori membrii respectivi și/sau instituirea administrării
speciale.”
32. La articolul 230, după alineatul (3) se introduce un
nou alineat, alineatul (4), cu următorul cuprins:
ă(4) Dacă măsura suspendării drepturilor de vot prevăzută la
alin. (1) este aplicată acționarilor reprezentând întregul capital
social, Banca Națională a României poate hotărî retragerea
autorizației instituției de credit, cu aplicarea corespunzătoare a
prevederilor art. 255.”
33. La articolul 237, alineatul (1) se modifică și va avea
următorul cuprins:
ăArt. 237. — (1) Banca Națională a României poate dispune
instituirea măsurii de supraveghere specială asupra unei instituții
de credit, persoană juridică română, pentru încălcarea legii sau
a reglementărilor emise în aplicarea acesteia, constatată în
urma verificărilor efectuate la fața locului și/sau a analizării
raportărilor transmise de instituția de credit, precum și în cazul
constatării unei situații financiare precare a acesteia, dacă nu
hotărăște instituirea administrării speciale.”
34. La articolul 238 alineatul (1), litera b) se modifică și va
avea următorul cuprins:
ăb) suspendarea aplicării unor acte de decizie ale organelor
sau persoanelor având atribuții de administrare și/sau de
conducere a instituției de credit, care sunt contrare unei practici

7

bancare prudente și sănătoase, cerințelor legii și reglementărilor
emise în aplicarea acesteia ori care conduc la deteriorarea
situației financiare a instituției de credit;”.
35. Articolul 240 se modifică și va avea următorul
cuprins:
ăArt. 240. — (1) Banca Națională a României poate să
hotărască instituirea administrării speciale asupra unei instituții
de credit, persoană juridică română, în cazurile în care:
a) instituirea măsurii de supraveghere specială nu a dat
rezultate într-o perioadă de până la 3 luni;
b) se constată sau este previzibilă o deteriorare semnificativă
a indicatorilor prudențiali și de performanță financiară, de natură
să pericliteze în perspectivă apropiată capacitatea instituției de
credit de a respecta cerințele prudențiale și acționarii nu au
întreprins măsurile necesare pentru a remedia această situație;
c) se constată deficiențe grave în administrarea și/sau
conducerea instituției de credit sau încălcări grave și repetate
ale dispozițiilor legii și/sau ale reglementărilor ori ale altor acte
emise în aplicarea acesteia, care periclitează în mod grav
interesele deponenților;
d) instituția de credit nu a asigurat implementarea în totalitate
și în termenele stabilite a unora sau a mai multora dintre
măsurile dispuse față de aceasta, potrivit art. 226 alin. (2)
lit. a)—f) și h), situație care este de natură să pună în pericol
lichiditatea instituției de credit și/sau nivelul adecvat al fondurilor
proprii;
e) operațiunile instituției de credit pun în pericol stabilitatea
ori nivelul fondurilor proprii ale acesteia sau stabilitatea
sistemului bancar ori instituția de credit înregistrează o criză de
lichiditate care periclitează interesele deponenților săi sau ale
altor creditori;
f) instituția de credit nu a prezentat, în termenul indicat de
Banca Națională a României, un plan de redresare a activității,
potrivit art. 226 alin. (2) lit. i), sau Banca Națională a României
constată că planul prezentat nu este fezabil ori că instituția de
credit nu și-a îndeplinit, în termenele stabilite, angajamentele
asumate printr-un asemenea plan ori că deficiențele constatate
legate de lichiditatea sau de nivelul fondurilor proprii ale
instituției de credit nu pot fi înlăturate printr-un plan de redresare;
g) instituirea administrării speciale este solicitată în mod
justificat de consiliul de administrație sau, după caz, de consiliul
de supraveghere ori de către adunarea generală a acționarilor;
h) Banca Națională a României a declarat indisponibile
depozitele instituției de credit, potrivit prevederilor Ordonanței
Guvernului nr. 39/1996 privind înființarea și funcționarea
Fondului de garantare a depozitelor în sistemul bancar,
republicată, cu modificările și completările ulterioare.
(2) Deosebit de situațiile prevăzute la alin. (1), dacă fondurile
proprii ale unei instituții de credit se situează la un nivel care nu
depășește 75% din nivelul minim al cerințelor de capital
calculate potrivit reglementărilor emise în aplicarea art. 126,
Banca Națională a României este obligată să instituie
administrarea specială, cu excepția cazului în care hotărăște
retragerea autorizației și, după caz, sesizează instanța
competentă pentru deschiderea procedurii falimentului.
(3) În cazul instituirii administrării speciale, potrivit alin. (1) și
(2), și ținând seama de circumstanțele concrete care au
determinat adoptarea acestei măsuri, Banca Națională a
României decide, după caz, și cu privire la următoarele:
a) retragerea aprobărilor acordate persoanelor care exercită
responsabilități de administrare și/sau de conducere în instituția
de credit, potrivit prevederilor art. 228 coroborate cu cele ale
art. 229;

8

MONITORUL OFICIAL AL ROMÂNIEI, PARTEA I, Nr. 208/1.IV.2010

b) retragerea aprobării auditorului financiar al instituției de
credit, potrivit art. 157;
c) suspendarea drepturilor de vot ale acționarilor care dețin
participații calificate în instituția de credit.
(4) La adoptarea măsurii prevăzute la alin. (3) lit. c), Banca
Națională a României are în vedere influența exercitată de
persoanele în cauză asupra instituției de credit, de natură să
pericliteze administrarea prudentă a instituției de credit, ținând
seama, în special, de receptivitatea la recomandările făcute
potrivit art. 168, la măsurile dispuse potrivit art. 226 sau, după
caz, art. 2301.”
36. După articolul 240 se introduc douăzeci și două de
noi articole, articolele 2401—24022, cu următorul cuprins:
ăArt. 2401. — (1) Măsura administrării speciale vizează
inclusiv activitatea sucursalelor din străinătate ale instituției de
credit.
(2) Cu excepția situației prevăzute la art. 2402 alin. (1), un
anunț privind instituirea administrării speciale se publică de către
Banca Națională a României în Monitorul Oficial al României,
Partea a IV-a, și se notifică celorlalte autorități de supraveghere
din România.
Art. 2402. — (1) Administrarea specială se poate institui și în
cazul și pe perioada în care la nivelul instituției de credit nu mai
este asigurată exercitarea responsabilităților de administrare
și/sau de conducere.
(2) În situația prevăzută la alin. (1), atribuția principală a
administratorului special o constituie luarea măsurilor necesare
pentru numirea consiliului de administrație și a directorilor
instituției de credit sau, după caz, a membrilor consiliului de
supraveghere și ai directoratului. În cursul acestei administrări,
administratorul special poate lua orice alte măsuri care pot fi
luate de către consiliul de administrație și directori, respectiv de
către consiliul de supraveghere și directorat, potrivit legii.
Art. 2403. — (1) În cazul în care administrarea specială se
instituie cu privire la o instituție de credit, persoană juridică
română, care are deschise sucursale în alte state membre,
Banca Națională a României notifică fără întârziere, prin orice
mijloace disponibile, autoritățile competente din toate statele
membre gazdă cu privire la hotărârea de instituire a administrării
speciale și la efectele pe care le poate avea aceasta, dacă este
posibil înainte de adoptarea hotărârii sau imediat după.
(2) În situațiile prevăzute la alin. (1), procedura administrării
speciale este guvernată de legea română, cu excepțiile
prevăzute la art. 266—274, care se aplică în mod
corespunzător.
(3) Administrarea specială se instituie cu privire la toate
sucursalele instituției de credit, persoană juridică română,
deschise în alte state membre de la data hotărârii Băncii
Naționale a României sau de la o dată ulterioară specificată în
hotărâre. Măsurile adoptate în cursul administrării speciale
produc efecte conform legii române, fără altă formalitate, în toate
statele membre în care instituția de credit are deschise
sucursale, inclusiv în acele state membre în care legislația
aplicabilă nu prevede astfel de măsuri ori condiționează
implementarea lor de îndeplinirea anumitor cerințe.
Art. 2404. — (1) Administrarea specială se instituie pe o
perioadă de 4 luni de la data hotărârii Băncii Naționale a
României, cu excepția cazului în care prin hotărâre se stabilește
o perioadă mai scurtă.
(2) Banca Națională a României poate prelungi perioada
prevăzută la alin. (1), dacă o astfel de prelungire este necesară
pentru finalizarea măsurilor de restructurare a instituției de
credit.

Art. 2405. — (1) Pentru exercitarea atribuțiilor
administratorului special, Banca Națională a României poate
desemna una sau mai multe persoane fizice ori o persoană
juridică, care poate fi Fondul de garantare a depozitelor în
sistemul bancar.
(2) Hotărârea Băncii Naționale a României privind instituirea
administrării speciale cuprinde nominalizarea persoanelor
desemnate în calitate de administrator special, obiectivele și
atribuțiile specifice, care se stabilesc în conformitate cu
dispozițiilor prezentei ordonanțe de urgență, remunerația
administratorului special, nivelul permis al cheltuielilor ce pot fi
angajate în îndeplinirea atribuțiilor și orice alte condiții
considerate importante de către Banca Națională a României.
(3) La desemnarea persoanelor potrivit alin. (2), Banca
Națională a României trebuie să aibă în vedere următoarele:
a) persoana fizică în cauză sau, în cazul persoanei juridice,
persoanele fizice care sunt împuternicite să asigure
reprezentarea acesteia nu trebuie să se afle în vreuna dintre
situațiile de incompatibilitate prevăzute la art. 110, nu trebuie să
fie debitor sau creditor al instituției de credit sau persoană aflată
în legături strânse cu aceasta;
b) persoanele fizice prevăzute la lit. a), precum și persoanele
care asistă administratorul special în îndeplinirea atribuțiilor sale
trebuie să aibă o bună reputație, calificare și experiență
profesională corespunzătoare și să fie independente, sens în
care sunt avute în vedere criteriile prevăzute de Legea
nr. 31/1990 privind societățile comerciale, republicată, cu
modificările și completările ulterioare, pentru desemnarea
administratorului independent.
(4) Dacă mai multe persoane fizice sunt desemnate să
exercite atribuțiile administratorului special, hotărârea Băncii
Naționale a României trebuie să prevadă repartizarea
competențelor între aceste persoane și modalitatea de
coordonare și subordonare a acestora.
(5) Banca Națională a României poate înlocui persoanele
desemnate să exercite atribuțiile administratorului special, dacă
acestea nu acționează în conformitate cu prevederile legii și cu
reglementările aplicabile ori cu instrucțiunile și dispozițiile date
de Banca Națională a României sau în cazul în care nu mai
îndeplinesc condițiile prevăzute la alin. (3).
(6) Toate cheltuielile legate de administrarea specială,
inclusiv cele efectuate de Fondul de garantare a depozitelor în
sistemul bancar în desfășurarea activității de administrare
specială, se suportă de instituția de credit supusă acestei
măsuri. Dacă una sau mai multe persoane din rândul salariaților
Băncii Naționale a României sunt desemnate să exercite
atribuțiile administratorului special, cheltuielile cu retribuirea
acestora se suportă de Banca Națională a României.
Art. 2406. — (1) Administratorul special își exercită atribuțiile
în conformitate cu prevederile legii și cu reglementările
aplicabile, precum și cu respectarea instrucțiunilor și dispozițiilor
date de Banca Națională a României pe parcursul administrării
speciale și răspunde numai față de aceasta pentru îndeplinirea
atribuțiilor care îi sunt conferite în această calitate.
Administratorul special poate angaja alte persoane, cum ar fi
auditori, avocați, evaluatori, alți experți autorizați independenți,
care să îl sprijine în îndeplinirea atribuțiilor sale, și poate delega
în acest sens sarcini specifice în conformitate cu instrucțiunile
date de Banca Națională a României.
(2) Administratorul special și orice persoană care poate fi
angajată să sprijine activitatea acestuia nu răspund personal
pentru eventualele prejudicii cauzate de îndeplinirea sau
omisiunea îndeplinirii oricărui act sau fapt în legătură cu
exercitarea, în condițiile legii, a atribuțiilor conferite, cu excepția

MONITORUL OFICIAL AL ROMÂNIEI, PARTEA I, Nr. 208/1.IV.2010
cazului în care se dovedește că a acționat cu rea-credință sau
cu neglijență gravă.
(3) Cheltuielile de apărare efectuate în caz de litigiu de către
persoanele prevăzute la alin. (2) se suportă de Banca Națională
a României în toate cazurile în care exercitarea atribuțiilor s-a
făcut cu bună-credință și fără neglijență.
(4) Persoanele prevăzute la alin. (2) sunt obligate să
păstreze secretul profesional, conform dispozițiilor cuprinse în
cap. V titlul III partea I.
Art. 2407. — Banca Națională a României poate stabili
anumite limite și/sau condiții privind activitatea și administrarea
instituției de credit aflate în administrare specială și poate
restricționa în totalitate sau parțial furnizarea de către aceasta a
anumitor servicii financiare. Orice astfel de limitări, condiții și
restricții se comunică administratorului special, care răspunde
de respectarea lor.
Art. 2408. — (1) Pe perioada administrării speciale, mandatul
consiliului de administrație și al directorilor sau, după caz, al
consiliului de supraveghere și al directoratului încetează,
administratorul special preluând integral atribuțiile de
administrare și de conducere a instituției de credit.
(2) Funcționarea adunării generale a acționarilor este
suspendată pe perioada administrării speciale, cu excepția
cazurilor în care aceasta este convocată de administratorul
special, fiind necesară o hotărâre a acesteia, potrivit art. 24012
alin. (3). În astfel de cazuri, ordinea de zi a adunării este stabilită
de către administratorul special, cu consultarea prealabilă a
Băncii Naționale a României, și nu poate fi schimbată de către
persoanele convocate, fără a aduce atingere dreptului
acționarilor care dețin cel puțin 5% din capitalul social de a cere
introducerea unor noi puncte pe ordinea de zi, dacă instituția de
credit este cotată pe o piață reglementată.
(3) Acționarii care dețin cel puțin 50% din drepturile de vot
pot înainta administratorului special propuneri viabile de
redresare financiară a instituției de credit, care pot fi luate în
considerare la elaborarea planului de acțiune sau la formularea
unor propuneri de modificare a acestuia, potrivit prevederilor
art. 24015 alin. (1) și (3).
(4) În cazul în care Banca Națională a României a hotărât
suspendarea drepturilor de vot ale unora sau mai multor
acționari care dețin participații calificate la instituția de credit,
potrivit art. 230 alin. (1), art. 2301 alin. (2) sau, după caz, art. 240
alin. (3) lit. c), pentru ținerea adunării generale se convoacă
acționarii al căror exercițiu al drepturilor de vot nu este
suspendat, majoritatea prevăzută de lege sau, după caz, de
actul constitutiv pentru adoptarea hotărârilor fiind raportată, în
acest caz, la totalul capitalului social deținut de acționarii
respectivi.
Art. 2409. — (1) După preluarea instituției de credit,
administratorul special înștiințează de îndată compartimentele
din cadrul instituției de credit, sucursalele acesteia, instituțiile de
credit corespondente, oficiul registrului comerțului și, după caz,
Fondul de garantare a depozitelor în sistemul bancar cu privire
la luarea acestei măsuri.
(2) Comunicarea se face în scris și cuprinde specimenul de
semnătură al administratorului special. Comunicarea făcută
instituțiilor de credit corespondente cuprinde și mențiunea
asupra faptului că toate operațiunile viitoare prin contul instituției
de credit se autorizează numai de către administratorul special
sau de persoanele împuternicite în mod expres de către acesta.
(3) Administratorul special are acces nerestricționat, pe
întreaga perioadă de derulare a administrării speciale, în toate
sediile și locațiile instituției de credit și la toate activele,
evidențele, conturile și alte înregistrări și deține controlul asupra
acestora. În caz de împiedicare fizică, administratorul special

9

poate apela la organele de poliție, care, la solicitarea sa, sunt
obligate să îi acorde tot sprijinul pentru asigurarea accesului,
controlului și siguranței unor asemenea proprietăți, active,
registre ori evidențe.
Art. 24010. — (1) În cazul instituțiilor de credit care au
deschise sucursale în alte state membre, administratorul special
trebuie să ia măsuri pentru publicarea unui extras din hotărârea
Băncii Naționale a României privind instituirea administrării
speciale în Jurnalul Oficial al Uniunii Europene, prin
transmiterea acestuia, de îndată, prin mijloacele cele mai
adecvate, către Oficiul pentru Publicații Oficiale al Uniunii
Europene, și în două ziare de circulație națională pe teritoriul
fiecărui stat membru gazdă. Dacă este cazul, prevederile
art. 261 alin. (3) se aplică în mod corespunzător.
(2) Extrasul din hotărâre trebuie să specifice, în limba sau
limbile oficială/oficiale a/ale statelor membre în cauză, în special
obiectul și temeiul legal ale instituirii administrării speciale,
termenul de contestare și autoritatea la care hotărârea poate fi
contestată, cu indicarea adresei acesteia.
(3) Implementarea măsurilor adoptate în cursul administrării
speciale nu este condiționată de îndeplinirea formalităților de
publicare prevăzute la alin. (1) și (2).
(4) Administratorul special își exercită atribuțiile pe teritoriul
statelor membre gazdă în condițiile prevăzute la art. 262, care
se aplică în mod corespunzător.
Art. 24011. — (1) Atribuțiile administratorului special, stabilite
prin hotărârea Băncii Naționale a României, pot include luarea
oricăror măsuri de redresare în interesul deponenților instituției
de credit care sunt necesare pentru conservarea valorii activelor
instituției de credit, eliminarea deficiențelor existente în
administrarea sa, încasarea creanțelor, precum și a oricăror
măsuri necesare pentru restructurarea activității acesteia,
prevăzute de prezenta ordonanță de urgență.
(2) În cel mai scurt timp posibil după numirea sa,
administratorul special trebuie să evalueze perspectivele de
realizare, costurile și beneficiile aproximative ale următoarelor
alternative:
a) redresarea instituției de credit;
b) restructurarea activității instituției de credit prin
implementarea măsurilor prevăzute la art. 24012 alin. (1);
c) introducerea cererii pentru declanșarea procedurii
falimentului instituției de credit.
(3) Evaluarea realizată de administratorul special potrivit
alin. (2) trebuie să fie fundamentată în cuprinsul raportului
prevăzut la art. 24015 și susținută de documente.
(4) De la preluarea instituției de credit, administratorul special
ia măsuri pentru a asigura păstrarea în siguranță a activelor și
documentelor acesteia. În termen de maximum o lună de la
numirea sa, administratorul special realizează inventarierea și
evaluarea activelor și pasivelor instituției de credit și întocmește
situațiile financiare, care se transmit Băncii Naționale a
României, împreună cu raportul prevăzut la art. 24015.
(5) Măsurile de redresare care pot fi luate de administratorul
special pot include următoarele:
a) negocierea creanțelor instituției de credit și/sau stabilirea
unei noi scadențe a acestora;
b) suspendarea atragerii de depozite și/sau a acordării de
credite;
c) reducerea sau restructurarea activităților neprofitabile,
inclusiv prin închiderea de sucursale;
d) reducerea cheltuielilor, inclusiv prin redimensionarea
schemei de personal;
e) îmbunătățirea cadrului de administrare, a strategiilor,
proceselor și mecanismelor implementate în cadrul instituției de
credit;

10

MONITORUL OFICIAL AL ROMÂNIEI, PARTEA I, Nr. 208/1.IV.2010

f) reevaluarea necesarului de provizioane sau a tratamentului
expunerilor instituției de credit în raport cu riscurile asumate;
g) reducerea riscurilor aferente operațiunilor, produselor
și/sau ale sistemelor instituției de credit;
h) orice alte măsuri care pot fi luate de către consiliul de
administrație și directori, respectiv de către consiliul de
supraveghere și directorat, potrivit legii;
i) încetarea activităților frauduloase și a abuzurilor de orice
natură ale persoanelor aflate în relații speciale cu instituția de
credit;
j) introducerea de acțiuni pentru anularea actelor
frauduloase, încheiate anterior de către instituția de credit,
inclusiv a acelor contracte în care obligațiile asumate de către
instituția de credit sunt disproporționate în raport cu prestația la
care s-a obligat cealaltă parte contractantă;
k) sesizarea organelor competente, în cazul în care există
indicii cu privire la săvârșirea de infracțiuni.
Art. 24012. — (1) Administratorul special poate fi împuternicit
de Banca Națională a României să implementeze măsuri de
restructurare a activității instituției de credit, care pot include:
a) majorarea capitalului social;
b) reducerea capitalului pentru acoperirea pierderilor;
c) operațiuni de vânzare de active;
d) operațiuni de transfer de depozite;
e) operațiuni de vânzare de active cu asumare de pasive,
prin care o altă instituție de credit sau instituție financiară
dobândește active ale instituției de credit aflate în administrare
specială și își asumă pasive ale acesteia în contraprestație;
f) fuziunea cu alte instituții de credit;
g) divizarea totală sau parțială.
(2) În sensul prevederilor alin. (1), administratorul special
acționează conform instrucțiunilor primite de la Banca Națională
a României, care pot indica în mod specific sau în termeni
generali modalitatea de implementare.
(3) Administratorul special trebuie să convoace adunarea
generală a acționarilor pentru a decide cu privire la
implementarea măsurilor prevăzute la alin. (1) lit. a), b), f) și g)
și pentru limitarea sau ridicarea dreptului de preferință al
acționarilor la subscrierea de noi acțiuni în cazul majorării
capitalului social. Implementarea măsurilor de restructurare
prevăzute la alin. (1) lit. c), d) și e), prin derogare de la
prevederile art. 15322 din Legea nr. 31/1990, republicată, cu
modificările și completările ulterioare, precum și a măsurilor de
redresare prevăzute la art. 24011 alin. (5) nu necesită aprobarea
adunării generale a acționarilor.
(4) Termenul de întrunire a adunării generale a acționarilor,
cu excepția celei convocate pentru a hotărî fuziunea sau
divizarea, este, pentru prima convocare, de maxim o săptămână
de la data publicării convocării conform legii sau a notificării
făcute prin scrisoare recomandată sau transmisă pe cale
electronică, având încorporată, atașată sau logic asociată
semnătura electronică extinsă. Formalitățile de convocare nu
trebuie respectate dacă toți acționarii care pot să își exercite
dreptul de vot sunt de acord să țină o adunare generală.
(5) Prevederile alin. (4) nu se aplică în cazul în care instituția
de credit aflată în administrare specială este cotată pe o piață
reglementată, caz în care convocarea se face potrivit legislației
aplicabile pieței de capital.
(6) Dacă adunarea generală a acționarilor nu adoptă
hotărârile necesare în cazurile prevăzute la alin. (3), în absența
altor soluții viabile de redresare, Banca Națională a României
hotărăște retragerea autorizației instituției de credit, cu aplicarea
corespunzătoare a art. 24016 alin. (2) lit. b).
Art. 24013. — La implementarea măsurilor privind majorarea
sau reducerea capitalului social se au în vedere următoarele:

a) în cazul în care este necesară majorarea capitalului social,
pentru motive temeinice, justificate de existența unei intenții
serioase din partea unui investitor, de participare la capitalul
instituției de credit, administratorul special poate cere adunării
generale să ridice acționarilor dreptul de preferință la
subscrierea de noi acțiuni, în tot sau în parte, cu aprobarea
Băncii Naționale a României; în toate celelalte cazuri, dreptul de
preferință se poate exercita în termen de 14 zile de la data
publicării hotărârii adunării generale potrivit legii;
b) orice majorare de capital nu va putea fi realizată mai
înainte ca pierderile să fie absorbite prin reducerea capitalului
social
sau de către elementele de fonduri proprii
corespunzătoare;
c) majorarea capitalului social trebuie să asigure cel puțin un
nivel al fondurilor proprii care să permită încadrarea instituției
de credit în cerințele prudențiale prevăzute de lege și de
reglementările aplicabile;
d) hotărârea privind reducerea capitalului social pentru
acoperirea pierderilor produce efecte de la data publicării
acesteia conform legii, administratorul special fiind obligat să ia
măsuri pentru publicarea sa în regim de urgență. Prin derogare
de la prevederile Legii nr. 31/1990, republicată, cu modificările
și completările ulterioare, hotărârea nu poate face, în acest caz,
obiect al opoziției creditorilor sociali. Dispozițiile art. 24021—
24022 se aplică în mod corespunzător.
Art. 24014. — (1) Operațiunile de vânzare de active, transfer
de depozite, vânzare de active cu asumare de pasive și
fuziunea/divizarea unei instituții de credit în administrare
specială se pot efectua către instituții de credit sau, după caz,
instituții financiare, care, în opinia Băncii Naționale a României,
au o situație financiară care le permite preluarea activelor și/sau
asumarea pasivelor transferate, iar operațiunea preconizată nu
pune în pericol siguranța și viabilitatea activității acestora sau,
dacă este cazul, capacitatea lor de a respecta cerințele
prudențiale, în special cele privind nivelul minim al fondurilor
proprii.
(2) La implementarea măsurilor prevăzute la alin. (1), trebuie
să fie respectate următoarele cerințe:
a) să fie analizate diferitele oferte legate de operațiuni de
vânzare de active sau de vânzare de active cu asumare de
pasive ale instituției de credit, în scopul maximizării valorii care
poate fi obținută, în condițiile pieței, pentru activele implicate în
operațiune; în acest sens, determinarea valorii activelor la data
de referință se realizează de către un expert autorizat
independent, care aplică una sau mai multe metode alternative
de evaluare, recunoscute de legislația în vigoare la data
evaluării;
b) să fie asigurat tratamentul echitabil și concurența loială
între instituțiile care își manifestă intenția de preluare;
c) în cazul unei operațiuni de vânzare de active cu asumare
de pasive, să se acorde prioritate transferului depozitelor
garantate;
d) în cazul operațiunilor care implică vânzarea de active,
documentele contractuale încheiate cu instituțiile beneficiare să
nu cuprindă clauze care să prevadă restituirea, la producerea
unor evenimente determinate, a activelor transferate și,
corelativ, a contraprestațiilor efectuate;
e) sumele care pot rezulta din operațiuni de natura celor
prevăzute la lit. a), cu deducerea cheltuielilor aferente
operațiunii, sunt puse la dispoziția instituției de credit pentru
continuarea activității, iar în caz de lichidare/faliment, pentru
plata creditorilor.
(3) Pentru punerea în aplicare a măsurilor de restructurare
prevăzute la art. 24012 alin. (1) lit. c), d) și e) nu este necesar
acordul deponenților sau al altor creditori ori al debitorilor

MONITORUL OFICIAL AL ROMÂNIEI, PARTEA I, Nr. 208/1.IV.2010
instituției de credit. Pentru notificarea acestora, administratorul
special publică un anunț general în Monitorul Oficial al
României, Partea a IV-a, și în unul sau mai multe ziare de
circulație națională, și, după caz, asigură publicitatea potrivit
art. 24010, imediat după implementarea măsurii. Persoanele
interesate pot obține informațiile necesare privind situația
creanțelor sau a obligațiilor lor, de la instituția de credit aflată în
administrare specială, administratorul special fiind obligat să ia
măsurile necesare în acest sens.
(4) În cazul transferului depozitelor și al altor creanțe,
deponenții/titularii de conturi transferați au opțiunea de a-și
menține conturile/depozitele la instituția de credit către care s-a
efectuat transferul sau de a solicita acesteia restituirea sumelor
depuse.
(5) Instituția care preia pasive ale instituției de credit aflate în
administrarea specială este răspunzătoare doar pentru
obligațiile aferente pasivelor care fac obiectul transferului
conform termenilor contractuali și care sunt evidențiate în
situația financiară întocmită de administratorul special.
Art. 24015. — (1) În termen de maximum două luni de la
numire, administratorul special trebuie să prezinte Băncii
Naționale a României un raport scris care să cuprindă:
a) măsurile întreprinse de la instituirea administrării speciale
și efectele acestora;
b) evaluarea perspectivelor de realizare, a costurilor și
beneficiilor aproximative ale alternativelor de redresare,
restructurare sau, după caz, de inițiere a procedurii falimentului
instituției de credit, inclusiv o determinare a valorii estimative
care ar putea fi realizată în cazul lichidării;
c) recomandările administratorului special privind măsurile
pe care le consideră adecvate în funcție de evaluările făcute,
care pot include un plan de acțiune supus aprobării Băncii
Naționale a României, constând în implementarea oricărora
dintre măsurile de restructurare prevăzute la art. 24012 alin. (1)
sau o combinare a acestora, fără a exclude aplicarea sau
continuarea aplicării măsurilor de redresare prevăzute la
art. 24011 alin. (2).
(2) La raportul prevăzut la alin. (1) se anexează documente
referitoare la inventarierea și evaluarea activelor și pasivelor
instituției de credit, situația recuperării creanțelor, costul
menținerii activelor și situația plății pasivelor, precum și situația
financiară întocmită potrivit art. 24011 alin. (4).
(3) Raportul prevăzut la alin. (1) trebuie să fie suficient de
detaliat pentru a fundamenta recomandările făcute de
administrator. Valoarea estimativă care ar putea fi realizată în
cazul lichidării se determină de un expert autorizat independent,
pe cheltuiala instituției de credit, ca valoare medie ce rezultă din
aplicarea a cel puțin două metode de evaluare recunoscute de
legislația în vigoare la data evaluării.
(4) Administratorul special poate să solicite Băncii Naționale
a României aprobarea pentru implementarea unora dintre
măsurile prevăzute la art. 24012 alin. (1) lit. c), d) și e), în special
pentru transferul depozitelor garantate, înainte de prezentarea
raportului prevăzut la alin. (1), în situații de urgență și având în
vedere posibilitățile concrete de realizare a măsurilor respective.
(5) Pentru motive întemeiate, Banca Națională a României
poate prelungi cu maxim o lună termenul prevăzut la alin.(1)
pentru prezentarea raportului, la propunerea administratorului
special.
Art. 24016. — (1) În termen de 15 zile de la primirea raportului
administratorului special, Banca Națională a României hotărăște
cu privire la oportunitatea și perioada menținerii administrării
speciale și cu privire la recomandările formulate de
administratorul special și, după caz, aprobă, cu sau fără
amendamente, ori respinge planul de acțiune propus.

11

(2) Dacă Banca Națională a României consideră că nu sunt
condiții favorabile pentru redresarea instituției de credit, astfel
încât aceasta să fie în măsură să îndeplinească cerințele
prudențiale prevăzute de lege și de reglementările emise în
aplicarea acesteia, Banca Națională a României poate, în
funcție de circumstanțele concrete, să hotărască următoarele:
a) implementarea măsurilor de restructurare, conform
planului de acțiune aprobat sau, în absența acestuia, pe baza
evaluărilor prevăzute la art. 24015 alin. (1) lit. b) și stabilirea unui
termen în care administratorul special să întreprindă demersuri
pentru restructurarea activității instituției de credit;
b) retragerea autorizației instituției de credit și sesizarea
instanței competente pentru declanșarea procedurii falimentului
sau, după caz, retragerea autorizației urmată de dizolvarea și
lichidarea instituției de credit, potrivit dispozițiilor cuprinse în
secțiunea a 3-a din prezentul capitol.
(3) Banca Națională a României poate solicita modificarea
unui plan de acțiune aprobat sau poate aproba modificarea
planului propusă de administratorul special, oricând consideră
necesar, înainte sau pe parcursul implementării sale.
(4) La analiza costurilor și beneficiilor diferitelor alternative
avute în vedere în raportul administratorului special, potrivit
art. 24015 alin. (1) lit. b), și la adoptarea hotărârii potrivit alin. (1),
Banca Națională a României trebuie să urmărească, cu
prioritate, obiectivul de menținere a stabilității financiare și
protecția intereselor deponenților, luând în considerare alegerea
variantei celei mai puțin costisitoare în acest sens.
(5) Adoptarea măsurilor de restructurare a instituției de credit
în cursul administrării speciale trebuie să urmărească să asigure
creditorilor instituției de credit un tratament nu mai puțin favorabil
decât cel de care ar beneficia dacă măsurile de restructurare nu
ar fi implementate și instituția de credit ar intra direct în lichidare,
luând în considerare valoarea estimativă care ar putea fi
obținută de aceștia prin distribuire în caz de faliment, pe baza
estimărilor făcute potrivit art. 24015 alin. (2).
Art. 24017. — (1) Pe întreaga perioadă a administrării
speciale, administratorul special trebuie să raporteze Băncii
Naționale a României, la termenele stabilite de aceasta, în
legătură cu situația financiară a instituției de credit și stadiul
măsurilor implementate.
(2) Prevederile alin. (1) nu aduc atingere dreptului
administratorului special de a raporta Băncii Națională a
României orice impedimente în implementarea măsurilor
aprobate și de a propune modificarea acestor măsuri. În cazurile
în care aceste impedimente se datorează opoziției adunării
generale a acționarilor de a adopta hotărârile necesare sau unor
circumstanțe obiective care nu permit implementarea în termen
util a măsurilor aprobate, în absența altor soluții viabile,
administratorul special propune Băncii Naționale a României
retragerea autorizației instituției de credit.
Art. 24018. — (1) Pe baza raportărilor făcute de
administratorul special, Banca Națională a României poate
hotărî în orice moment încetarea administrării speciale, cu
reluarea activității instituției de credit sub controlul organelor sale
statutare sau poate retrage autorizația instituției de credit, cu
aplicarea corespunzătoare a prevederilor art. 24016 alin. (2)
lit. b).
(2) Dacă în urma implementării măsurilor de restructurare
s-a realizat numai un transfer parțial de active și pasive ale
instituției de credit sau numai o divizare parțială a acesteia și
pentru instituția de credit în cauză nu se preconizează alte soluții
viabile de redresare sau de preluare în totalitate a activității,
Banca Națională a României hotărăște retragerea autorizației
și, după caz, sesizează instanța competentă pentru declanșarea
procedurii falimentului.

12

MONITORUL OFICIAL AL ROMÂNIEI, PARTEA I, Nr. 208/1.IV.2010

Art. 24019. — (1) Banca Națională a României, dacă constată
pe baza rapoartelor administratorului special că instituția de
credit față de care s-a instituit administrarea specială s-a
redresat din punct de vedere financiar și se încadrează în
cerințele prudențiale stabilite de prezenta ordonanță de urgență
și de reglementările aplicabile, hotărăște încetarea administrării
speciale cu reluarea activității instituției de credit sub controlul
organelor sale statutare. În acest sens, administratorul special
întreprinde măsurile necesare pentru desemnarea noilor
persoane care să exercite responsabilitățile de administrare
și/sau de conducere a instituției de credit.
(2) Un anunț privind încetarea administrării speciale se
publică potrivit prevederilor art. 2401 alin. (2) și, dacă este cazul,
potrivit prevederilor art. 24010.
(3) Până la numirea și aprobarea de către Banca Națională
a României a persoanelor prevăzute la alin. (1), administratorul
special asigură administrarea și conducerea instituției de credit.
Art. 24020. — În cazul în care Banca Națională a României
hotărăște retragerea autorizației instituției de credit și sesizarea
instanței competente în vederea declanșării procedurii
falimentului potrivit Ordonanței Guvernului nr. 10/2004 privind
falimentul instituțiilor de credit, aprobată cu modificări și
completări prin Legea nr. 278/2004, până la desemnarea de
către judecătorul-sindic a lichidatorului, administrarea instituției
de credit se asigură în continuare de către administratorul
special.
Art. 24021. — (1) Orice persoană prejudiciată prin măsurile
dispuse și implementate în cursul administrării speciale, cu
respectarea prevederilor prezentei ordonanțe de urgență, se
poate adresa instanței competente pentru acoperirea
prejudiciului cauzat, în termen de 15 zile de la data la care a
cunoscut sau trebuia să cunoască producerea acestuia.
(2) Dacă instanța consideră întemeiate pretențiile
reclamantului, poate acorda despăgubiri al căror cuantum se
stabilește ca diferență între valoarea estimativă care ar fi putut
fi primită de acesta prin distribuire în caz de faliment și sumele
efectiv încasate în urma distribuirii produsului lichidării tuturor
bunurilor și activelor instituției de credit, care se realizează
conform ordinii de stingere a creanțelor prevăzute de Ordonanța
Guvernului nr. 10/2004, aprobată cu modificări și completări prin
Legea nr. 278/2004. Valoarea estimativă se calculează pentru
data instituirii administrării speciale.
(3) Despăgubirile se suportă dintr-un fond special constituit
în acest sens și administrat de Fondul de garantare a
depozitelor în sistemul bancar.
Art. 24022. — (1) Măsurile implementate în cursul
administrării speciale nu pot fi suspendate sau desființate pe
cale judecătorească, inclusiv în procedura falimentului
instituțiilor de credit. Dacă prin hotărârea pronunțată, instanța
judecătorească constată ilegalitatea măsurilor implementate,
partea în favoarea căreia s-a pronunțat hotărârea este
îndreptățită să introducă acțiune în despăgubiri pentru
prejudiciile cauzate, cu excepția cazurilor care presupun
atragerea răspunderii penale.
(2) În cadrul unui litigiu în legătură cu aceste măsuri, instanța
judecătorească se pronunță asupra legalității acestora, Banca
Națională a României fiind singura autoritate în măsură să se
pronunțe asupra considerentelor de oportunitate, a evaluărilor și
a analizelor calitative care au fundamentat măsurile respective.”
37. Articolele 241—254 se abrogă.
38. Titlul IV — Instituții emitente de monedă electronică
din partea a II-a — Dispoziții specifice, cuprinzând articolele
321—332, se abrogă.

39. După articolul 404 se introduce un nou articol,
articolul 4041, cu următorul cuprins:
ăArt.4041. — (1) Sistemele de plăți trebuie să asigure accesul
neîngrădit la sistem al prestatorilor de servicii de plată, instituții
de credit și instituții de plată în înțelesul Ordonanței de urgență
a Guvernului nr. 113/2009 privind serviciile de plată, pe baza
unor reguli obiective, nediscriminatorii și proporționale, care nu
vor limita accesul mai mult decât este necesar pentru protejarea
sistemului de plăți împotriva unor riscuri specifice, precum riscul
de decontare, riscul operațional și riscul comercial și pentru
protecția stabilității financiare și operaționale a sistemului de
plăți.
(2) Sistemele de plăți nu pot impune prestatorilor de servicii
de plată, utilizatorilor serviciilor de plată sau altor sisteme de
plăți niciuna dintre următoarele cerințe:
a) reguli restrictive privind participarea efectivă la alte
sisteme de plăți;
b) reguli care să facă discriminare între instituțiile de plată în
ceea ce privește drepturile și obligațiile participanților;
c) restricții bazate pe forma de organizare a entității.
(3) Prevederile alin. (1) și (2) nu se aplică:
a) sistemelor de plăți desemnate de Banca Națională a
României în temeiul Legii nr. 253/2004 privind caracterul definitiv
al decontării în sistemele de plăți și în sistemele de decontare a
operațiunilor cu instrumente financiare, ca intrând sub incidența
acestei legi;
b) sistemelor de plăți formate exclusiv din prestatori de
servicii de plată care aparțin unui grup format din entități legate
prin participații de capital, în care una dintre entități dispune de
control efectiv asupra celorlalte entități legate;
c) sistemelor de plăți în cadrul cărora un singur prestator de
servicii de plată, fie ca o singură entitate, fie ca un grup de
entități, îndeplinește cumulativ următoarele condiții: acționează
sau poate acționa ca prestator de servicii de plată, atât pentru
plătitor, cât și pentru beneficiarul plății, și este exclusiv
responsabil pentru administrarea sistemului și, în același timp,
autorizează participarea la sistem a altor prestatori de servicii
de plată care, deși pot stabili propriile tarife în legătură cu
plătitorii și cu beneficiarii plății, nu au dreptul de a negocia
comisioane între ei în relație cu sistemul de plăți.”
Art. II. — Rezervele existente în sold, reprezentând rezerva
generală pentru riscul de credit și fondul pentru riscuri bancare
generale, constituite conform legii, pot fi utilizate în scopul pentru
care au fost constituite, respectiv pentru diminuarea pierderilor
din credite și, după caz, din elementele ce constituie active
purtătoare de riscuri specifice activității bancare.
Art. III. — (1) Cererile de aprobare a transformării unei
entități în instituție de credit, depuse la Banca Națională a
României anterior intrării în vigoare a prezentei ordonanțe de
urgență și aflate în curs de analiză la data respectivă, vor fi
soluționate după cum urmează:
a) cererea va fi respinsă dacă Banca Națională a României
nu s-a pronunțat până la data respectivă cu privire la aprobarea
procesului de transformare, conform reglementărilor emise în
acest sens;
b) cererea va fi evaluată în baza reglementărilor aplicabile în
ceea ce privește autorizarea funcționării instituției de credit
rezultate din transformare dacă Banca Națională a României a
aprobat procesul de transformare.
(2) Pentru cazurile prevăzute la alin. (1) lit. b) rămân
aplicabile reglementările emise de Banca Națională a României
în baza prevederilor secțiunii a 2-a a cap.VII din titlul I al părții I
din Ordonanța de urgență a Guvernului nr. 99/2006, aprobată
cu modificări și completări prin Legea nr. 227/2007, cu
modificările și completările ulterioare.

MONITORUL OFICIAL AL ROMÂNIEI, PARTEA I, Nr. 208/1.IV.2010
Art. IV. — La articolul 2 din Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a finanțării
actelor de terorism, publicată în Monitorul Oficial al României,
Partea I, nr. 904 din 12 decembrie 2002, cu modificările și
completările ulterioare, partea dispozitivă a literei f) se modifică
și va avea următorul cuprins:
ăf) prin instituție financiară se înțelege orice entitate, cu sau
fără personalitate juridică, alta decât instituția de credit, care
desfășoară una ori mai multe dintre activitățile prevăzute la
art. 18 alin. (1) lit. b)—l), n) și n1) din Ordonanța de urgență a
Guvernului nr. 99/2006, aprobată cu modificări și completări prin
Legea nr. 227/2007, cu modificările și completările ulterioare,
inclusiv furnizorii de servicii poștale care prestează servicii de
plată și entitățile specializate care desfășoară activități de
schimb valutar. Intră în această categorie și:”.
Art. V. — La articolul III alineatul (1) din Ordonanța de
urgență a Guvernului nr. 53/2008 privind modificarea și
completarea Legii nr. 656/2002 pentru prevenirea și
sancționarea spălării banilor, precum și pentru instituirea unor
măsuri de prevenire și combatere a finanțării actelor de terorism,
publicată în Monitorul Oficial al României, Partea I, nr. 333 din
30 aprilie 2008, literele a) și b) se modifică și vor avea următorul
cuprins:
ăa) Banca Națională a României, pentru instituțiile de credit
și instituțiile de plată;
b) Oficiul Național de Prevenire și Combatere a Spălării
Banilor, pentru furnizorii de servicii poștale care prestează
servicii de plată potrivit cadrului legislativ național aplicabil.”
Art. VI. — Alineatul (2) al articolului 2 din Regulamentul de
aplicare a prevederilor Legii nr. 656/2002 pentru prevenirea și
sancționarea spălării banilor, precum și pentru instituirea unor
măsuri de prevenire și combatere a finanțării actelor de terorism,
aprobat prin Hotărârea Guvernului nr. 594/2008, publicată în
Monitorul Oficial al României, Partea I, nr. 444 din 13 iunie 2008,
se modifică și va avea următorul cuprins:
ă(2) Nu sunt considerate terțe părți în sensul alin. (1) lit. d)
entitățile specializate ce desfășoară activitate de schimb valutar,
instituțiile de plată care, dintre serviciile de plată prevăzute de
Ordonanța de urgență a Guvernului nr. 113/2009 privind
serviciile de plată, le furnizează doar pe cele de la art. 8 lit. f) și
furnizorii de servicii poștale care prestează servicii de plată.”

13

Art. VII. — Prevederile prezentei ordonanțe de urgență intră
în vigoare la data publicării, cu următoarele excepții:
a) prevederile art. I pct. 4, pct. 16—18, pct. 20—23 și
pct. 25—28 intră în vigoare la data de 31 octombrie 2010;
b) prevederile art. I pct. 1—3, pct. 5, 6, 10, 12, 15 și 38 intră
în vigoare la data de 30 aprilie 2011.
c) referirile la litera n1) din cuprinsul art. IV intră în vigoare la
data de 30 aprilie 2011.
Prevederile art. I pct. 36 transpun dispozițiile art. 3, 4, 6 și 7,
art. 20—33 și art. 34 paragraful (2) din Directiva 2001/24/CE a
Parlamentului European și a Consiliului din 4 aprilie 2001 privind
reorganizarea și lichidarea instituțiilor de credit, publicată în
Jurnalul Oficial al Comunităților Europene (JOCE) nr. L 125 din
5 mai 2001.
Prevederile art. I pct. 1—3, pct. 5, 6, 8, 10, 12, 15 și 38 și,
respectiv, ale art. IV, transpun dispozițiile art. 19 paragraful (1),
art. 20, art. 21 paragraful (1) și art. 22 paragraful (1), din
Directiva 2009/110/CE a Parlamentului European și a Consiliului
din 16 septembrie 2009 privind accesul la activitate,
desfășurarea și supravegherea prudențială a activității
instituțiilor emitente de monedă electronică, de modificare a
directivelor 2005/60/CE și 2006/48/CE și de abrogare a
Directivei 2000/46/CE, publicată în Jurnalul Oficial al
Comunităților Europene (JOCE) nr. L 267 din 10 octombrie
2009.
Prevederile art. I pct. 4, pct. 16—18, pct. 20—23 și pct. 25—28
transpun dispozițiile art. 1 paragraful (2) lit. c), paragrafele (3)—(6)
și paragrafele (31)—(33) din Directiva 2009/111/CE a
Parlamentului European și a Consiliului din 16 septembrie 2009
de modificare a directivelor 2006/48/CE, 2006/49/CE și
2007/64/CE în ceea ce privește băncile afiliate instituțiilor
centrale, anumite elemente ale fondurilor proprii, expunerile
mari, reglementările privind supravegherea, precum și
gestionarea crizelor, publicată în Jurnalul Oficial al Comunităților
Europene (JOCE) nr. L 302 din 17 noiembrie 2009.
Prevederile art. I pct. 7 și 39 și ale art. IV—VI transpun
dispozițiile art. 28, 91 și 92 din Directiva nr. 2007/64/CE a
Parlamentului European și a Consiliului din 13 noiembrie 2007
privind serviciile de plată în cadrul pieței interne, de modificare
a directivelor 97/7/CE, 2002/65/CE, 2005/60/CE și 2006/48/CE
și de abrogare a Directivei 97/5/CE, publicată în Jurnalul Oficial
al Comunităților Europene (JOCE) nr. L 319 din 5 decembrie
2009.

PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul justiției,
Cătălin Marian Predoiu
Guvernatorul Băncii Naționale a României,
Mugur Constantin Isărescu
Președintele Oficiului Național de Prevenire și Combatere
a Spălării Banilor,
Adriana Luminița Popa
Șeful Departamentului pentru Afaceri Europene,
Bogdan Mănoiu
București, 31 martie 2010.
Nr. 26.

14

MONITORUL OFICIAL AL ROMÂNIEI, PARTEA I, Nr. 208/1.IV.2010
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 803/2005 privind stabilirea unor măsuri
pentru organizarea și funcționarea Teatrului Național ăI. L. Caragiale” din București
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 803/2005 privind
stabilirea unor măsuri pentru organizarea și funcționarea
Teatrului Național ăI. L. Caragiale” din București, publicată în
Monitorul Oficial al României, Partea I, nr. 696 din 2 august
2005, cu modificările ulterioare, se modifică și se completează
după cum urmează:
1. La articolul 3, după alineatul (1) se introduce un nou
alineat, alineatul (11), cu următorul cuprins:
ă(11) Centrul de Cercetare și Creație Teatrală «Ion Sava»
este condus de un director.”
2. La articolul 7, alineatul (2) se modifică și va avea
următorul cuprins:
ă(2) Statul de funcții al Teatrului cuprinde următoarele funcții
de conducere, subordonate direct directorului general:
a) directorul Centrului de Cercetare și Creație Teatrală «Ion
Sava» — 1 post;
b) director adjunct — 3 posturi;

c) contabil-șef — 1 post;
d) inginer-șef — 1 post.”
3. La articolul 8, alineatul (3) se modifică și va avea
următorul cuprins:
ă(3) Consiliul administrativ are rol deliberativ și este format
din:
a) președinte — directorul general al Teatrului;
b) membru — un reprezentant al Ministerului Culturii și
Patrimoniului Național;
c) membru — directorul Centrului de Cercetare și Creație
Teatrală «Ion Sava»;
d) membru — directorul adjunct cu atribuții artistice;
e) membru — directorul adjunct cu atribuții economice;
f) membru — directorul adjunct cu atribuții administrative;
g) membru — un consilier juridic;
h) membru — delegatul sindicatului reprezentativ sau al
salariaților, după caz, propus de aceștia.”

PRIM-MINISTRU

EMIL BOC
Contrasemnează:
Ministrul culturii și patrimoniului național,
Kelemen Hunor
Viceprim-ministru,
Markó Béla
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 24 martie 2010.
Nr. 230.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru modificarea art. 8 din Ordinul ministrului agriculturii și dezvoltării rurale nr. 20/2010
privind condițiile de practicare a pescuitului recreativ/sportiv, regulamentul de practicare
a pescuitului recreativ/sportiv, precum și modelele permiselor de pescuit sportiv
Având în vedere Referatul de aprobare al Agenției Naționale pentru Pescuit și Acvacultură nr. 1.955 din 19 martie 2010,
în temeiul:
— art. 16, art. 23 alin. (2) și art. 25 din Ordonanța de urgență a Guvernului nr. 23/2008 privind pescuitul și acvacultura,
aprobată cu modificări și completări prin Legea nr. 317/2009;
— art. 8 pct. A lit. c) din Hotărârea Guvernului nr. 1.194/2008 privind organizarea, structura și funcționarea Agenției
Naționale pentru Pescuit și Acvacultură, cu modificările și completările ulterioare;
— art. 7 alin. (5) din Hotărârea Guvernului nr. 25/2010 privind organizarea și funcționarea Ministerului Agriculturii și
Dezvoltării Rurale,
ministrul agriculturii și dezvoltării rurale emite următorul ordin:
Art. I. — Articolul 8 din Ordinului ministrului agriculturii și
dezvoltării rurale nr. 20/2010 privind condițiile de practicare a
pescuitului recreativ/sportiv, regulamentul de practicare a
pescuitului recreativ/sportiv, precum și modelele permiselor de

pescuit sportiv, publicat în Monitorul Oficial al României,
Partea I, nr. 75 din 2 februarie 2010, cu modificările ulterioare,
se modifică și va avea următorul cuprins:

MONITORUL OFICIAL AL ROMÂNIEI, PARTEA I, Nr. 208/1.IV.2010
ăArt. 8. — (1) A.N.P.A. are obligația să asigure tipărirea,
gestionarea și emiterea documentelor prevăzute în prezentul
ordin către asociațiile de pescari sportivi legal constituite și
înscrise în Registrul unic de evidență al asociațiilor de pescari.
(2) Asociațiile de pescari sportivi solicită de la filialele
regionale A.N.P.A., în scris, în vederea eliberării, permise de
pescuit recreativ/sportiv pentru membrii săi, urmând ca acestea
să prezinte, lunar, la filialele regionale A.N.P.A. documentele
justificative care au stat la baza eliberării permiselor, pe cele
3 categorii, conform prevederilor legale în vigoare.

15

(3) Președintele A.N.P.A. va emite, în termen de 5 zile de la
intrarea în vigoare a prezentului ordin, decizia prin care aprobă
numărul de permise de pescuit recreativ/sportiv care se
eliberează asociațiilor de pescari sportivi, precum și
documentele justificative care stau la baza eliberării permiselor.
(4) Asociațiile de pescari sportivi au obligația de a elibera
permise de pescuit recreativ/sportiv și persoanelor fizice care
nu sunt membri ai unor asociații de pescari sportivi, în
conformitate cu prevederile alin. (2).”
Art. II. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Mihail Dumitru

București, 23 martie 2010.
Nr. 71.

MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea modelului de contract de finanțare de tip grant
pentru Programul operațional sectorial ăDezvoltarea resurselor umane 2007—2013”
Având în vedere:
— Decizia CE nr. 5.811 din 22 noiembrie 2007 de adoptare a programului operațional de ajutor comunitar din partea
Fondului Social European în conformitate cu obiectivul ăConvergență” în România;
— Legea nr. 500/2002 privind finanțele publice, cu modificările și completările ulterioare;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Ordonanța Guvernului nr. 119/1999 privind controlul intern și controlul financiar preventiv, republicată, cu modificările
ulterioare;
— Hotărârea Guvernului nr. 11/2009 privind organizarea și funcționarea Ministerului Muncii, Familiei și Protecție Sociale,
cu modificările și completările ulterioare;
— Hotărârea Guvernului nr. 457/2008 privind cadrul instituțional de coordonare și gestionare a instrumentelor structurale;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare;
— Ordinul ministrului economiei și finanțelor nr. 911/2007 pentru aprobarea Normelor metodologice de aplicare a
prevederilor Ordonanței Guvernului nr. 29/2007 privind modul de alocare a instrumentelor structurale, a prefinanțării și cofinanțării
alocate de la bugetul de stat, inclusiv din Fondul național de dezvoltare, în bugetul instituțiilor implicate în gestionarea instrumentelor
structurale și utilizarea acestora pentru obiectivul convergență, aprobată cu modificări și completări prin Legea nr. 249/2007, cu
modificările și completările ulterioare;
— Ordinul ministrului finanțelor publice nr. 1.792/2002 pentru aprobarea Normelor metodologice privind angajarea,
lichidarea, ordonanțarea și plata cheltuielilor instituțiilor publice, precum și organizarea, evidența și raportarea angajamentelor
bugetare și legale, cu modificările și completările ulterioare;
— Ordinul ministrului muncii, familiei și egalității de șanse și al ministrului economiei și finanțelor nr. 3/185/2008 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”;
— Ordinul ministrului muncii, familiei și egalității de șanse nr. 600/2008 privind aprobarea unor acorduri de delegare de
funcții privind implementarea Programului operațional sectorial ăDezvoltarea resurselor umane 2007—2013”;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009;
— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgentă a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență;

16

MONITORUL OFICIAL AL ROMÂNIEI, PARTEA I, Nr. 208/1.IV.2010

— Ordinul ministrului finanțelor publice nr. 31/2010 privind aprobarea Manualului de identitate vizuală pentru instrumentele
structurale 2007—2013 în România,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — (1) Se aprobă modelul de contract de finanțare de
tip grant pentru Programul operațional sectorial ăDezvoltarea
resurselor umane 2007—2013”, prevăzut în anexa*) care face
parte integrantă din prezentul ordin.
(2) Se aprobă anexele nr. 1—16 la contractul de finanțare de
tip grant pentru Programul operațional sectorial ăDezvoltarea
resurselor umane 2007—2013” prevăzut la alin. (1), care fac
parte integrantă din prezentul ordin.

Art. 2. — Ministerul Muncii, Familiei și Protecției Sociale, prin
Direcția generală Autoritatea de management pentru Programul
operațional sectorial Dezvoltarea resurselor umane, precum și
organismele intermediare responsabile cu implementarea
Programului operațional sectorial ăDezvoltarea resurselor
umane” vor duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Mihai Constantin Șeitan

București, 22 februarie 2010.
Nr. 157.

*) Anexa se publică ulterior în Monitorul Oficial al României, Partea I, nr. 208 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 208/1.IV.2010 conține 16 pagini.

Prețul: 3,20 lei

&JUYDGY|441941]
ISSN 1453—4495

