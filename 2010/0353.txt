Anul 178 (XXII) — Nr. 353

PARTEA I

LEGI, DECRETE, HOTĂRÂRI ȘI ALTE ACTE

Vineri, 28 mai 2010

SUMAR

Pagina
DECIZII ALE CURȚII CONSTITUȚIONALE
Decizia nr. 246 din 16 martie 2010 referitoare la excepția de
neconstituționalitate a dispozițiilor art. 141, art. 142 și
art. 143 din Ordonanța Guvernului nr. 92/2003 privind
Codul de procedură fiscală ........................................
Decizia nr. 503 din 20 aprilie 2010 referitoare la excepția de
neconstituționalitate a prevederilor art. 29 alin. (5),
art. 30 și ale art. 48 alin. (17) din Legea nr. 35/2008
pentru alegerea Camerei Deputaților și a Senatului și
pentru modificarea și completarea Legii nr. 67/2004
pentru alegerea autorităților administrației publice
locale, a Legii administrației publice locale
nr. 215/2001 și a Legii nr. 393/2004 privind Statutul
aleșilor locali ..............................................................

2–4

4–9

Pagina
Decizia nr. 525 din 27 aprilie 2010 referitoare la excepția de
neconstituționalitate a dispozițiilor art. 1085 din Codul
de procedură civilă ....................................................
Decizia nr. 526 din 27 aprilie 2010 referitoare la excepția de
neconstituționalitate a dispozițiilor art. 31 și 34 din
Codul de procedură civilă ..........................................
Decizia nr. 530 din 27 aprilie 2010 referitoare la excepția de
neconstituționalitate a dispozițiilor art. 31 alin. 1 și 2
din Codul de procedură civilă ....................................
Decizia nr. 531 din 27 aprilie 2010 referitoare la excepția de
neconstituționalitate a dispozițiilor art. 2821 alin. 1 din
Codul de procedură civilă ..........................................
Decizia nr. 537 din 27 aprilie 2010 referitoare la excepția de
neconstituționalitate a dispozițiilor art. 121 din Codul
de procedură civilă ....................................................

9–10

11–12

12–13

13–14

14–16

2

MONITORUL OFICIAL AL ROMÂNIEI, PARTEA I, Nr. 353/28.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 246
din 16 martie 2010

referitoare la excepția de neconstituționalitate a dispozițiilor art. 141, art. 142 și art. 143
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 141, art. 142 și art. 143 din Ordonanța
Guvernului nr. 92/2003 privind Codul de procedură fiscală,
excepție ridicată de Gheorghe Buliga în Dosarul
nr. 8.457/245/2009.
La apelul nominal se prezintă autorul excepției, prin dl avocat
Moșuți Cristian. Lipsesc părțile Direcția Regională pentru Accize
și Operațiuni Vamale Iași și Direcția Regională pentru Accize și
Operațiuni Vamale Suceava, față de care procedura de citare
este legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, pentru susținerea
excepției de neconstituționalitate.
Avocatul autorului excepției arată că, prin textele de lege
criticate, se conferă organului de administrare competența de a
decide cu privire la începerea și continuarea executării silite. Nu
există nicio prevedere care să supună controlului judecătoresc
începerea executării silite, care face parte, de asemenea, din
noțiunea de proces echitabil. Faptul că ulterior se poate accede
la instanța de judecată nu e în măsură să prevină un abuz. În
concluzie, arată că sunt încălcate principiul separației puterilor
în stat și dreptul la un proces echitabil.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, arată că orice parte interesată se poate adresa
instanței de judecată pentru a contesta actele de executare
silită.
C U R T E A,

având în vedere actele și lucrările dosarului, constată
următoarele:
Prin Încheierea din 4 iunie 2009, pronunțată în Dosarul
nr. 8.457/245/2009, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 141, art. 142 și art. 143 din Ordonanța
Guvernului nr. 92/2003 privind Codul de procedură fiscală.
Excepția a fost ridicată de Gheorghe Buliga cu prilejul
soluționării unei cauze civile având ca obiect o contestație la
executare.
În motivarea excepției de neconstituționalitate autorul
acesteia susține, în esență, că textele de lege criticate încalcă
dispozițiile Constituției care consacră dreptul de acces liber la
justiție și judecarea cauzei de către un tribunal independent și
imparțial, întrucât faza de executare silită efectuată în temeiul
acestor texte legale de către organul de executare care se află

în subordinea Guvernului nu este supusă unui control
judecătoresc anterior sau ulterior. Mai mult, competența ce
revine organului de executare din cadrul unei autorități
administrative fiscale de a decide cu privire la legalitatea și
temeinicia cererii de executare silită se suprapune competenței
instanței de judecată, încălcându-se astfel principiul separației
puterilor în stat.
Judecătoria Iași, având în vedere susținerile autorului
excepției, precum și Decizia Curții Constituționale nr. 458/2009,
consideră că excepția de neconstituționalitate ar putea fi
întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 141, art. 142 și art. 143 din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare.
Textele de lege criticate au următoarea redactare:
— Art. 141: ă(1) Executarea silită a creanțelor fiscale se
efectuează în temeiul unui titlu executoriu emis potrivit
prevederilor prezentului cod de către organul de executare
competent în a cărui rază teritorială își are domiciliul fiscal
debitorul sau al unui înscris care, potrivit legii, constituie titlu
executoriu.
(11) În titlul executoriu emis, potrivit legii, de organul de
executare prevăzut la alin. (1) se înscriu toate creanțele fiscale
neachitate la scadență, reprezentând impozite, taxe, contribuții
și alte venituri ale bugetului general consolidat, precum și
accesoriile aferente acestora, stabilite în condițiile legii.
(2) Titlul de creanță devine titlu executoriu la data la care
creanța fiscală este scadentă prin expirarea termenului de plată
prevăzut de lege sau stabilit de organul competent ori în alt mod
prevăzut de lege.
(3) Modificarea titlului de creanță atrage modificarea titlului
executoriu în mod corespunzător.
(4) Titlul executoriu emis potrivit alin. (1) de organul de
executare competent va conține, pe lângă elementele prevăzute
la art. 43 alin. (2), următoarele: codul de identificare fiscală,
domiciliul fiscal al acestuia, precum și orice alte date de

MONITORUL OFICIAL AL ROMÂNIEI, PARTEA I, Nr. 353/28.V.2010
identificare; cuantumul și natura sumelor datorate și neachitate,
temeiul legal al puterii executorii a titlului.
(5) Pentru debitorii obligați în mod solidar la plata creanțelor
fiscale se va întocmi un singur titlu executoriu.
(6) Titlurile executorii emise de alte organe competente, care
privesc creanțe fiscale, se transmit în termen de cel mult 30 de
zile de la emitere, spre executare silită, potrivit legii, organelor
prevăzute la art. 136.
(7) Netransmiterea titlurilor executorii provenite în urma
sancționării contravenționale, în termen de 90 de zile de la
emiterea de către organele competente, conduce la anularea
acestora. Conducătorul organului emitent al titlului executoriu
are obligația emiterii deciziei de imputare a contravalorii
contravenției personalului care se face vinovat de întârziere.
Termenul de 90 de zile se prelungește cu perioada scursă în
procedura de contestare a proceselor-verbale de constatare a
contravenției.
(8) În cazul în care titlurile executorii emise de alte organe
decât cele prevăzute la art. 33 alin. (1) nu cuprind unul dintre
următoarele elemente: numele și prenumele sau denumirea
debitorului, codul numeric personal, codul unic de înregistrare,
domiciliul sau sediul, cuantumul sumei datorate, temeiul legal,
semnătura organului care l-a emis și dovada comunicării
acestora, organul de executare va restitui de îndată titlurile
executorii organelor emitente.
(9) În cazul în care titlul executoriu i-a fost transmis spre
executare de către un alt organ, organul de executare îi va
confirma primirea, în termen de 30 de zile.
(10) În cazul în care instituțiile publice transmit titluri
executorii privind venituri proprii spre executare silită organelor
fiscale, sumele astfel realizate se fac venit la bugetul de stat sau
local, după caz.
(11) În cazul în care autoritățile administrației publice locale
transmit titluri executorii privind venituri proprii spre executare
silită organelor fiscale din subordinea Agenției Naționale de
Administrare Fiscală, sumele astfel realizate se fac venit la
bugetul de stat.”;
— Art. 142: ă(1) Executarea silită se poate întinde asupra
veniturilor și bunurilor proprietate a debitorului, urmăribile potrivit
legii, iar valorificarea acestora se efectuează numai în măsura
necesară pentru realizarea creanțelor fiscale și a cheltuielilor de
executare. Executarea silită a bunurilor proprietate a debitorului,
urmăribile potrivit legii, se efectuează, de regulă, în limita a
150% din valoarea creanțelor fiscale, inclusiv a cheltuielilor de
executare.
(11) Sunt supuse sechestrării și valorificării bunurile
urmăribile proprietate a debitorului, prezentate de acesta și/sau
identificate de către organul de executare, în următoarea ordine:
a) bunurile mobile și imobile care nu sunt direct folosite în
activitatea ce constituie principala sursă de venit;
b) bunuri care nu sunt nemijlocit predestinate pentru
desfășurarea activității care constituie principala sursă de venit;
c) bunurile mobile și imobile ce se află temporar în deținerea
altor persoane în baza contractelor de arendă, de împrumut, de
închiriere, de concesiune, de leasing și altele;
d) ansamblu de bunuri în condițiile prevederilor art. 158;
e) mașini-unelte, utilaje, materii prime și materiale și alte
bunuri mobile, precum și bunuri imobile ce servesc activității
care constituie principala sursă de venit;

3

f) produse finite.
(12) Organul fiscal poate trece la sechestrarea bunurilor din
următoarea categorie din cele prevăzute la alin. (11) ori de câte
ori valorificarea nu este posibilă.
(2) Bunurile supuse unui regim special de circulație pot fi
urmărite numai cu respectarea condițiilor prevăzute de lege.
(3) În cadrul procedurii de executare silită se pot folosi
succesiv sau concomitent modalitățile de executare silită
prevăzute de prezentul cod.
(4) Executarea silită a creanțelor fiscale nu se perimează.
(5) Executarea silită se desfășoară până la stingerea
creanțelor fiscale înscrise în titlul executoriu, inclusiv a
majorărilor de întârziere ori a altor sume, datorate sau acordate
potrivit legii prin acesta, precum și a cheltuielilor de executare.
(6) În cazul în care prin titlul executoriu sunt prevăzute
majorări de întârziere sau alte sume, fără să fi fost stabilit
cuantumul acestora, ele vor fi calculate de către organul de
executare și consemnate într-un proces-verbal care constituie
titlu executoriu, care se comunică debitorului.
(7) Față de terți, inclusiv față de stat, o garanție reală și
celelalte sarcini reale asupra bunurilor au un grad de prioritate
care se stabilește de la momentul în care acestea au fost făcute
publice prin oricare dintre metodele prevăzute de lege.”;
— Art. 143: ăÎn vederea începerii executării silite, organul de
executare competent se poate folosi de mijloacele de probă
prevăzute la art. 49, în vederea determinării averii și a venitului
debitorului. La cererea organului fiscal, debitorul este obligat să
furnizeze în scris, pe propria răspundere, informațiile solicitate.”
Autorul excepției consideră că aceste texte de lege sunt
contrare următoarelor texte din Constituție: art. 1 alin. (4) privind
separația puterilor în stat, art. 21 referitor la accesul liber la
justiție și art. 126 alin. (1) privind instanțele judecătorești. De
asemenea, consideră că este încălcat și art. 6 din Convenția
pentru apărarea drepturilor omului și a libertăților fundamentale,
referitor la dreptul la un proces echitabil.
Examinând excepția de neconstituționalitate, Curtea
constată că în jurisprudența sa s-a mai pronunțat asupra
conformității prevederilor de lege criticate în raport cu aceleași
texte din Constituție și aceleași critici ca și cele invocate în
prezenta cauză.
Astfel, prin Decizia nr. 1.291 din 2 decembrie 2008, publicată
în Monitorul Oficial al României, Partea I, nr. 135 din 4 martie
2009, Curtea a reținut că nu este întemeiată susținerea potrivit
căreia titlurile executorii emise administrativ de către Ministerul
Finanțelor Publice sunt exceptate de la controlul judiciar, întrucât
legiuitorul a reglementat posibilitatea persoanelor interesate de
a contesta orice act de executare silită, în condițiile procedurale
stabilite de lege. Astfel, potrivit art. 172 alin. (1) teza întâi din
Codul de procedură fiscală, ăpersoanele interesate pot face
contestație împotriva oricărui act de executare efectuat cu
încălcarea prevederilor prezentului cod de către organele de
executare [...]”, iar, potrivit alin. (4) al aceluiași articol,
ăContestația se introduce la instanța judecătorească competentă
și se judecă în procedură de urgență”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

4

MONITORUL OFICIAL AL ROMÂNIEI, PARTEA I, Nr. 353/28.V.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 141, art. 142 și art. 143 din Ordonanța Guvernului nr. 92/2003
privind Codul de procedură fiscală, excepție ridicată de Gheorghe Buliga în Dosarul nr. 8.457/245/2009.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 503
din 20 aprilie 2010

referitoare la excepția de neconstituționalitate a prevederilor art. 29 alin. (5), art. 30
și ale art. 48 alin. (17) din Legea nr. 35/2008 pentru alegerea Camerei Deputaților și a Senatului
și pentru modificarea și completarea Legii nr. 67/2004 pentru alegerea autorităților
administrației publice locale, a Legii administrației publice locale nr. 215/2001 și a Legii nr. 393/2004
privind Statutul aleșilor locali
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor ăart. 48 alin. (17), art. 29 alin. (5) independent și în
conexiune cu art. 48 și art. 31 raportat la art. 30 din Legea
nr. 35/2008 pentru alegerea Camerei Deputaților și a Senatului
și pentru modificarea și completarea Legii nr. 67/2004 pentru
alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali”, excepție ridicată de Remus
Florinel Cernea în Dosarul nr. 1/APCD/2010 al Tribunalului
București — Secția a III-a civilă.
La apelul nominal răspunde, personal, autorul excepției,
domnul Remus Florinel Cernea. Procedura de citare este legal
îndeplinită.
Cauza fiind în stare de judecată, președintele Curții acordă
cuvântul autorului excepției.
Acesta susține, mai întâi, că, spre deosebire de situația
analizată de Curtea Constituțională prin Decizia nr. 61/2010, de
această dată dispozițiile art. 48 alin. (17) din Legea nr. 35/2008
sunt criticate din perspectiva unei candidaturi independente la
alegerile parlamentare parțiale. În esență, arată că textul legal
menționat anulează dreptul de a fi ales, reglementat de art. 37
din Constituție, prin aceea că elimină candidații independenți din

cursa pentru alegerile parlamentare parțiale. Este firesc ca
legislația să prevadă anumite condiții, cu caracter restrictiv,
pentru exercitarea în concret a acestui drept, dar este contrar
Legii fundamentale și actelor juridice internaționale în această
materie ca o anumită categorie de candidați, acceptată la
alegerile generale, să fie exclusă legal și de la bun început din
etapa alegerilor parțiale. În ceea ce privește dispozițiile art. 29
alin. (5) din Legea nr. 35/2008, prin care se instituie obligația ca,
la depunerea candidaturilor, fiecare candidat să facă dovada
constituirii unui depozit în valoare de 5 salarii minime brute pe
țară, susține că acestea conțin o condiție mult prea restrictivă,
având în vedere că nivelul acestui depozit este, pentru nivelul
economic al țării noastre, foarte ridicat, comparativ cu alte state
europene. Mai mult, dat fiind modul de atribuire a mandatelor,
reglementat de art. 48 din aceeași lege, această cerință
operează discriminări pe criterii de avere, avantajând partidele
politice în detrimentul candidaților independenți. Restricția legală
nu este rezonabilă și nici proporțională și nu urmărește un scop
legitim, astfel încât să fie justificată în lumina cerințelor impuse
de jurisprudența în materie a Curții Europene a Drepturilor
Omului. Prevederile art. 30 din Legea nr. 35/2008 conțin, de
asemenea, o condiție deosebit de excesivă pentru candidații
independenți, și anume aceea a depunerii unor liste de
semnături ale susținătorilor provenind de la minimum 4% din
numărul total al alegătorilor înscriși în listele electorale
permanente din colegiul uninominal în care candidează. Or,
Codul bunelor practici electorale, elaborat de Comisia pentru
Democrație prin Drept — Comisia de la Veneția —, prevede un
număr necesar de semnături cel mult egal cu 1% din totalul
alegătorilor. În sfârșit, se mai susține că atât opinia instanței de
judecată care a sesizat Curtea Constituțională, cât și a
Avocatului Poporului nu conțin argumente solide în sensul
respingerii excepției. Prin urmare, solicită admiterea acesteia și
depune concluzii scrise.

MONITORUL OFICIAL AL ROMÂNIEI, PARTEA I, Nr. 353/28.V.2010
Reprezentantul Ministerului Public pune concluzii de
respingere ca inadmisibilă a excepției, deoarece, în realitate,
autorul acesteia urmărește modificarea dispozițiilor legale
criticate în sensul introducerii candidaților independenți în cursa
pentru alegerile parlamentare parțiale și diminuarea atât a valorii
depozitului necesar a fi constituit de fiecare candidat, cât și a
numărului de semnături necesare unui candidat independent la
depunerea candidaturii sale. Textele de lege criticate exprimă
opțiunea legiuitorului în ceea ce privește stabilirea condițiilor de
exercitare a dreptului de a fi ales și de organizare a alegerilor
parlamentare, în acord cu prevederile internaționale în materie,
inclusiv cu recomandările din Codul bunelor practici în materie
electorală, invocat. Apreciază că sunt respectate drepturile
constituționale pretins încălcate, cum ar fi dreptul de a fi ales și
principiul suveranității, astfel cum a arătat Curtea Constituțională
prin Decizia nr. 61/2010.
C U R T E A,

având în vedere actele și lucrările dosarului, reține următoarele:
Prin Încheierea din 7 aprilie 2010, pronunțată în Dosarul
nr. 1/APCD/2010, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a dispozițiilor ăart. 48 alin. (17), art. 29
alin. (5) independent și în conexiune cu art. 48 și art. 31
raportat la art. 30 din Legea nr. 35/2008 pentru alegerea
Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților
administrației publice locale, a Legii administrației publice
locale nr. 215/2001 și a Legii nr. 393/2004 privind Statutul
aleșilor locali”.
Excepția de neconstituționalitate a fost ridicată de Remus
Florinel Cernea într-o cauză având ca obiect soluționarea
contestației formulate de acesta împotriva Deciziei nr. 4 din
6 aprilie 2010 a Biroului Electoral de Circumscripție al
Municipiului București — Circumscripția Electorală nr. 42 privind
respingerea candidaturii domnului Cernea Remus Florinel,
candidat independent pentru funcția de deputat în Colegiul
uninominal nr. 19 al Circumscripției electorale nr. 42 la alegerile
parțiale pentru Camera Deputaților din 25 aprilie 2010.
În motivarea excepției de neconstituționalitate autorul
acesteia susține următoarele:
Potrivit dispozițiilor art. 48 alin. (17) din Legea nr. 35/2008,
candidații independenți nu pot participa la alegerile parțiale
pentru Camera Deputaților sau Senat, situație care prejudiciază
grav drepturile electorale ale cetățenilor români și lovește
principiul organizării unor alegeri libere și corecte. Nu există un
interes public pentru a limita accesul candidaților independenți
în Parlament, singurul scop al acestei reglementări constând în
menținerea monopolului partidelor parlamentare, cu consecința
vicierii procesului electoral și a discriminării celorlalți competitori
electorali, cu diverse oferte și opinii politice. Condițiile restrictive
de înregistrare a unei candidaturi pentru alegerile parlamentare
parțiale sunt de natură să excludă competiția electorală,
afectează caracterul liber și corect al alegerilor și, astfel, golesc
de conținut dreptul de a fi ales prevăzut de Constituție. O astfel
de condiție, care impune un prag electoral ce nu poate intra în
discuție în cazul independenților, nu mai este întâlnită în niciun
sistem electoral dintr-un stat democratic, membru al Uniunii
Europene.
Dispozițiile art. 29 alin. (5) din Legea nr. 35/2008, ăatât ca
articol independent, cât și în conexiune cu art. 48 din lege, care
stabilește modalitatea de atribuire a mandatelor de
parlamentar”, contravin prevederilor art. 4 alin. (2) din
Constituție, deoarece condiționează exercitarea dreptului de a fi
ales pe criterii de avere. Astfel, la depunerea candidaturilor,
fiecare candidat (partid politic, alianță electorală, organizație a
cetățenilor aparținând minorităților naționale sau candidat

5

independent) trebuie să facă dovada constituirii unui depozit cu
valoare de 5 salarii minime brute pe țară, echivalentul a
3.000 RON. Această sumă este cea mai mare cerută în vreun
stat membru al Uniunii Europene și este deosebit de mare,
având în vedere nivelul scăzut de venit al cetățenilor români față
de alte state ale Uniunii. Curtea Constituțională a statuat, prin
Decizia nr. 226 din 3 iulie 2001, publicată în Monitorul Oficial al
României, Partea I, nr. 605 din 26 septembrie 2001, că, în
virtutea prevederilor art. 19 pct. 3 din Pactul internațional cu
privire la drepturile civile și politice, ăexercitarea libertăților poate
fi supusă anumitor limitări ce trebuie însă stabilite în mod expres
prin lege și care sunt necesare, printre altele, apărării securității
naționale sau ordinii publice”. Or, condiția impusă de art. 29
alin. (5) din Legea nr. 35/2008, de natură restrictivă, nu
răspunde vreunei necesități de acest fel și nici nu este
rezonabilă. Mai mult, art. 29 alin. (7) prevede că depozitul se
returnează candidaților independenți doar dacă aceștia obțin
minimum 20% din voturile exprimate în colegiu, ceea ce constituie
încă o cerință deosebit de excesivă, de vreme ce în Uniunea
Europeană limita maximă în astfel de cazuri nu depășește 5%
din voturi. Potrivit art. 48, mandatele de parlamentar nu sunt
atribuite în funcție de rezultatele obținute, ci, proporțional, în
funcție de procentele de voturi obținute de partid la nivelul
circumscripțiilor județene într-o primă etapă, și la nivel național
în cea de a doua etapă. Astfel se creează o altă inegalitate între
candidații la alegerile parlamentare, fiind avantajate partidele
politice care au înscriși cât mai mulți membri pe liste.
Dispozițiile art. 31, raportat la art. 30 din Legea nr. 35/2008,
sunt neconstituționale prin aceea că impun candidaților
independenți strângerea unui număr de semnături echivalent cu
minimum 4% dintre cetățenii cu drept de vot din colegiul
respectiv. Acest număr depășește de 4 ori limita maximă admisă
de Consiliul Europei, astfel cum rezultă din art. 1.3 pct. ii) din
Codul bunelor practici în materie electorală și încalcă în mod
evident dreptul de a fi ales, prevăzut de art. 37 din Constituție.
Tribunalul București — Secția a III-a civilă, exprimându-și
opinia, apreciază că excepția de neconstituționalitate este
neîntemeiată. Textele de lege criticate nu afectează principiul
suveranității poporului român și nici dreptul de a fi ales. Este
atributul legiuitorului să stabilească în concret condițiile în care
candidații, inclusiv cei independenți, pot participa la alegerile
parlamentare parțiale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, consideră că
dispozițiile ăart. 48 alin. (17), art. 29 alin. (5) independent și în
conexiune cu art. 48 și art. 31 raportat la art. 30 din Legea
nr. 35/2008”, modificată și completată, sunt constituționale.
În argumentarea punctului de vedere se arată că ădispozițiile
art. 48 alin. (17) din Legea nr. 35/2008, modificată și completată,
nu aduc atingere dreptului de a fi ales în substanța sa, ci
condiționează exercițiul său de îndeplinirea unei alte cerințe,
aplicabile în egală măsură tuturor candidaților la alegerile
parlamentare parțiale, condiție necesar a fi îndeplinită, de altfel,
și de candidații membri ai unor formațiuni politice pentru a
dobândi mandatul de parlamentar în cadrul alegerilor generale”.
Cât privește critica de neconstituționalitate a art. 29 alin. (5) din
Legea nr. 35/2008, față de art. 4 alin. (2) din Constituție, se
apreciază că ăprevederile legale criticate nu aduc atingere
principiului constituțional care stabilește că România este patria
comună și indivizibilă a tuturor cetățenilor săi, fără deosebire de
rasă, de naționalitate, de origine etnică, de limbă, de religie, de
sex, de opinie, de apartenență politică, de avere sau de origine
socială”.

6

MONITORUL OFICIAL AL ROMÂNIEI, PARTEA I, Nr. 353/28.V.2010

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile ăart. 48 alin. (17),
art. 29 alin. (5) independent și în conexiune cu art. 48 și art. 31
raportat la art. 30 din Legea nr. 35/2008 pentru alegerea
Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților
administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor
locali”, lege publicată în Monitorul Oficial al României, Partea I,
nr. 196 din 13 martie 2008. Dispozițiile art. 30 au fost
completate, respectiv modificate prin art. I pct. 39, respectiv
pct. 40 din Ordonanța de urgență a Guvernului nr. 97/2008
privind modificarea și completarea titlului I al Legii nr. 35/2008
pentru alegerea Camerei Deputaților și a Senatului și pentru
modificarea și completarea Legii nr. 67/2004 pentru alegerea
autorităților administrației publice locale, a Legii administrației
publice locale nr. 215/2001 și a Legii nr. 393/2004 privind
Statutul aleșilor locali, publicată în Monitorul Oficial al României,
Partea I, nr. 630 din 29 august 2008, iar prevederile art. 48
alin. (17) au fost modificate prin pct. 3 al articolului unic din
Legea nr. 323/2009 pentru aprobarea Ordonanței de urgență a
Guvernului nr. 97/2008 privind modificarea și completarea
titlului I al Legii nr. 35/2008 pentru alegerea Camerei Deputaților
și a Senatului și pentru modificarea și completarea Legii
nr. 67/2004 pentru alegerea autorităților administrației publice
locale, a legii administrației publice locale nr. 215/2001 și a Legii
nr. 393/2004 privind Statutul aleșilor locali, publicată în Monitorul
Oficial al României, Partea I, nr. 708 din 21 octombrie 2009. În
ceea ce privește dispozițiile ăart. 31 raportat la art. 30 din Legea
nr. 35/2008”, criticate, Curtea constată, din analiza motivării
excepției de neconstituționalitate și a conținutului acestor texte
de lege, că, în realitate, autorul acesteia vizează doar
prevederile art. 30 din lege. Ca atare, obiectul excepției de
neconstituționalitate îl constituie dispozițiile art. 29 alin. (5),
art. 30 și ale art. 48 alin. (17) din Legea nr. 35/2008, al căror
conținut este următorul:
— Art. 29 alin. (5): ăLa depunerea candidaturilor, fiecare
partid politic, alianță politică, alianță electorală, organizație a
cetățenilor aparținând minorităților naționale, candidat
independent trebuie să facă dovada constituirii unui depozit, în
contul Autorității Electorale Permanente, cu valoare de 5 salarii
minime brute pe țară pentru fiecare candidat.”;
— Art. 30: ă(1) Candidații independenți trebuie să fie susținuți
de minimum 4% din numărul total al alegătorilor înscriși în listele
electorale permanente din colegiul uninominal în care
candidează, dar nu mai puțin de 2.000 de alegători pentru
Camera Deputaților și 4.000 de alegători pentru Senat.
(11) Candidații independenți pentru circumscripția electorală
a cetățenilor români cu domiciliul sau reședința în afara țării
trebuie să fie susținuți de minimum 4% din alegătorii cu
domiciliul stabilit în unul dintre statele ce fac parte din colegiul
uninominal pentru care candidează, dar nu mai puțin de
2.000 de alegători pentru Camera Deputaților și 4.000 de
alegători pentru Senat.

(2) Lista susținătorilor trebuie să cuprindă data alegerilor,
numele și prenumele candidatului, colegiul uninominal în care
candidează, numele și prenumele susținătorului, codul numeric
personal, data nașterii susținătorului, adresa susținătorului,
denumirea, seria și numărul actului de identitate al
susținătorului, precum și semnătura acestuia. În listă se vor
menționa, de asemenea, numele, prenumele și codul numeric
personal al persoanei care a întocmit-o. Persoana care a
întocmit lista este obligată să depună o declarație pe propria
răspundere prin care să ateste veridicitatea semnăturilor
susținătorilor.
(3) Lista susținătorilor constituie un act public, cu toate
consecințele prevăzute de lege.
(4) Susținătorii pot fi numai cetățeni cu drept de vot și
domiciliul în colegiul uninominal unde candidatul independent
dorește să candideze. Un susținător poate sprijini câte un singur
candidat pentru fiecare dintre funcțiile pentru care se
organizează alegeri.
(5) Adeziunile susținătorilor se dau pe propria răspundere a
acestora.”;
— Art. 48 alin. (17): ăLa alegerile parțiale pot participa numai
partidele politice și organizațiile cetățenilor aparținând
minorităților naționale care la alegerile generale au îndeplinit
pragul electoral prevăzut de prezentul titlu, individual sau într-o
alianță politică ori electorală. Alegerile parțiale se desfășoară
într-un singur tur, cel mai bine clasat candidat urmând a fi
declarat câștigător.”
Dispozițiile din Constituție pretins încălcate sunt, în ordinea
invocării lor, cele ale art. 37 — Dreptul de a fi ales, art. 16
alin. (3) care garantează egalitatea în drepturi sub aspectul
ocupării funcțiilor și demnităților publice, civile sau militare, în
condițiile legii, de către persoanele care au cetățenia română și
domiciliul în țară, art. 2 alin. (1) privind suveranitatea națională,
art. 4 alin. (2) sub aspectul criteriilor de discriminare, în speță
discriminarea pe criteriul averii, și ale art. 20 alin. (1) referitoare
la interpretarea și aplicarea dispozițiilor constituționale privind
drepturile și libertățile cetățenilor în concordanță cu Declarația
Universală a Drepturilor Omului, cu pactele și cu celelalte tratate
la care România este parte. De asemenea, mai sunt invocate
prevederile art. 14 — Interzicerea discriminării din Convenția
pentru apărarea drepturilor omului și a libertăților fundamentale,
ale art. 3 — Dreptul la alegeri libere din Primul Protocol la
Convenție, ale art. 21 din Declarația Universală a Drepturilor
Omului, ale art. 25 și ale art. 26 din Pactul internațional cu privire
la drepturile civile și politice, ale art. 17 pct. 2 lit. b) din Tratatul
de la Lisabona de modificare a Tratatului privind Uniunea
Europeană și a Tratatului de instituire a Comunității Europene,
semnat la Lisabona la 13 decembrie 2007, ratificat de România
prin Legea nr. 13/2008, publicată în Monitorul Oficial al
României, Partea I, nr. 107 din 12 februarie 2008, intrat în
vigoare la 1 decembrie 2009, și art. 1.3 pct. ii) și vi) din Codul
bunelor practici în materie electorală, adoptat de Comisia
Europeană pentru Democrație prin Drept — Comisia de la
Veneția.
Examinând excepția de neconstituționalitate, Curtea
Constituțională constată următoarele:
I. Asupra constituționalității dispozițiilor art. 48 alin. (17) din
Legea nr. 35/2008 pentru alegerea Camerei Deputaților și a
Senatului și pentru modificarea și completarea Legii nr. 67/2004
pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali, Curtea Constituțională s-a
pronunțat prin Decizia nr. 61 din 14 ianuarie 2010, publicată în
Monitorul Oficial al României, Partea I, nr. 76 din 3 februarie
2010. Excepția de neconstituționalitate soluționată cu acel prilej
a fost ridicată de Partidul Verde într-o cauză având ca obiect
soluționarea unei contestații formulate împotriva unei decizii a

MONITORUL OFICIAL AL ROMÂNIEI, PARTEA I, Nr. 353/28.V.2010
Biroului Electoral de Circumscripție al Municipiului București,
Circumscripția Electorală nr. 42, de respingere a candidaturii
domnului Cernea Remus Florinel, propus de Partidul Verde
pentru funcția de deputat în Colegiul uninominal nr. 1 al
Circumscripției electorale nr. 42 la alegerile parțiale pentru
Camera Deputaților din 17 ianuarie 2010. Criticile de
neconstituționalitate atunci formulate au vizat exclusiv situația
unui partid neparlamentar — ca cea a partidului ce a invocat
excepția — căruia, în temeiul dispozițiilor art. 48 alin. (17) din
Legea nr. 35/2008, i-a fost respinsă candidatura la alegerile
parlamentare parțiale. Respingând excepția cu acel prilej,
Curtea a reținut, în esență, că sensul normei juridice atacate
rezidă în necesitatea întrunirii pragului electoral pentru partidele
sau alianțele electorale participante la alegerile parlamentare
parțiale, astfel că doar partidele care, în urma alegerilor
generale, au întrunit acest prag și au devenit partide
parlamentare pot depune candidaturi. Totodată, ăAdmiterea unor
candidaturi la alegerile parțiale din partea unor partide
nereprezentate în Parlament ar conduce la modificarea
configurației politice a acestuia, în dezacord cu votul exprimat de
corpul electoral la alegerile generale, în urma cărora s-a
constituit organul reprezentativ suprem al poporului român,
într-o anumită componență politică, a cărei modificare nu poate
avea loc decât în cazurile și în condițiile stabilite de lege”. În
plus, ăa admite posibilitatea ca în urma alegerilor parțiale să
obțină mandat de parlamentar o persoană care nu aparține unui
partid reprezentat în Parlament înseamnă a consacra că ceea
ce nu s-a obținut prin alegerile generale să se poată obține pe
calea ocolită a alegerilor parțiale”.
Curtea constată că, prin raportare la cele reținute prin Decizia
nr. 61 din 14 ianuarie 2010, criticile de neconstituționalitate ale
autorului excepției de față sunt formulate dintr-o perspectivă cu
totul diferită decât cea anterior examinată, și anume cea a
candidaților independenți la alegerile parlamentare parțiale.
O asemenea abordare a dispozițiilor art. 48 alin. (17) din Legea
nr. 35/2008 este justificată de noua calitate de candidat
independent, și nu din partea unui partid, în care domnul Remus
Florinel Cernea — autorul excepției — și-a depus candidatura
pentru funcția de deputat în Colegiul uninominal nr. 19 al
Circumscripției electorale nr. 42 la alegerile parțiale pentru
Camera Deputaților din 25 aprilie 2010. De altfel, chiar autorul
excepției face explicit precizări de aceeași natură în cuprinsul
motivării scrise a excepției de neconstituționalitate, arătând că,
față de situația examinată de Curtea Constituțională prin Decizia
nr. 61 din 14 ianuarie 2010, care viza strict postura de candidat
al unei formațiuni politice, prin excepția de față este adusă
spre analiză situația candidaților independenți.
Această situație rezultă și din Decizia nr. 4/2010 a Biroului
Electoral de Circumscripție al Municipiului București —
Circumscripția electorală nr. 42, care a reținut că ădl. Cernea
Remus Florinel a înregistrat propunerea de candidatură ca
independent, ceea ce contravine dispozițiilor art. 48 pct. 17 din
Legea nr. 35/2008. Chiar dacă participarea ca independent ar fi
fost posibilă, Biroul Electoral de Circumscripție al Municipiului
București reține că la dosarul de candidatură nu au fost atașate
dovada constituirii depozitului prevăzut la art. 29 alin. (5) din
Legea nr. 35/2008 și nici lista susținătorilor, conform art. 31
raportat la art. 30 din același act normativ”.
Așadar, potrivit susținerilor de neconstituționalitate formulate,
dispozițiile art. 48 alin. (17) din Legea nr. 35/2008 contravin, în
ordinea invocării lor, prevederilor art. 37, art. 16 și ale art. 2
alin. (1) din Constituție, precum și art. 14 din Convenția pentru
apărarea drepturilor omului și a libertăților fundamentale, art. 3
din Primul Protocol la Convenție, art. 25 și 26 din Pactul
internațional cu privire la drepturile civile și politice și ale art. 17
pct. 2 lit. b) din Tratatul de la Lisabona. În esență, se susține că
textul legal indicat, prin sintagma ăLa alegerile parțiale pot

7

participa numai partidele politice și organizațiile cetățenilor (...)”,
elimină din competiția electorală a alegerilor parlamentare
parțiale categoria candidaților independenți, ceea ce
echivalează cu anularea dreptului de a fi ales al acestora, cu
instituirea unei grave discriminări în cadrul competitorilor
electorali, și afectează totodată principiul suveranității prin
vicierea caracterului liber și corect al alegerilor.
Examinând aceste critici, Curtea constată că sunt întemeiate,
urmând ca excepția de neconstituționalitate a dispozițiilor art. 48
alin. (17) din Legea nr. 35/2008 să fie admisă.
Potrivit dispozițiilor art. 48 alin. (17) din legea atacată, ăLa
alegerile parțiale pot participa numai partidele politice și
organizațiile cetățenilor aparținând minorităților naționale care
la alegerile generale au îndeplinit pragul electoral prevăzut de
prezentul titlu, individual sau într-o alianță politică ori electorală.
Alegerile parțiale se desfășoară într-un singur tur, cel mai bine
clasat candidat urmând a fi declarat câștigător”. Curtea constată
că, astfel formulat, textul de lege criticat are ca efect eliminarea
din cursa alegerilor parlamentare parțiale a candidaților
independenți, ceea ce încalcă dreptul de a fi ales, astfel cum
este reglementat de art. 37 din Constituție. Aceste norme
fundamentale, precum și cele ale art. 16 alin. (3) și art. 40 din
Constituție reglementează condițiile de fond și de formă pe care
o persoană trebuie să le îndeplinească pentru exercitarea
dreptului de a fi ales, și anume: persoanele să aibă cetățenia
română și domiciliul în țară, să fi împlinit, până la ziua alegerilor
inclusiv, vârsta de cel puțin 23 de ani pentru a fi aleși în Camera
Deputaților și cel puțin 33 de ani pentru a fi aleși în Senat și să
nu le fie interzisă asocierea în partide politice.
Legiuitorul ordinar are competența exclusivă ca,
subordonându-se acestor norme cu caracter imperativ și
general, să dezvolte, la nivelul legislației infraconstituționale,
condițiile concrete pentru exercitarea dreptului de a fi ales la
nivelul fiecărei funcții publice elective. Dispozițiile legale astfel
reglementate trebuie însă să fie în concordanță cu principiile
statuate în art. 16 alin. (3), art. 37 și 40 din Legea fundamentală.
Curtea constată că soluția legislativă cuprinsă în art. 48
alin. (17) din Legea nr. 35/2008 nu se subordonează normelor
constituționale invocate. Chiar dacă aceste dispoziții legale
reglementează condiții concrete de participare și depunere a
candidaturilor la alegerile parlamentare parțiale, deci exprimă
voința legiuitorului în materie electorală, nu respectă voința
constituantului transpusă în normele constituționale indicate,
deoarece anulează ab initio dreptul de a fi ales al oricărui
cetățean român care, îndeplinind cerințele constituționale și
legale în materie, ar dori să participe la alegerile parlamentare
parțiale în calitate de candidat independent.
Dacă, în cazul partidelor politice ce nu sunt reprezentate în
Parlament, Curtea Constituțională a arătat, în Decizia nr. 61 din
14 ianuarie 2010, rațiunile ce justifică, prin prisma normelor
constituționale, eliminarea acestor formațiuni politice din cursa
pentru alegerile parțiale, pentru cazul candidaților independenți
nu se relevă nicio rațiune pentru care să fie aplicat același
tratament juridic. Astfel, condiția îndeplinirii pragului electoral
indică pentru partidele politice un anumit nivel de
reprezentativitate în rândul corpului electoral, reprezentativitate
impusă de însuși principiul suveranității. Pentru candidații
independenți însă o astfel de condiție ar fi absurdă, aceasta fiind
înlocuită cu cerința depunerii listelor de susținători cuprinzând
semnăturile a minimum 4% din numărul total al alegătorilor
înscriși în listele electorale permanente din colegiul uninominal
în care candidează, dar nu mai puțin de 2.000 de alegători
pentru Camera Deputaților și 4.000 de alegători pentru Senat.
Așadar, pentru alegerile parlamentare generale, legiuitorul a
prevăzut o asemenea cerință preliminară, necesară la
depunerea candidaturii independentului, deci odată cu
exercitarea dreptului său de a fi ales. La alegerile parlamentare

8

MONITORUL OFICIAL AL ROMÂNIEI, PARTEA I, Nr. 353/28.V.2010

parțiale însă legiuitorul omite a reglementa orice condiție pentru
această categorie de candidați electorali, dispunând în sensul că
în categoria competitorilor în această etapă electorală se înscriu
numai partidele politice și organizațiile cetățenilor aparținând
minorităților naționale care la alegerile generale au îndeplinit
pragul electoral legal, individual sau într-o alianță politică ori
electorală. Nu este vorba, așadar, de impunerea unor limite sau
de circumstanțierea modalității de exercitare a dreptului de a fi
ales, ci chiar de anularea sa prin nerecunoaștere,
nereglementare legală.
Este adevărat, textul legal criticat nu prevede în mod expres,
direct, eliminarea candidaților independenți de la alegerile
parlamentare parțiale, însă aceasta rezultă tocmai din formula
ănumai partidele.. și organizațiile...”, redactare restrictivă și
imperativă, ce exclude în mod logic orice altă interpretare. Chiar
dacă îmbracă forma unei omisiuni legislative, viciul de
neconstituționalitate sesizat nu poate fi ignorat, deoarece o atare
omisiune este cea care generează, eo ipso, încălcarea dreptului
constituțional de a fi ales. Or, Curtea Constituțională, potrivit
art. 142 din Legea fundamentală, este garantul supremației
Constituției, ceea ce presupune, printre altele, conformitatea
întregului drept cu Constituția, controlul constituționalității legilor.
În concluzie, legea electorală poate preciza condițiile în care
o persoană poate candida în calitate de independent
(constituirea unui depozit financiar, un anumit număr de
susținători), dar nu poate, sub nicio formă, să îndepărteze
de la procesul electoral, în cazul alegerilor parțiale,
candidatura ca independent a unei persoane, fără ca prin
aceasta să nu încalce dreptul fundamental constituțional
consacrat de art. 37 — ăDreptul de a fi ales”.
II. În ceea ce privește susținerile de neconstituționalitate a
dispozițiilor art. 29 alin. (5) și ale art. 30 din Legea nr. 35/2008,
criticate sub aspectul cerințelor mult prea restrictive pe care le
impun
candidaților
independenți
pentru
depunerea
candidaturilor la alegerile parlamentare, Curtea Constituțională
constată că sunt neîntemeiate.
Dispozițiile art. 29 alin. (5) stabilesc regula potrivit căreia, la
depunerea candidaturii, fiecare partid politic, alianță politică,
alianță electorală, organizație a cetățenilor aparținând
minorităților naționale, candidat independent trebuie să facă
dovada constituirii unui depozit, în contul Autorității Electorale
Permanente, cu valoare de 5 salarii minime brute pe țară pentru
fiecare candidat. Autorul excepției apreciază că această condiție
este excesivă și operează discriminatoriu, pe criterii de avere,
avantajând partidele politice în detrimentul candidaților
independenți.
După cum s-a arătat deja, cadrul constituțional al dreptului de
a fi ales îl constituie prevederile art. 37 din Constituție, iar prin
acte normative infraconstituționale, legiuitorul ordinar, în temeiul
art. 73 alin. (3) lit. a) din Constituție, potrivit căruia sistemul
electoral se reglementează prin lege organică, detaliază
condițiile necesare exercitării în concret a acestui drept. Curtea
constată că dispozițiile art. 29 alin. (5) din Legea nr. 35/2008
conțin o astfel de reglementare, aceasta fiind aplicabilă în egală
măsură tuturor candidaților, fie că aparțin unei formațiuni politice,
fie că participă la alegeri în nume propriu. Depozitul prevăzut de
legea electorală reprezintă, alături de alte condiții reglementate
de lege, o condiție pentru depunerea candidaturii și nu un cens
de avere, având în vedere, pe de o parte, nivelul economic și
social la care se găsește România în prezent, iar, pe de altă
parte, cuantumul accesibil al acestuia pe care legea îl stabilește.
Condiția constituirii unui depozit de o anumită valoare reprezintă
una dintre modalitățile prin care se urmărește descurajarea
candidaturilor lipsite de seriozitate și responsabilitate, astfel
încât în fața electoratului să se prezinte candidați cu adevărat
determinați, capabili să reprezinte și să îndeplinească interesele

alegătorilor. Totodată, candidaților independenți depozitul li se
restituie dacă aceștia au obținut cel puțin 20% din voturile valabil
exprimate în colegiul uninominal în care au candidat.
În legătură cu constituționalitatea prevederilor legale care
instituie constituirea unui depozit pentru fiecare candidat, Curtea
Constituțională a statuat, prin Decizia nr. 305 din 12 martie 2008,
publicată în Monitorul Oficial al României, Partea I, nr. 213 din
20 martie 2008, că ădispoziții din reglementări internaționale nu
se opun unor circumstanțieri și chiar unor restricții în exercitarea
libertăților”. Totodată, prin Decizia nr. 226 din 3 iulie 2001,
publicată în Monitorul Oficial al României, Partea I, nr. 605 din
26 septembrie 2001, Curtea a reținut că, în virtutea prevederilor
art. 19 pct. 3 din Pactul internațional cu privire la drepturile civile
și politice, ăexercitarea libertăților poate fi supusă anumitor
limitări, ce trebuie însă să fie stabilite în mod expres prin lege și
care sunt necesare, printre altele, apărării securității naționale
sau ordinii publice”. Prin aceeași decizie, Curtea, referindu-se
la prevederile art. 25 din același act juridic internațional, a statuat
că ădreptul de a fi ales trebuie exercitat fără restricții
nerezonabile, ceea ce implică posibilitatea existenței unor
condiționări în exercițiul acestor drepturi”. Or, condiția impusă
de art. 29 alin. (5) din legea criticată este necesară pentru a
asigura un grad sporit de responsabilitate din partea tuturor
competitorilor electorali în participarea lor la procesul electoral
și pentru exercitarea cu bună-credință a dreptului de a fi ales.
De altfel, dispoziții de lege care instituie necesitatea
constituirii unui depozit sau cauțiuni se regăsesc și în legislația
altor state membre ale Uniunii Europene. Art.1.3 pct. vi din
Codul bunelor practici în materie electorală, invocat de autorul
excepției, recomandă ca, ăîn cazul în care este solicitată
depunerea unei cauțiuni, aceasta este rambursată dacă
respectivul candidat sau partidul depășește un anumit număr de
voturi; suma și numărul de voturi cerut nu trebuie să fie
excesive”. Stabilirea în concret a nivelului acestui depozit
reprezintă opțiunea legiuitorului în materie, și atât timp cât nu
este excesiv, în sensul că nu împiedică în mod absolut
exercitarea dreptului de a fi ales, nu poate fi apreciat ca fiind
neconstituțional.
Curtea constată că dispozițiile art. 30 din Legea nr. 35/2008,
de asemenea criticate, reglementează posibilitatea unor
persoane de a se autopropune pentru a candida la alegerea
Camerei Deputaților sau a Senatului dacă sunt susținute de
minimum 4% din numărul total al alegătorilor înscriși în listele
electorale permanente din colegiul uninominal în care
candidează, dar nu mai puțin de 2.000 alegători pentru Camera
Deputaților și 4.000 de alegători pentru Senat. Și această cerință
este apreciată de autorul excepției ca fiind excesivă, de natură
să împiedice exercitarea dreptului de a fi ales.
Curtea reține că această condiție urmărește dovedirea unui
anumit grad de reprezentativitate în rândul electoratului,
presupunându-se că cel puțin cei care îl susțin pe candidatul
independent îl vor și vota. În cazul celorlalți candidați propuși de
partidele politice și organizațiile cetățenilor aparținând
minorităților naționale, participarea la alegerile parțiale este
condiționată de întrunirea pragului electoral de către acestea la
alegerile generale.
Limita numărului de susținători este mai mare în cazul pentru
alegerea Senatului (4.000 susținători) decât în cazul Camerei
Deputaților (2.000 susținători), avându-se în vedere că și norma
de reprezentare pentru alegerea Camerei Deputaților, prevăzută
de art. 5 alin. (2), este de un deputat la 70.000 locuitori, față de
norma de reprezentare prevăzută de alin. (3) al art. 5 pentru
alegerea Senatului, de un senator la 160.000 locuitori.
Totodată, Curtea constată că dispozițiile Codului bunelor
practici în materie electorală, invocat de autorul excepției, conțin
ălinii directoare” elaborate de Comisia Europeană pentru

MONITORUL OFICIAL AL ROMÂNIEI, PARTEA I, Nr. 353/28.V.2010
Democrație prin Drept (Comisia de la Veneția). Acest act nu are
un caracter obligatoriu asupra statelor membre ale Uniunii
Europene. De altfel, Codul nu impune sancțiuni în eventualitatea
în care un stat eșuează în implementarea prevederilor sale.
Așadar, statele își pot manifesta opțiunea liberă în materie
electorală, având în vedere, desigur, respectarea drepturilor
fundamentale ale omului, în general, și a dreptului de a fi ales și
de a alege, în special. În acest sens, chiar în jurisprudența
invocată de autorul excepției, respectiv Hotărârea din 2 martie
1987, pronunțată în Cauza Mathieu-Mohin and Clerfayt

9

împotriva Belgiei, Curtea Europeană a Drepturilor Omului a
arătat că ăStatele au o marjă largă de apreciere în alegerea
sistemului electoral și a condițiilor de aplicare a acestuia.
Condițiile nu vor limita drepturile în discuție atât de mult încât să
afecteze esența acestora și să le golească de conținut (...)”.
Ca atare, criticile privind dispozițiile art. 29 alin. (5) și ale
art. 30 din Legea nr. 35/2008 sunt neîntemeiate, ele
necontravenind art. 4 alin. (2), art. 16 alin. (3) și art. 37 din Legea
fundamentală și nici textelor din instrumentele internaționale
invocate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu unanimitate de voturi,
CURTEA CONSTITUȚIONALĂ

În numele legii
D E C I D E:

1. Admite excepția de neconstituționalitate ridicată de Remus Florinel Cernea în Dosarul nr. 1/APCD/2010 al Tribunalului
București — Secția a III-a civilă și constată că dispozițiile art. 48 alin. (17) din Legea nr. 35/2008 pentru alegerea Camerei
Deputaților și a Senatului și pentru modificarea și completarea Legii nr. 67/2004 pentru alegerea autorităților administrației publice
locale, a Legii administrației publice locale nr. 215/2001 și a Legii nr. 393/2004 privind Statutul aleșilor locali sunt neconstituționale.
2. Respinge, ca neîntemeiată, excepția de neconstituționalitate a dispozițiilor art. 29 alin. (5) și ale art. 30 din Legea
nr. 35/2008 pentru alegerea Camerei Deputaților și a Senatului și pentru modificarea și completarea Legii nr. 67/2004 pentru
alegerea autorităților administrației publice locale, a Legii administrației publice locale nr. 215/2001 și a Legii nr. 393/2004 privind
Statutul aleșilor locali, excepție ridicată de același autor în același dosar al aceleiași instanțe de judecată.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 525
din 27 aprilie 2010

referitoare la excepția de neconstituționalitate a dispozițiilor art. 1085
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1085 din Codul de procedură civilă, excepție
ridicată de Cabinetul individual de insolvență ăȘtefănescu
Dănuț” în Dosarul nr. 32/62/2003 al Curții de Apel Brașov —
Secția comercială.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra faptului că în dosar a fost
depusă o cerere din partea autorului excepției de

neconstituționalitate, prin care acesta solicită Curții
Constituționale acordarea unui nou termen de judecată, în
vederea angajării unui apărător.
Reprezentantul Ministerului Public solicită respingerea cererii
formulate.
Deliberând, Curtea respinge cererea de amânare, deoarece
autorul excepției nu a învederat motive temeinice care să
justifice acordarea unui nou termen pentru pregătirea apărării, el
având suficient timp de la data invocării excepției, 2 octombrie
2009, până în prezent.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 2 octombrie 2009, pronunțată în Dosarul
nr. 32/62/2003, Curtea de Apel Brașov — Secția comercială
a sesizat Curtea Constituțională cu soluționarea excepției
de neconstituționalitate a dispozițiilor art. 1085 din Codul

10

MONITORUL OFICIAL AL ROMÂNIEI, PARTEA I, Nr. 353/28.V.2010

de procedură civilă, excepție ridicată de Cabinetul individual
de insolvență ăȘtefănescu Dănuț”.
În motivarea excepției de neconstituționalitate autorul
apreciază că textul de lege criticat nu oferă garanțiile prevăzute
de art. 16 alin. (1) și art. 21 alin. (3) din Constituție, raportate la
art. 6 din Convenția pentru apărarea drepturilor omului și a
libertăților fundamentale. Astfel, în condițiile în care părțile
litigante au dreptul la un proces echitabil, iar, în baza art. 6 din
convenție, procesul echitabil presupune și imparțialitatea
magistratului, textul art. 1085 alin. 3 din Codul de procedură
civilă nu oferă părților toate garanțiile constituționale și
convenționale. Realizarea dreptului la apărare se asigură prin
respectarea principiilor legalității, egalității părților, publicității,
controlului judiciar etc. Toate aceste principii procesuale sunt
încălcate prin reglementarea criticată, în măsura în care cererea
de reexaminare se soluționează de însuși completul care a
dispus măsura sancționatorie.
Curtea de Apel Brașov — Secția comercială consideră
neîntemeiată excepția de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul apreciază că excepția de neconstituționalitate este
neîntemeiată, textele de lege criticate fiind în deplină
concordanță cu prevederile constituționale invocate.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1085 din Codul de procedură civilă, text de lege
care are următorul conținut: ăÎmpotriva încheierii prevăzute la
art. 1084 cel obligat la amendă sau despăgubire va putea face
numai cerere de reexaminare, solicitând, motivat, să se revină
asupra amenzii ori despăgubirii sau să se dispună reducerea
acestora.

Cererea se face în termen de 15 zile, după caz, de la data la
care a fost luată măsura sau de la data comunicării încheierii.
Cererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 11, 20 și 24, precum și celor ale art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile de lege criticate au mai făcut obiectul
controlului de constituționalitate. Astfel, prin Decizia nr. 260 din
20 martie 2007, publicată în Monitorul Oficial al României,
Partea I, nr. 301 din 7 mai 2007, Curtea, respingând excepția
de neconstituționalitate ca neîntemeiată, a statuat că
reglementarea criticată a fost adoptată de legiuitor în cadrul
competenței sale constituționale, astfel cum este consacrată
prin art. 126 alin. (2) și art. 129 din Constituție, potrivit cărora
ăCompetența instanțelor judecătorești și procedura de judecată
sunt prevăzute numai prin lege”, iar ăîmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”.
De asemenea, faptul că împotriva încheierii de stabilire a
amenzii sau despăgubirii se poate face numai cerere de
reexaminare, aceasta soluționându-se de către instanța de
judecată ori de președintele instanței de executare care a aplicat
amenda sau despăgubirea, nu poate constitui o încălcare a
vreunei prevederi constituționale, întrucât instanța nu
soluționează fondul litigiului. Cererea se judecă în camera de
consiliu, cu citarea părților, în temeiul art. 85 din Codul de
procedură civilă, și se soluționează prin încheiere irevocabilă.
Există în acest caz doar posibilitatea de a reveni asupra amenzii
sau despăgubirii, în scopul de a ușura situația persoanei
obligate la plata acestora, reexaminarea apărând ca o cale
specifică de retractare. Pe această cale nu se realizează un
control judiciar propriu-zis, iar faptul că aceeași instanță care a
pronunțat hotărârea judecă și cererea de reexaminare nu este
de natură să influențeze aprecierea judecătorilor, întrucât
aspectele analizate pe calea reexaminării sunt diferite de cele
examinate în fond.
Curtea apreciază că nu au intervenit elemente noi, de natură
să justifice reconsiderarea jurisprudenței în materie, astfel încât
soluțiile și considerentele deciziilor amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1085 din Codul de procedură civilă, excepție ridicată de
Cabinetul individual de insolvență ăȘtefănescu Dănuț” în Dosarul nr. 32/62/2003 al Curții de Apel Brașov — Secția comercială.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 353/28.V.2010

11

CURTEA CONSTITUȚIONALĂ

D E C I Z I A Nr. 526
din 27 aprilie 2010

referitoare la excepția de neconstituționalitate a dispozițiilor art. 31 și 34
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 31 și 34 din Codul de procedură civilă, excepție
ridicată de Societatea Comercială ăJad” — S.R.L. din Pitești în
Dosarul nr. 3.113/46/2006 al Tribunalului Argeș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 16 octombrie 2009, pronunțată în Dosarul
nr. 3.113/46/2006, Tribunalul Argeș — Secția civilă a sesizat
Curtea Constituțională pentru soluționarea excepției de
neconstituționalitate a dispozițiilor art. 31 și 34 din Codul
de procedură civilă, excepție ridicată de Societatea
Comercială ăJad” — S.R.L. din Pitești.
În motivarea excepției de neconstituționalitate autorul
acesteia susține că dispozițiile de lege criticate sunt
neconstituționale, deoarece procedura instituită în vederea
judecării cererii de recuzare îl împiedică pe justițiabil să
administreze probe relevante pentru admiterea cererii și nu îi
lasă posibilitatea de a ataca hotărârea prin care cererea de
recuzare a fost respinsă.
Tribunalul Argeș — Secția civilă consideră neîntemeiată
excepția de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 31 și 34 din Codul de procedură civilă, texte de
lege care au următorul conținut:
— Art. 31: ăInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogatoriul sau jurământul ca mijloc de
dovadă a motivelor de recuzare.
În cursul judecării cererii de recuzare nu se va face nici un act
de procedură.”;
— Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nici o cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21, 24 și art. 124 alin. (2), precum și celor ale
art. 6 paragraful 1 și art. 14 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea reține
că asupra constituționalității dispozițiilor de lege criticate s-a
pronunțat prin Decizia nr. 268 din 6 martie 2008, publicată în
Monitorul Oficial al României, Partea I, nr. 380 din 20 mai 2008.
Cu acel prilej, Curtea a reținut că prevederile criticate din Codul
de procedură civilă nu contravin dispozițiilor art. 21 din
Constituție, întrucât judecarea cererii de recuzare nu vizează
fondul cauzei și nu presupune în mod necesar dezbateri
contradictorii. Prin această reglementare legiuitorul a avut în
vedere instituirea unei proceduri simple și operative de
soluționare a acestei cereri, încheierea prin care s-a respins
recuzarea se poate ataca o dată cu fondul, instanța superioară
de fond urmând a reface toate actele și dovezile administrate la
prima instanță, atunci când constată că cererea de recuzare a
fost pe nedrept respinsă.
Pentru aceleași considerente nu a putut fi reținută nici critica
privind încălcarea art. 24 privind dreptul la apărare din
Constituție.
În final, Curtea a reținut că procedura privind judecarea
cererii de recuzare este aceeași, indiferent de calitatea părților
în proces, așa încât nu se poate reține nici încălcarea principiului
egalității în drepturi.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își mențin valabilitatea și în cauza de față.

12

MONITORUL OFICIAL AL ROMÂNIEI, PARTEA I, Nr. 353/28.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 și 34 din Codul de procedură civilă, excepție ridicată de
Societatea Comercială ăJad” — S.R.L. din Pitești în Dosarul nr. 3.113/46/2006 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 530
din 27 aprilie 2010

referitoare la excepția de neconstituționalitate a dispozițiilor art. 31 alin. 1 și 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 31 alin. 1 și 2 din Codul de procedură civilă,
excepție ridicată de Sofia Georgescu în Dosarul
nr. 1.498/280/2008 al Tribunalului Argeș — Secția civilă.
La apelul nominal se prezintă autorul excepției, prin avocat,
lipsind celelalte părți, față de care procedura de citare a fost
legal îndeplinită.
Cauza fiind în stare de judecată, președintele acordă
cuvântul avocatului, care susține admiterea excepției de
neconstituționalitate, deoarece dispozițiile criticate contravin
prevederilor art. 6 din Convenția pentru apărarea drepturilor
omului și a libertăților fundamentale, referitoare la dreptul la un
proces echitabil. Astfel, imposibilitatea administrării probatoriului
în dovedirea cererii de recuzare împiedică partea să
demonstreze parțialitatea magistratului, cu încălcarea
principiului de drept potrivit căruia orice cerere depusă în fața
instanței trebuie dovedită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 21 octombrie 2009, pronunțată în Dosarul
nr. 1.498/280/2008, Tribunalul Argeș — Secția civilă a sesizat
Curtea Constituțională cu soluționarea excepției de
neconstituționalitate a dispozițiilor art. 31 alin. 1 și 2 din
Codul de procedură civilă, excepție ridicată de Sofia
Georgescu.

În motivarea excepției de neconstituționalitate autorul
arată că dispoziția legală criticată îi încalcă grav dreptul la
apărare, la un proces echitabil, precum și liberul acces la justiție,
deoarece nu i se dă posibilitatea de a fi prezent în camera de
consiliu pentru a-și susține cererea de recuzare și de a propune
probe.
Tribunalul Argeș — Secția civilă consideră neîntemeiată
excepția de neconstituționalitate. Judecarea cererii de recuzare
nu vizează fondul cauzei și nu presupune în mod necesar
dezbateri contradictorii, instanța pronunțându-se în ședință
publică printr-o încheiere asupra recuzării. Încheierea prin care
se respinge cererea de recuzare poate fi atacată odată cu
fondul, instanța de control judiciar urmând să dispună refacerea
tuturor actelor și dovezilor administrate de instanța de apel,
atunci când constată că cererea de recuzare a fost respinsă
nelegal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 31 alin. 1 și 2 din Codul de procedură civilă, texte
de lege care au următorul conținut: ăInstanța decide asupra
recuzării, în camera de consiliu, fără prezența părților și
ascultând pe judecătorul recuzat.

MONITORUL OFICIAL AL ROMÂNIEI, PARTEA I, Nr. 353/28.V.2010
Nu se admite interogatoriul sau jurământul ca mijloc de
dovadă a motivelor de recuzare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 11, 21 și 24, precum și prevederilor art. 6 din
Convenția pentru apărarea drepturilor omului și a libertăților
fundamentale.
Examinând excepția, Curtea observă că asupra dispozițiilor
de lege criticate s-a mai pronunțat, de exemplu, prin Decizia
nr. 746 din 13 septembrie 2007, publicată în Monitorul Oficial al
României, Partea I, nr. 740 din 1 noiembrie 2007, și Decizia
nr. 936 din 18 octombrie 2007, publicată în Monitorul Oficial al
României, Partea I, nr. 847 din 10 decembrie 2007. Cu acele
prilejuri, Curtea a reținut că prevederile legale criticate nu
contravin dispozițiilor art. 21 din Constituție, întrucât judecarea
cererii de recuzare nu vizează fondul cauzei și nu presupune în

13

mod necesar dezbateri contradictorii. Prin această reglementare
legiuitorul a avut în vedere instituirea unei proceduri simple și
operative de soluționare a acestei cereri, încheierea prin care
s-a respins recuzarea se poate ataca o dată cu fondul, instanța
superioară de fond urmând a reface toate actele și dovezile
administrate la prima instanță, atunci când constată că cererea
de recuzare a fost pe nedrept respinsă.
Pentru aceleași considerente nu poate fi reținută nici critica
privind încălcarea art. 24 privind dreptul la apărare din
Constituție.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele cuprinse în
deciziile menționate își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. 1 și 2 din Codul de procedură civilă, excepție ridicată
de Sofia Georgescu în Dosarul nr. 1.498/280/2008 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 531
din 27 aprilie 2010

referitoare la excepția de neconstituționalitate a dispozițiilor art. 2821 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2821 alin. 1 din Codul de procedură civilă,
excepție ridicată de Elena Muha în Dosarul nr. 2.859/314/2007
al Tribunalului Suceava — Secția civilă.
La apelul nominal se prezintă Constantin Vlădeanu,
mandatarul autorului excepției, lipsind celelalte părți, față de
care procedura de citare a fost legal îndeplinită.
Cauza este în stare de judecată. Curtea, în temeiul art. 68
alin. 4 și 5 din Codul de procedură civilă, învederează

reprezentantului autorului excepției că, întrucât mandatul este
dat unei persoane care nu are calitatea de avocat și nici pe cea
de licențiată în drept, mandatarul nu poate pune concluzii decât
prin avocat. De asemenea, Curtea pune în vedere mandatarului
că are dreptul să depună note scrise în susținerea criticilor de
neconstituționalitate.
În continuare, președintele acordă cuvântul reprezentantului
Ministerului Public, care pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 20 octombrie 2009, pronunțată în Dosarul
nr. 2.859/314/2007, Tribunalul Suceava — Secția civilă a
sesizat Curtea Constituțională cu soluționarea excepției de
neconstituționalitate a dispozițiilor art. 2821 alin. 1 din
Codul de procedură civilă, excepție ridicată de Elena Muha.
În motivarea excepției de neconstituționalitate autorul
arată că, în temeiul dispoziției legale criticate, dacă obiectul
pricinii are o valoare patrimonială mai mică decât cea prevăzută

14

MONITORUL OFICIAL AL ROMÂNIEI, PARTEA I, Nr. 353/28.V.2010

de norma legală, justițiabilii sunt privați de calea de atac ordinară
și devolutivă a apelului, împrejurare care constituie o piedică în
calea accesul liber la un proces echitabil, consacrat de
prevederile art. 6 din Convenția pentru apărarea drepturilor
omului și a libertăților fundamentale.
Tribunalul Suceava — Secția civilă apreciază că excepția
de neconstituționalitate este nefondată, întrucât accesul liber la
justiție nu înseamnă accesul la toate structurile judecătorești și
nici la toate căile de atac, prin lege putând fi instituite reguli
deosebite în considerarea unor situații deosebite.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 2821 alin. 1 din Codul de procedură civilă, cu
următorul conținut: ăNu sunt supuse apelului hotărârile
judecătorești date în primă instanță în cererile introduse pe cale
principală privind pensii de întreținere, litigii al căror obiect are o
valoare de până la 100.000 lei inclusiv, atât în materie civilă, cât
și în materie comercială, acțiunile posesorii, precum și cele
referitoare la înregistrările în registrele de stare civilă, luarea
măsurilor asigurătorii și în alte cazuri prevăzute de lege.”
În susținerea neconstituționalității acestor dispoziții legale
autorul excepției invocă încălcarea prevederilor constituționale
ale art. 21 referitoare la accesul liber la justiție, precum și a
prevederilor art. 6 din Convenția pentru apărarea drepturilor
omului și a libertăților fundamentale privind dreptul la un proces
echitabil.
Examinând excepția, Curtea constată că asupra
constituționalității prevederilor art. 2821 alin. 1 din Codul de
procedură civilă s-a pronunțat prin mai multe decizii, de exemplu
prin Decizia nr. 440 din 15 septembrie 2005, publicată în
Monitorul Oficial al României, Partea I, nr. 938 din 20 octombrie
2005, sau prin Decizia nr. 1.132 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008, respingând criticile cu un atare obiect.
Având în vedere că nu au intervenit elemente noi, de natură
să determine schimbarea jurisprudenței Curții Constituționale,
soluția și considerentele cuprinse în deciziile menționate își
mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 alin.1 din Codul de procedură civilă, excepție ridicată
de Elena Muha în Dosarul nr. 2.859/314/2007 al Tribunalului Suceava — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 537
din 27 aprilie 2010

referitoare la excepția de neconstituționalitate a dispozițiilor art. 121 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 121 din Codul de procedură civilă, excepție
ridicată de Traian Ioan Berbecaru în Dosarul nr. 6.466/4/2009 al
Judecătoriei Sectorului 4 București — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

MONITORUL OFICIAL AL ROMÂNIEI, PARTEA I, Nr. 353/28.V.2010
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 9 octombrie 2009, pronunțată în Dosarul
nr. 6.466/4/2009, Judecătoria Sectorului 4 București —
Secția civilă a sesizat Curtea Constituțională cu
soluționarea excepției de neconstituționalitate a
dispozițiilor art. 121 din Codul de procedură civilă, excepție
ridicată de Traian Ioan Berbecaru.
În motivarea excepției de neconstituționalitate autorul
apreciază că textul de lege criticat contravine unor reguli
fundamentale ale dreptului civil și dispozițiilor constituționale
cuprinse în art. 16, 21 și 24 care garantează respectarea acestor
principii.
Judecătoria Sectorului 4 București — Secția civilă
apreciază că dispozițiile art. 121 din Codul de procedură civilă
nu contravin prevederilor constituționale invocate, reprezentând
o formă de reglementare a dreptului părților la un proces
echitabil și a dreptului acestora la respectarea vieții private și de
familie. Astfel, judecarea unei cauze în ședință secretă nu poate
fi considerată un caz de discriminare față de alte persoane al
căror proces se judecă în ședință publică ori o încălcare a
dreptului persoanei de acces liber la justiție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 121 din Codul de procedură civilă, text de lege
care are următorul conținut: ăȘedințele vor fi publice, afară de
cazurile când legea dispune altfel.

15

Instanța poate să dispună ca dezbaterile să se facă în
ședință secretă, dacă dezbaterea publică ar putea vătăma
ordinea sau moralitatea publică sau pe părți. În acest caz, părțile
vor putea fi însoțite, în afara de apărătorii lor, de cel mult două
persoane desemnate de ele.
Hotărârea se pronunță întotdeauna în ședință publică.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21 și 24.
Examinând excepția de neconstituționalitate, Curtea reține
că asupra constituționalității dispozițiilor de lege criticate s-a
pronunțat prin Decizia nr. 727 din 13 septembrie 2007, publicată
în Monitorul Oficial al României, Partea I, nr. 681 din 8 octombrie
2007, reținând, în esență, că dispozițiile art. 121 alin. 1 din Codul
de procedură civilă consacră unul dintre principiile fundamentale
ale dreptului procesual civil, respectiv principiul publicității
dezbaterilor, și constituie expresia prevederilor constituționale
ale art. 127, potrivit căruia ăȘedințele de judecată sunt publice,
afară de cazurile prevăzute de lege”, și a reglementării cuprinse
în art. 6 paragraful 1 din Convenția pentru apărarea drepturilor
omului și a libertăților fundamentale, conform căreia ăOrice
persoană are dreptul la judecarea în mod echitabil, în mod
public și într-un termen rezonabil a cauzei sale [...]. Hotărârea
[judecătorească] trebuie să fie pronunțată în mod public, dar
accesul în sala de ședință poate fi interzis presei și publicului
pe întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor sau
protecția vieții private a părților la proces o impun, sau în măsura
considerată absolut necesară de către instanță atunci când, în
împrejurări speciale, publicitatea ar fi de natură să aducă
atingere intereselor justiției”.
Principiul publicității implică, pe de o parte, desfășurarea
ședințelor de judecată în prezența părților și în condiții care să
garanteze posibilitatea publicului de a asista la dezbateri și, pe
de altă parte, pronunțarea hotărârii prin care se soluționează
cauza în ședință publică. El constituie premisa unei justiții
independente și imparțiale care asigură părților garanția
respectării dreptului la un proces echitabil.
De la principiul publicității dezbaterilor, Codul de procedură
civilă instituie două excepții, potrivit dispozițiilor art. 121 alin. 2,
atunci când dezbaterea publică ar putea vătăma ordinea sau
moralitatea publică, pe de o parte, sau părțile implicate în
proces, pe de altă parte, dezbaterile urmând a se desfășura în
ședință secretă. Astfel, instanța poate dispune din oficiu sau la
cererea uneia dintre părți, prin încheiere, continuarea procesului
într-un cadru limitat sub aspectul accesului publicului, părțile
putând fi însoțite, în afară de apărătorii lor, de cel mult două
persoane desemnate de ele.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

16

MONITORUL OFICIAL AL ROMÂNIEI, PARTEA I, Nr. 353/28.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 121 din Codul de procedură civilă, excepție ridicată de Traian
Ioan Berbecaru în Dosarul nr. 6.466/4/2009 al Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 353/28.V.2010 conține 16 pagini.

Prețul: 3,20 lei

&JUYDGY|443396]
ISSN 1453—4495

