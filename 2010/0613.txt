PARTEA I

Anul 178 (XXII) — Nr. 613

Luni, 30 august 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

24.

— Ordonanță privind controlul operațiunilor care fac
parte din sistemul de finanțare prin Fondul European
de Garantare Agricolă ................................................

2–3

25.

— Ordonanță pentru instituirea unei scheme de ajutor
de stat temporare privind asigurarea accesului la
finanțare în agricultură................................................

4–6

26.

— Ordonanță pentru modificarea și completarea Legii
nr. 123/2006 privind statutul personalului din serviciile
de probațiune ............................................................

6–10

— Hotărâre privind aprobarea actualizării inventarului
centralizat al bunurilor din domeniul public al statului
prin schimbarea unității de administrare și prin
modificarea valorilor de inventar ale unui imobil aflat
în domeniul public al statului și în administrarea
Ministerului Administrației și Internelor ......................

11

871.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
975/172. — Ordin al ministrului mediului și pădurilor și al
ministrului agriculturii și dezvoltării rurale pentru
aprobarea Normelor privind practicarea activității de
pescuit pentru consumul familial în Rezervația
Biosferei Delta Dunării................................................

12–15

2

MONITORUL OFICIAL AL ROMÂNIEI, PARTEA I, Nr. 613/30.VIII.2010

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind controlul operațiunilor care fac parte din sistemul de finanțare
prin Fondul European de Garantare Agricolă
În temeiul art. 108 din Constituția României, republicată, și al art. 1 pct. II.3 din Legea nr. 138/2010 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — (1) Prezenta ordonanță creează cadrul juridic și
organizatoric pentru aplicarea dispozițiilor Regulamentului (CE)
nr. 485/2008 al Consiliului din 26 mai 2008 privind controalele
efectuate de către statele membre cu privire la operațiunile care
fac parte din sistemul de finanțare prin Fondul European de
Garantare Agricolă, publicat în Jurnalul Oficial al Uniunii
Europene, seria L, nr. 143 din 3 iunie 2008, denumit în
continuare Regulament.
(2) Ministerul Agriculturii și Dezvoltării Rurale, denumit în
continuare M.A.D.R., este principala autoritate publică
responsabilă cu implementarea Regulamentului, supravegherea,
coordonarea și efectuarea controalelor conform acestuia.
(3) Alte autorități publice implicate în implementarea
Regulamentului sunt:
a) Autoritatea Națională a Vămilor, denumită în continuare
A.N.V., din cadrul Agenției Naționale de Administrare Fiscală;
b) Agenția Națională de Administrare Fiscală, denumită în
continuare A.N.A.F., din cadrul Ministerului Finanțelor Publice;
c) Departamentul pentru Lupta Antifraudă, denumit în
continuare D.L.A.F.;
d) Agenția de Plăți pentru Dezvoltare Rurală și Pescuit,
denumită în continuare A.P.D.R.P.;
e) Agenția de Plăți și Intervenție pentru Agricultură, denumită
în continuare A.P.I.A.
(4) În vederea aplicării prevederilor Regulamentului, între
M.A.D.R. și autoritățile publice prevăzute la alin. (3) lit. a), b) și
c) se încheie protocoale de colaborare, în termen de 60 de zile
de la intrarea în vigoare a prezentei ordonanțe.
(5) Prin ordin al ministrului agriculturii și dezvoltării rurale, în
termen de 30 de zile de la intrarea în vigoare a prezentei
ordonanțe, se aprobă procedura de lucru privind implementarea
prevederilor Regulamentului între M.A.D.R., A.P.I.A. și
A.P.D.R.P.
Art. 2. — (1) Obiectivul general al controalelor efectuate în
temeiul Regulamentului este de a verifica realitatea și
regularitatea operațiunilor finanțate prin Fondul European de
Garantare Agricolă, denumit în continuare FEGA.
(2) Controalele se realizează asupra operațiunilor care fac
parte, direct sau indirect, din sistemul de finanțare prin FEGA.
Art. 3. — M.A.D.R., prin structura de control ex-post,
denumită în continuare SCEP, are ca atribuții principale
implementarea Regulamentului, supravegherea, coordonarea
și efectuarea controalelor efectuate conform acestuia.
Art. 4. — În vederea implementării prevederilor
Regulamentului, A.N.V. are următoarele atribuții:
a) execută controale ex-post pentru restituțiile la export;
b) transmite informații, documente și rapoartele de control
către M.A.D.R. la termenele stabilite conform protocolului de
colaborare prevăzut la art. 1 alin. (4).
Art. 5. — (1) A.N.A.F., în vederea implementării prevederilor
Regulamentului, furnizează, la solicitarea M.A.D.R., informații
cu privire la situația financiară a întreprinderilor controlate, în

conformitate cu protocolul de colaborare prevăzut la art. 1
alin. (4).
(2) M.A.D.R., care primește informații fiscale, este obligat să
păstreze secretul asupra informațiilor primite conform art. 11
alin. (3) din Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare.
(3) Nerespectarea obligației de păstrare a secretului fiscal
atrage răspunderea potrivit legii.
Art. 6. — D.L.A.F., în vederea implementării prevederilor
Regulamentului, are următoarele atribuții:
a) comunică, la solicitarea M.A.D.R., dacă întreprinderea
care face obiectul controlului ex-post a făcut obiectul unui control
D.L.A.F. cu privire la nereguli/fraude ce afectează interesele
financiare ale Uniunii Europene în România, în conformitate cu
protocolul de colaborare prevăzut la art. 1 alin. (4);
b) asigură și facilitează cooperarea dintre M.A.D.R. și Oficiul
European de Luptă Antifraudă.
Art. 7. — (1) Atribuțiile A.P.I.A. constau în fundamentarea și
emiterea deciziilor de recuperare financiară, pe baza verificărilor
efectuate în conformitate cu prezenta ordonanță, precum și
notificarea rezultatului final SCEP și Comisiei Europene, cu
respectarea obligațiilor stabilite prin ordinul ministrului agriculturii
și dezvoltării rurale prevăzut la art. 1 alin. (5).
(2) Recuperarea financiară a sumelor utilizate
necorespunzător, ca urmare a controalelor efectuate conform
Regulamentului, se realizează conform Ordonanței Guvernului
nr. 79/2003 privind controlul și recuperarea fondurilor
comunitare, precum și a fondurilor de cofinanțare aferente
utilizate necorespunzător, aprobată cu modificări prin Legea
nr. 529/2003, cu modificările și completările ulterioare.
Art. 8. — Structurile din cadrul M.A.D.R. și A.N.V. care
îndeplinesc atribuții de efectuare a controlului ex-post, denumite
în continuare organe de control, efectuează controlul prin:
a) personalul cu atribuții de efectuare a controlului ex-post
din cadrul M.A.D.R. pentru măsurile ce intră sub incidența
Regulamentului, cu excepția restituțiilor la export;
b) personalul cu atribuții de efectuare a controlului ulterior,
specializat în controlul ex-post, din cadrul A.N.V., pentru
restituțiile la export.
Art. 9. — (1) Începerea controlului trebuie consemnată în
registrul unic de control, ținut de întreprindere potrivit legii.
(2) Personalul din cadrul organelor de control realizează
controlul pe baza actului administrativ care dispune efectuarea
controlului și a legitimației de serviciu emise de conducătorul
autorității publice din care face parte acesta.
Art. 10. — (1) Pe perioada desfășurării controlului, în
îndeplinirea atribuțiilor ce îi revin, personalul din cadrul organelor
de control este în drept:
a) să aibă acces în locurile de depozitare a produselor, în
spațiile de producție și în alte încăperi ale întreprinderii;
b) să solicite clarificări și să verifice procesele de producție;

MONITORUL OFICIAL AL ROMÂNIEI, PARTEA I, Nr. 613/30.VIII.2010
c) să rețină documentele comerciale ce au legătură cu
operațiunile finanțate din F.E.G.A. aparținând întreprinderii care
face obiectul procedurii de control.
(2) Documentele comerciale prevăzute la alin. (1) lit. c) pot fi
reținute în vederea studierii la sediul organului de control pe o
perioadă de cel mult 30 de zile, fără ca astfel să se depășească
data finalizării controlului.
(3) Înainte de reținerea documentelor comerciale,
reprezentantul legal al întreprinderii controlate are dreptul să
realizeze copii de pe acestea pe cheltuială proprie.
(4) În cazul în care reținerea documentelor comerciale în
original aduce atingere bunei funcționări a întreprinderii
controlate sau la cererea justificată a reprezentantului acesteia,
personalul din cadrul organelor de control va reține în locul
documentelor comerciale originale copii ale acestora, certificate
pentru conformitatea cu originalul.
(5) Reținerea și restituirea documentelor comerciale
prevăzute la alin. (1) lit. c) se vor face în baza procesului-verbal
de predare-primire de înscrisuri, întocmit de personalul din
cadrul organelor de control în două exemplare, semnate de
acesta și de reprezentantul întreprinderii, unul dintre exemplare
fiind înmânat acestuia din urmă.
Art. 11. — Obligațiile întreprinderilor:
a) de a păstra documentele comerciale timp de 5 ani de la
întocmirea acestora;
b) de a evidenția într-un registru transferul documentelor
comerciale către terți;
c) de a păstra copii de pe toate documentele comerciale
transmise în străinătate;
d) de a permite verificarea proceselor de producție și de a
furniza informații solicitate de personalul din cadrul organului de
control;
e) de a permite accesul personalului din cadrul organului de
control în locurile de depozitare a produselor, spațiile de
producție, precum și în alte încăperi ale întreprinderii cu ocazia
efectuării controlului, în conformitate cu prevederile
Regulamentului;
f) de a pune la dispoziția personalului din cadrul organului de
control documentele comerciale;
g) de a permite personalului din cadrul organului de control
realizarea de copii conform dispozițiilor art. 5 alin. (2) din
Regulament;
h) de a preda documentele comerciale la solicitarea
personalului din cadrul organului de control;
i) de a permite fotografierea documentelor comerciale și a
locurilor de depozitare a produselor, spațiilor de producție și a
altor încăperi ale întreprinderii cu ocazia efectuării controlului.

3

Art. 12. — (1) Nerespectarea obligațiilor prevăzute la art. 11
lit. a)—c) constituie contravenție și se sancționează cu amendă
de la 15.000 lei la 30.000 lei.
(2) Nerespectarea obligațiilor prevăzute la art. 11 lit. d)—i)
constituie contravenție și se sancționează cu amendă de la
5.000 lei la 20.000 lei.
(3) Contravenientul poate achita în termen de cel mult 48 de
ore de la data încheierii procesului-verbal ori, după caz, de la
data comunicării acestuia jumătate din minimul amenzii
prevăzute la alin. (1) și (2), agentul constatator făcând mențiune
despre această posibilitate în procesul-verbal de constatare.
Art. 13. — Constatarea contravențiilor și aplicarea
sancțiunilor prevăzute la art. 12 se fac de către personalul din
cadrul organelor de control.
Art. 14. — Contravențiilor prevăzute la art. 13 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 15. — (1) Pentru îndeplinirea atribuțiilor stabilite prin
prezenta ordonanță, personalul prevăzut la art. 8 alin. (1) are
acces la informațiile necesare, în mod operativ și gratuit, de la
Oficiul Național al Registrului Comerțului, A.N.V., A.N.A.F. și de
la instituțiile financiar-bancare, în condițiile legii.
(2) Instituțiile prevăzute la alin. (1) furnizează relațiile și
informațiile solicitate, în baza unui protocol de colaborare, și
eliberează copii certificate de pe documentele necesare
realizării controlului, în condițiile legii.
Art. 16. — Termenii și expresiile din cuprinsul prezentei
ordonanțe au înțelesul definit în cuprinsul art. 1 din Regulament.
Art. 17. — În termen de 30 de zile de la data intrării în vigoare
a prezentei ordonanțe, prin ordin comun al ministrului agriculturii
și dezvoltării rurale și al ministrului finanțelor publice se adoptă
normele metodologice de aplicare a prezentei ordonanțe.
Art. 18. — Dispozițiile referitoare la contravențiile prevăzute
la art. 13 intră în vigoare la 30 de zile de la data intrării în vigoare
a prezentei ordonanțe.
Art. 19. — La articolul 3 din Legea nr. 1/2004 privind
înființarea, organizarea și funcționarea Agenției de Plăți și
Intervenție pentru Agricultură, publicată în Monitorul Oficial al
României, Partea I, nr. 162 din 25 februarie 2004, cu modificările
și completările ulterioare, după litera ț) se introduce o nouă literă,
litera u), cu următorul cuprins:
ău) fundamentează și emite decizii de recuperare financiară
pe baza verificărilor efectuate în cadrul controlului operațiunilor
care fac parte din sistemul de finanțare prin Fondul European de
Garantare Agricolă și notifică rezultatul final Ministerului
Agriculturii și Dezvoltării Rurale și Comisiei Europene.”

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Ministrul finanțelor publice,
Sebastian Teodor Gheorghe Vlădescu
Președintele Agenției Naționale de Administrare Fiscală,
Sorin Blejnar
Șeful Departamentului pentru Afaceri Europene,
Bogdan Mănoiu

București, 25 august 2010.
Nr. 24.

4

MONITORUL OFICIAL AL ROMÂNIEI, PARTEA I, Nr. 613/30.VIII.2010
GUVERNUL ROMÂNIEI

ORDONANȚĂ
pentru instituirea unei scheme de ajutor de stat temporare privind asigurarea accesului
la finanțare în agricultură
În temeiul art. 108 din Constituția României, republicată, și al art. 1 pct. II.1 din Legea nr. 138/2010 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — Scopul prezentei ordonanțe îl reprezintă instituirea
unei scheme temporare de ajutor de stat în agricultură,
denumită în continuare schemă, care are ca obiectiv măsuri de
stimulare a accesării creditelor bancare în condiții financiare
avantajoase.
Art. 2. — (1) Prezenta schemă se aplică în perioada 2010—2012
în sectorul producției primare de produse agricole și constă în
subvenționarea ratei dobânzii la creditele bancare contractate
de producătorii agricoli cu instituțiile de credit sau cu instituțiile
financiare nebancare.
(2) Schema se aplică tuturor contractelor de credit încheiate
de la data intrării în vigoare a prezentei ordonanțe până la data
de 31 decembrie 2010 inclusiv.
(3) Contractele de credit se încheie pe orice perioadă, iar
subvenția se calculează pentru dobânzile plătite instituțiilor
finanțatoare până la data de 31 decembrie 2012 inclusiv.
(4) Subvenția prevăzută la alin. (1) nu se cumulează cu
ajutoarele de minimis primite de beneficiari în baza
Regulamentului (CE) nr. 1.535/2007 al Comisiei din
20 decembrie 2007 privind aplicarea articolelor 87 și 88 din
Tratatul CE ajutoarelor de minimis în sectorul producției de
produse agricole acordate în perioada 1 ianuarie 2008—
31 decembrie 2010, sens în care valoarea acestor ajutoare,
respectiv ajutoarele de minimis primite în baza Hotărârii
Guvernului nr. 1.153/2008 privind aprobarea schemei ăAjutor de
minimis pentru înființarea culturilor agricole în toamna anului
2008”, cu modificările ulterioare, și a Hotărârii Guvernului
nr. 1.195/2008 privind acordarea de sprijin financiar în sectorul
legume-fructe și din agricultura ecologică, se deduc din valoarea
ajutorului acordată fiecărui beneficiar în cadrul prezentei
scheme.
Art. 3. — În sensul prezentei ordonanțe, expresiile de mai
jos semnifică după cum urmează:
a) autoritatea competentă — Agenția de Plăți și Intervenție
pentru Agricultură, prin centrele județene/al municipiului
București, ca autoritate responsabilă cu administrarea schemei;
b) credit bancar — creditul acordat de instituțiile de credit sau
de instituțiile financiare nebancare, sub formă de credit pentru
capital de lucru, pentru finanțarea activităților de producție, cu
destinație bine determinată;
c) rata dobânzii — rata dobânzii creditului contractat, care
are o valoare cel puțin egală cu rata dobânzii de politică
monetară a Băncii Naționale a României la care se adaugă o
primă egală cu diferența dintre rata medie a dobânzilor pe piața
monetară interbancară cu scadența de un an și rata medie a
dobânzii de politică monetară pe perioada 1 ianuarie 2007—30
iunie 2008, plus prima de credit de risc corespunzătoare
profilului de risc al beneficiarului, așa cum este stipulat în
Comunicarea Comisiei privind revizuirea metodei de stabilire a
ratelor de referință și de scont, publicată în Jurnalul Oficial al
Uniunii Europene, seria C, nr. 14 din 19 ianuarie 2008, cu
modificările ulterioare;

d) rata de referință — rata definită prin Comunicarea
Comisiei privind revizuirea metodei de stabilire a ratelor de
referință și de scont de Comisia Europeană;
e) rata subvenției — diferența dintre rata dobânzii creditului
contractat și rata de referință comunicată de Comisia
Europeană;
f) IMM — persoane juridice, așa cum sunt definite în
Recomandarea Comisiei 2003/361/CE din 6 mai 2003 privind
definirea microîntreprinderilor și a întreprinderilor mici și mijlocii,
publicată în Jurnalul Oficial al Uniunii Europene, seria L, nr. 124
din 20 mai 2003;
g) întreprinderi mari — întreprinderile care nu îndeplinesc
criteriile pentru a fi considerate IMM;
h) produse agricole — produsele enumerate în anexa nr. 1 la
Tratatul privind funcționarea Uniunii Europene, cu excepția
produselor pescărești și de acvacultură reglementate de
Regulamentul (CE) nr. 104/2000 al Consiliului din 17 decembrie
1999 privind organizarea comună a piețelor în sectorul
produselor pescărești și de acvacultură, publicat în Jurnalul
Oficial al Uniunii Europene, seria L, nr. 17 din 21 ianuarie 2000,
cu modificările ulterioare;
i) societăți aflate în dificultate financiară:
— în cazul societăților mari, o societate aflată în dificultate
este definită la pct. 2.1 din Liniile directoare comunitare privind
ajutorul de stat pentru salvarea și restructurarea întreprinderilor
aflate în dificultate, publicate în Jurnalul Oficial al Uniunii
Europene, seria C, nr. 244/2 din 1 octombrie 2004;
— în cazul IMM-urilor, o societate aflată în dificultate este
definită la art. 1 alin. (7) din Regulamentul (CE) nr. 800/2008 al
Comisiei din 6 august 2008 de declarare a anumitor categorii
de ajutoare compatibile cu piața comună în aplicarea
articolelor 87 și 88 din tratat (Regulament general de exceptare
pe categorii de ajutoare), publicat în Jurnalul Oficial al Uniunii
Europene, seria L, nr. 214 din 9 august 2008.
CAPITOLUL II
Obiectul finanțării
Art. 4 — Activitățile pentru care se pot contracta credite în
sensul în care sunt definite de prezenta ordonanță privesc
producția primară de produse agricole, astfel:
a) înființarea, întreținerea și recoltarea culturilor de câmp și
horticole, precum și întreținerea și recoltarea plantațiilor
pomicole și de arbuști fructiferi, a plantațiilor viticole, de căpșun
și hamei;
b) achiziționarea sau producerea puilor broiler sau a
puicuțelor pentru ouă, a purceilor pentru îngrășat, a tineretului
ovin, caprin și bovin pentru îngrășat, a tineretului cabalin,
precum și a familiilor de albine;
c) achiziționarea de materii prime pentru producerea furajelor
combinate, achiziționarea de medicamente și plata
tratamentelor medicale pentru animale/păsări/albine, plata
cheltuielilor curente pentru întreținerea și funcționarea
adăposturilor, utilajelor și instalațiilor aferente.
Art. 5 — Creditele bancare se acordă de către instituțiile de
credit definite potrivit prevederilor Ordonanței de urgență a

MONITORUL OFICIAL AL ROMÂNIEI, PARTEA I, Nr. 613/30.VIII.2010
Guvernului nr. 99/2006 privind instituțiile de credit și adecvarea
capitalului, aprobată cu modificări și completări prin Legea
nr. 227/2007, cu modificările și completările ulterioare, și/sau de
către instituțiile financiare nebancare în condițiile prevăzute de
Legea nr. 93/2009 privind instituțiile financiare nebancare, cu
respectarea legislației menționate și a normelor proprii de
creditare.
CAPITOLUL III
Beneficiarii și criterii de eligibilitate
Art. 6. — Dispozițiile prezentei ordonanțe se aplică
următoarelor categorii de beneficiari:
a) producători agricoli persoane fizice autorizate,
întreprinderi individuale și întreprinderi familiale constituite
potrivit Ordonanței de urgență a Guvernului nr. 44/2008 privind
desfășurarea activităților economice de către persoanele fizice
autorizate, întreprinderile individuale și întreprinderile familiale,
cu modificările ulterioare, și/sau persoane juridice, grupuri de
producători recunoscute, inclusiv recunoscute preliminar, sau
organizații de producători recunoscute, după caz, care sunt
înregistrate în Registrul agricol, Registrul fermelor, Registrul
plantațiilor viticole, Registrul național al exploatațiilor, alte
evidențe funciare, care exploatează terenuri agricole și/sau
dețin, cresc ori exploatează animale, după caz, individual sau
în forme de asociere conform legislației în vigoare, în scopul
obținerii producției agricole;
b) organisme/organizații de cercetare, respectiv universități,
institute și stațiuni de cercetare-dezvoltare din domeniul agricol,
indiferent de statutul lor juridic sau de modul lor de finanțare, al
căror scop principal este de a realiza cercetare fundamentală,
cercetare industrială ori dezvoltare experimentală și de a-și face
cunoscute rezultatele prin predare, publicare sau transfer de
tehnologie;
c) întreprinderi mici și mijlocii și întreprinderi mari care își
desfășoară activitatea în sectorul producției de produse agricole
primare.
Art. 7. — Un beneficiar este eligibil în cadrul prezentei
scheme de ajutor de stat dacă nu se afla în dificultate financiară
la data de 1 iulie 2008.
CAPITOLUL IV
Bugetul și numărul de beneficiari
Art. 8. — Bugetul necesar implementării prezentei scheme
se asigură de la bugetul de stat, prin bugetul anual aprobat
Ministerului Agriculturii și Dezvoltării Rurale pe anii 2011, 2012
și 2013.
Art. 9. — Numărul total estimat al beneficiarilor de ajutor de
stat în temeiul prezentei scheme este de 500.
CAPITOLUL V
Reguli procedurale
Art. 10. — Beneficiază de ajutor de stat în temeiul prezentei
scheme orice solicitant care depune la autoritatea competentă
o cerere de acord prealabil pentru finanțare, iar aceasta
confirmă în scris, sub rezerva unor verificări ulterioare, acordul
pentru solicitarea finanțării.
Art. 11. — (1) Beneficiarii de credite pentru care a fost emis
acordul de finanțare, care rambursează și plătesc dobânzile
prevăzute în contractele de credit, pot solicita acordarea
subvenției la dobânda achitată instituțiilor finanțatoare.
(2) Subvenția la dobândă se acordă anual pe baza cererilor
formulate de beneficiari, care se depun la autoritatea
competentă în primele două luni următoare anului pentru care
se solicită rambursarea.
Art. 12. — (1) Rata subvenției se exprimă în procente și
reprezintă diferența dintre rata dobânzii la creditul contractat de

5

beneficiar și rata de referință comunicată lunar de Comisia
Europeană, la care se adaugă numărul de puncte de bază,
respectiv de puncte procentuale, calculate conform metodologiei
de stabilire a ratingului și nivelului de constituire a garanției
prevăzute de Comunicarea Comisiei privind revizuirea metodei
de stabilire a ratelor de referință și de scont.
(2) Rata de referință comunicată de Comisia Europeană se
publică lunar pe site-ul Ministerului Agriculturii și Dezvoltării
Rurale și al Agenției de Plăți și Intervenție pentru Agricultură.
(3) Valoarea nominală a subvenției care se acordă
beneficiarilor prezentei scheme se stabilește prin aplicarea
valorii care rezultă din raportul dintre rata subvenției și rata
dobânzii la suma reprezentând dobânda la credit plătită de
beneficiar într-o perioadă determinată, astfel:
S = (Rd – Rr)/Rd x D, unde:
S — valoarea nominală a subvenției dobânzii, exprimată în
lei;
Rd — rata dobânzii la creditul bancar încheiat de beneficiar
cu instituția finanțatoare, exprimată în procente;
Rr — suma dintre rata de referință comunicată lunar de
Comisia Europeană și ratingul fiecărui beneficiar de credit
determinat de instituțiile de credit și/sau de instituțiile financiare
nebancare conform metodologiei de stabilire a ratingului și
nivelului de constituire a garanției prevăzute de Comunicarea
Comisiei privind revizuirea metodei de stabilire a ratelor de
referință și de scont, exprimată în procente;
D — dobânda la credit plătită de beneficiar într-o perioadă
deteminată, exprimată în lei.
(4) În vederea obținerii subvenției la dobândă, beneficiarii de
credite solicită instituțiilor de credit și/sau instituțiilor financiare
nebancare eliberarea de documente privind nivelul procentual al
ratingului luat în calcul pentru stabilirea ratei dobânzii la credit,
conform metodologiei de stabilire a ratingului și nivelului de
constituire a garanției prevăzute de Comunicarea Comisiei
privind revizuirea metodei de stabilire a ratelor de referință și de
scont, precum și cu privire la rambursarea creditului și plata
dobânzilor aferente.
(5) Autoritatea competentă efectuează verificări periodice la
beneficiarii creditelor bancare privind modul de utilizare a
acestora conform destinațiilor aprobate.
Art. 13. — (1) Evidența sprijinului financiar acordat potrivit
prezentei scheme se păstrează la autoritatea competentă pe o
perioadă de 10 ani fiscali de la data la care a fost acordat
ajutorul.
(2) Lista cuprinzând beneficiarii și sumele acordate acestora
în cadrul prezentei scheme se publică pe site-ul Ministerului
Agriculturii și Dezvoltării Rurale.
CAPITOLUL VI
Dispoziții finale
Art. 14. — Nerespectarea de către beneficiari a condițiilor
prevăzute de prezenta schemă, precum și a oricăror alte obligații
asumate în vederea obținerii finanțării prin subvenționarea
dobânzii la credite determină aplicarea de către autoritatea
competentă a tuturor măsurilor legale necesare în vederea
recuperării ajutoarelor de stat, cu aplicarea prevederilor art. 13—17
din Ordonanța Guvernului nr. 14/2010 privind măsuri financiare
pentru reglementarea ajutoarelor de stat acordate producătorilor
agricoli, începând cu anul 2010, aprobată cu modificări și
completări prin Legea nr. 74/2010.
Art. 15. — Metodologia și formularistica necesară punerii în
aplicare a prevederilor prezentei scheme se elaborează de către
autoritatea competentă și se aprobă prin ordin al ministrului
agriculturii și dezvoltării rurale, care se publică în Monitorul
Oficial al României, Partea I, în termen de 15 zile lucrătoare de
la data intrării în vigoare a prezentei ordonanțe.

6

MONITORUL OFICIAL AL ROMÂNIEI, PARTEA I, Nr. 613/30.VIII.2010

Art. 16. — Prezenta ordonanță respectă prevederile
Comunicării Comisiei privind revizuirea metodei de stabilire a
ratelor de referință și de scont, publicată în Jurnalul Oficial al
Uniunii Europene, seria C, nr. 14 din 19 ianuarie 2008, cu
modificările ulterioare, precum și cele ale Comunicării
Comisiei — Cadrul comunitar temporar pentru măsurile de
ajutor de stat de sprijinire a accesului la finanțare în contextul

actualei crize financiare și economice, publicată în Jurnalul
Oficial al Uniunii Europene, seria C, nr. 83 din 7 aprilie 2009, cu
modificările ulterioare, în special ale pct. 4.4 — Ajutor sub formă
de subvenționare a ratei dobânzii.
Art. 17. — Prezenta ordonanță intră în vigoare la data
comunicării deciziei Comisiei Europene de autorizare a acordării
ajutorului de stat.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Sebastian Teodor Gheorghe Vlădescu
București, 25 august 2010.
Nr. 25.
GUVERNUL ROMÂNIEI

ORDONANȚĂ
pentru modificarea și completarea Legii nr. 123/2006 privind statutul personalului
din serviciile de probațiune
În temeiul art. 108 din Constituția României, republicată, și al art. 1 pct. V din Legea nr. 138/2010 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Legea nr. 123/2006 privind statutul personalului din
serviciile de probațiune, publicată în Monitorul Oficial al
României, Partea I, nr. 407 din 10 mai 2006, se modifică și se
completează după cum urmează:
1. Titlul se modifică și va avea următorul cuprins:
ăL E G E
privind statutul personalului de probațiune”
2. La articolul 1, alineatul (1) se modifică și va avea
următorul cuprins:
ăArt. 1. — (1) Prezenta lege reglementează statutul
personalului de specialitate specific sistemului de probațiune,
denumit în continuare personal de probațiune.”
3. Articolul 7 se modifică și va avea următorul cuprins:
ăArt. 7. — (1) Personalul din serviciile de probațiune se
compune din:
a) consilieri de probațiune;
b) șefi ai serviciilor de probațiune, denumiți în continuare șefi
serviciu;
c) inspectori de probațiune, care își desfășoară activitatea în
cadrul direcției de specialitate.
(2) Consilierii de probațiune și inspectorii de probațiune
exercită funcții de execuție.”
4. Articolul 8 se modifică și va avea următorul cuprins:
ăArt. 8. — (1) După criteriul vechimii în probațiune, funcția de
consilier de probațiune are 4 grade profesionale, după cum
urmează:
a) consilieri de probațiune debutanți;
b) consilieri de probațiune gradul III — vechime în probațiune
de la un an la 4 ani;
c) consilieri de probațiune gradul II — vechime în probațiune
de la 4 ani la 6 ani;
d) consilieri de probațiune gradul I — vechime în probațiune
peste 6 ani.

(2) Fiecare grad profesional corespunde unui nivel al
salariului stabilit prin legea de salarizare.
(3) Prin vechimea în probațiune se înțelege vechimea
dobândită prin desfășurarea activității în sistemul de probațiune,
în funcțiile de consilier de reintegrare socială și supraveghere a
executării sancțiunilor neprivative de libertate, consilier de
protecție a victimelor și reintegrare socială a infractorilor,
consilier de probațiune, șef al serviciului de reintegrare socială
a infractorilor și supraveghere a executării sancțiunilor
neprivative de libertate, șef al serviciului de protecție a victimelor
și reintegrare socială a infractorilor, șef al serviciului de
probațiune, inspector de reintegrare socială a infractorilor și
supraveghere a executării sancțiunilor neprivative de libertate,
inspector de protecție a victimelor și reintegrare socială a
infractorilor, inspector de probațiune sau, după caz, de director
al direcției de specialitate.
(4) Prin vechime în specialitate se înțelege vechimea în
specialitatea diplomei de licență.”
5. Articolul 10 se modifică și va avea următorul cuprins:
ăArt. 10. — (1) Consilierul de probațiune debutant este
persoana cu vechime în specialitate mai mică de un an la data
numirii în funcție, care îndeplinește un an de stagiu până la
definitivare.
(2) Consilierii de probațiune definitivi se împart în 3 grade
profesionale, potrivit art. 8 alin. (1) lit. b)—d).
(3) Persoanele care la data angajării au cel puțin un an
vechime în specialitate vor fi încadrate pe funcția de consilier
de probațiune gradul III.
(4) Persoanele încadrate în condițiile alin. (3) se pot înscrie
la examenul pentru promovarea în gradul profesional următor
după ce împlinesc 4 ani de vechime în probațiune.
(5) În cazul în care persoana a mai exercitat anterior funcții
în sistemul de probațiune și a părăsit sistemul din motive
neimputabile, în situația reangajării beneficiază de
recunoașterea vechimii în probațiune.”

MONITORUL OFICIAL AL ROMÂNIEI, PARTEA I, Nr. 613/30.VIII.2010
6. La articolul 11, alineatul (4) se modifică și va avea
următorul cuprins:
ă(4) Activitatea consilierului de probațiune debutant este
îndrumată de către șeful serviciului de probațiune sau de către
consilierul de probațiune care îndeplinește activități de
supervizare.”
7. După articolul 13 se introduce un nou articol,
articolul 131, cu următorul cuprins:
ăArt. 131. — (1) Pentru a ocupa funcția de șef serviciu,
persoana trebuie să îndeplinească cumulativ următoarele
condiții:
a) să aibă o vechime în probațiune de cel puțin 3 ani;
b) să nu fi fost sancționată disciplinar în ultimii 2 ani, prin
aplicarea uneia dintre sancțiunile disciplinare prevăzute la
art. 74 alin. (1) lit. b)—e);
c) să fi obținut calificativele «bine» sau «foarte bine» la
evaluările performanțelor profesionale din ultimii 2 ani;
d) să fi promovat concursul organizat în condițiile art. 21.
(2) Numirea în funcția de șef serviciu se face prin ordin al
ministrului justiției, pe un mandat de 4 ani, cu posibilitatea
reînvestirii în condițiile prevăzute la alin. (1) lit. b), c) și d).
(3) La încetarea mandatului funcției de șef serviciu, persoana
revine pe funcția de consilier de probațiune.
(4) Mandatul prevăzut la alin. (2) se prelungește de drept
până la momentul numirii în funcția de șef serviciu a candidatului
declarat admis în urma concursului organizat în acest sens.
(5) În situația în care niciun candidat nu a fost declarat admis
la concurs, funcția de șef serviciu rămâne vacantă.
(6) Pe perioada vacantării sau a vacantării temporare a
funcției de șef serviciu, atribuțiile specifice funcției de conducere
vor fi exercitate, prin delegare, de către un consilier de
probațiune desemnat conform unei proceduri aprobate prin ordin
al ministrului justiției.”
8. La articolul 15, după alineatul (5) se introduce un nou
alineat, alineatul (6), cu următorul cuprins:
ă(6) Împotriva ordinului de revocare din funcție se poate face
contestație la instanța judecătorească competentă, potrivit legii.”
9. Articolul 16 se modifică și va avea următorul cuprins:
ăArt. 16. — (1) Inspectorii de probațiune sunt numiți în funcție
prin ordin al ministrului justiției, din rândul consilierilor de
probațiune gradele profesionale II—I, ținându-se seama de
calitățile profesionale, abilitățile de comunicare, tactul în relațiile
de serviciu, integritate și obiectivitate, precum și de capacitatea
de gestionare a situațiilor de criză.
(2) Pentru a fi numită în funcția de inspector de probațiune,
persoana trebuie să îndeplinească cumulativ următoarele
condiții:
a) să nu fi fost sancționată disciplinar în ultimii 2 ani, prin
aplicarea uneia dintre sancțiunile disciplinare prevăzute la
art. 74 alin. (1) lit. b)—e);
b) să fi obținut calificativele «bine» sau «foarte bine» la
evaluările performanțelor profesionale din ultimii 2 ani;
c) să fi promovat concursul organizat în condițiile art. 21.”
10. La articolul 17, alineatul (1) se modifică și va avea
următorul cuprins:
ăArt. 17. — (1) După criteriul vechimii în probațiune, funcția
de inspector de probațiune are două grade profesionale, după
cum urmează:
a) inspector de probațiune gradul II, cu o vechime în
probațiune de la 4 ani la 6 ani;
b) inspector de probațiune gradul I, cu o vechime în
probațiune de peste 6 ani.”

7

11. După articolul 20 se introduce un nou articol,
articolul 201, cu următorul cuprins:
ăArt. 201. — (1) Cetățeanul unui stat membru al Uniunii
Europene sau al Spațiului Economic European care a dobândit
calitatea de consilier de probațiune în statul membru de origine
sau de proveniență poate solicita recunoașterea calificării sale
profesionale.
(2) În vederea recunoașterii calificării profesionale,
solicitantul va trebui să susțină un test de verificare a
cunoștințelor de limbă română și o probă de aptitudini.
(3) Procedura de testare a cunoștințelor de limbă română și
de desfășurare a probei de aptitudini, precum și modalitatea de
repartizare pe o funcție vacantă se stabilesc prin regulament
aprobat prin ordin al ministrului justiției.
(4) Persoana căreia i s-a recunoscut calificarea profesională
în condițiile alin. (1)—(3) va fi încadrată pe gradul profesional
corespunzător vechimii în calificarea recunoscută.
(5) Persoana prevăzută la alin. (4) care exercită profesia de
consilier de probațiune în România are toate drepturile și
obligațiile prevăzute de lege pentru această profesie.
(6) Prevederile prezentului articol se completează cu
dispozițiile Legii nr. 200/2004 privind recunoașterea diplomelor
și calificărilor profesionale pentru profesiile reglementate din
România, cu modificările și completările ulterioare.
(7) Dispozițiile prezentului articol sunt aplicabile și cetățenilor
Confederației Elvețiene.”
12. Articolul 21 se modifică și va avea următorul cuprins:
ăArt. 21. — Condițiile de organizare și desfășurare a
concursurilor pentru numirea în funcțiile de inspector de
probațiune și șef al serviciului de probațiune se stabilesc prin
regulament aprobat prin ordin al ministrului justiției.”
13. Articolul 23 se modifică și va avea următorul cuprins:
ăArt. 23. — Data, locul, precum și tematica examenului de
definitivare în funcție se publică pe pagina electronică a
Ministerului Justiției și se afișează la sediul serviciilor de
probațiune, cu cel puțin 60 de zile înainte de data organizării
acestuia.”
14. Articolul 25 se modifică și va avea următorul cuprins:
ăArt. 25. — Condițiile de organizare și desfășurare a
examenului de definitivare în funcție se stabilesc prin
regulament aprobat prin ordin al ministrului justiției.”
15. Articolul 27 se modifică și va avea următorul cuprins:
ăArt. 27. — (1) Rezultatele examenului de definitivare în
funcție se publică pe pagina electronică a Ministerului Justiției și
se afișează la sediul serviciilor de probațiune, întocmindu-se un
proces-verbal privind data și ora afișării acestora.
(2) Candidații nemulțumiți de rezultate pot formula
contestație la Ministerul Justiției, în termen de 48 de ore de la
afișarea rezultatelor pe pagina electronică a acestuia.
(3) Contestațiile se soluționează în termen de 10 zile
lucrătoare de la primirea acestora, iar rezultatele se publică pe
pagina electronică a Ministerului Justiției și se afișează la sediul
serviciilor de probațiune.”
16. La articolul 28, alineatul (2) se modifică și va avea
următorul cuprins:
ă(2) Neprezentarea nejustificată a consilierilor de probațiune
debutanți la examenul de definitivare în funcție sau respingerea
acestora la două sesiuni atrage eliberarea din funcție.”
17. Articolul 30 se modifică și va avea următorul cuprins:
ăArt. 30. — Promovarea în gradele I și II a personalului
serviciilor de probațiune, precum și promovarea în gradul I a
inspectorilor de probațiune se fac pe bază de examen, în raport
cu vechimea în probațiune, competența profesională și cu
rezultatele obținute în activitate, dovedite pe baza evaluării
anuale a performanțelor profesionale.”

8

MONITORUL OFICIAL AL ROMÂNIEI, PARTEA I, Nr. 613/30.VIII.2010

18. La articolul 31, alineatul (1) se modifică și va avea
următorul cuprins:
ăArt. 31. — (1) Vechimea în probațiune necesară pentru
prezentarea la examenul de promovare în grade profesionale
este cea prevăzută la art. 8 și 17.”
19. Articolul 32 se modifică și va avea următorul cuprins:
ăArt. 32. — Data și locul susținerii examenului de promovare,
precum și tematica, actele necesare înscrierii, termenul de
depunere a acestora se publică pe pagina electronică a
Ministerului Justiției și se afișează la sediul serviciilor de
probațiune cu cel puțin 60 de zile înainte de data organizării
acestuia.”
20. Articolul 33 se modifică și va avea următorul cuprins:
ăArt. 33. — (1) Condițiile de organizare și desfășurare a
examenului de promovare în grade profesionale se stabilesc
prin regulament aprobat prin ordin al ministrului justiției.
(2) Prevederile art. 29 alin. (1) se aplică în mod
corespunzător.”
21. Articolul 34 se abrogă.
22. Articolul 38 se modifică și va avea următorul cuprins:
ăArt. 38. — (1) Formarea profesională a personalului din
serviciile de probațiune se realizează prin următoarele forme:
a) participarea la cursuri organizate de Ministerul Justiției sau
la alte cursuri de formare profesională în domeniu;
b) stagii profesionale de adaptare la cerințele postului;
c) stagii de practică și specializare;
d) procesul de supervizare.
(2) Personalul de probațiune beneficiază de formare inițială
după numirea în funcție.”
23. După articolul 38 se introduc trei noi articole,
articolele 381, 382 și 383, cu următorul cuprins:
ăArt. 381. — (1) Formarea personalului de probațiune se
realizează cu precădere prin intermediul formatorilor din
sistemul de probațiune, care pot colabora, atunci când este
cazul, cu alți specialiști în domeniu.
(2) Formatorii sunt persoane care își desfășoară activitatea
în cadrul sistemului de probațiune și sunt desemnați de Direcția
de probațiune pe baza unei proceduri de selecție aprobate prin
ordin al ministrului justiției.
(3) Pentru îndeplinirea rolului de formator, persoana
desemnată va fi remunerată prin raportare la salariul de bază
stabilit potrivit legii, proporțional cu numărul de ore lucrate în
calitate de formator.
Art. 382. — (1) Supervizarea, ca proces de formare internă
inițială și continuă a personalului de probațiune, contribuie la
îmbunătățirea și menținerea abilităților profesionale, în vederea
adaptării la standardele de lucru în domeniul probațiunii.
(2) Activitatea de supervizare se realizează de consilieri de
probațiune desemnați prin ordin al ministrului justiției.
(3) Procedura de selecție a consilierilor de probațiune care
îndeplinesc activități de supervizare, precum și condițiile de
organizare și desfășurare a activității de supervizare se stabilesc
prin metodologie aprobată prin ordin al ministrului justiției.
(4) Activitatea consilierilor de probațiune care exercită
atribuții de supervizare este evaluată o dată la 4 ani de o comisie
specială stabilită conform metodologiei de supervizare, în
vederea menținerii calității de supervizor de practică.
(5) Calitatea de supervizor de practică poate fi retrasă de
ministrul justiției, la propunerea directorului direcției de
specialitate, în condițiile stabilite prin metodologia activității de
supervizare.
Art. 383. — În domeniul formării profesionale, consilierii de
probațiune care îndeplinesc activități de supervizare exercită, în
principal, următoarele atribuții:

a) pregătirea inițială și supervizarea individuală a consilierilor
nou-angajați;
b) supervizarea individuală a consilierilor de probațiune care
revin în serviciu după o absență mai mare de un an;
c) supervizarea consilierilor de probațiune care solicită în
mod expres includerea în procesul de supervizare;
d) supervizarea consilierilor de probațiune care obțin
calificativul «slab» sau «foarte slab» la evaluarea performanțelor
profesionale individuale ale personalului de probațiune;
e) organizarea activității de formare la nivelul serviciului de
probațiune prin derularea unor cursuri de pregătire pe diferite
teme, în acord cu nevoile de formare ale personalului.”
24. La articolul 39, alineatele (3), (4) și (5) se modifică și
vor avea următorul cuprins:
ă(3) În situația în care personalul de probațiune urmează să
fie inclus în programe de formare profesională, pe cheltuiala
angajatorului, Ministerul Justiției poate solicita asumarea de
către beneficiarul programului de formare a unui angajament
scris.
(4) Prin angajamentul prealabil scris prevăzut la alin. (3) se
stabilește, cu luarea în considerare a costurilor și a duratei
formării, termenul pentru care persoana se obligă să își
desfășoare activitatea în cadrul sistemului de probațiune, ulterior
formării.
(5) În cazul în care persoana este eliberată din funcție înainte
de expirarea termenului stabilit potrivit alin. (4), din inițiativa sa
ori din motive care îi sunt imputabile, aceasta va suporta integral
cheltuielile de școlarizare și celelalte cheltuieli de participare.”
25. La articolul 40, după alineatul (4) se introduce un nou
alineat, alineatul (5), cu următorul cuprins:
ă(5) Personalul de probațiune poate fi delegat într-o funcție
de conducere, cu acordul acestuia. Pe perioada delegării într-o
funcție de conducere, persoana beneficiază de toate drepturile
prevăzute de lege pentru funcția în care este delegată.”
26. La articolul 41, alineatele (1) și (2) se modifică și vor
avea următorul cuprins:
ăArt. 41. — (1) Detașarea consilierilor de probațiune se
dispune în interesul serviciului în care urmează să își desfășoare
activitatea, la propunerea directorului direcției de specialitate,
pentru o perioadă de cel mult un an.
(2) Detașarea poate fi prelungită pentru motive obiective,
care impun prezența persoanei la serviciul la care s-a dispus
detașarea, cu acordul acesteia, din 6 în 6 luni. Dacă nu există
acordul persoanei, durata maximă a detașării este de un an.”
27. La articolul 41, alineatele (4) și (5) se abrogă.
28. Articolul 43 se modifică și va avea următorul cuprins:
ăArt. 43. — (1) Transferul personalului din serviciile de
probațiune între serviciile de probațiune se aprobă, la cererea
acestuia, de ministrul justiției, cu avizul directorului Direcției de
probațiune și al șefilor serviciilor de probațiune implicate.
(2) Transferul se face într-o funcție echivalentă cu funcția
deținută.
(3) Prin excepție de la prevederile alin. (2), inspectorul de
probațiune poate fi transferat, la cerere, pe funcția de consilier
de probațiune, cu respectarea prevederilor alin. (1).
(4) Inspectorul de probațiune transferat pe o funcție de
consilier de probațiune va fi încadrat pe gradul de consilier de
probațiune corespunzător vechimii în probațiune.”
29. Articolul 44 se modifică și va avea următorul cuprins:
ăArt. 44. — (1) Delegarea, detașarea și transferul se dispun
prin ordin al ministrului justiției. Delegarea și detașarea se
revocă prin ordin al ministrului justiției.
(2) Condițiile și procedura delegării, detașării și transferului
se stabilesc prin regulament aprobat prin ordin al ministrului
justiției.”

MONITORUL OFICIAL AL ROMÂNIEI, PARTEA I, Nr. 613/30.VIII.2010
30. La capitolul IV, titlul secțiunii a 2-a se modifică și va
avea următorul cuprins:
ăSuspendarea raporturilor de muncă și eliberarea
din funcție a personalului de probațiune”
31. La articolul 45, alineatele (1) și (2) se modifică și vor
avea următorul cuprins:
ăArt. 45. — (1) Suspendarea raporturilor de muncă ale
personalului de probațiune poate interveni de drept, prin acordul
părților sau prin actul unilateral al angajatorului sau al
angajatului, în condițiile legii.
(2) Suspendarea raporturilor de muncă are ca efect
suspendarea prestării muncii de către personalul de probațiune
și a plății drepturilor de natură salarială.”
32. La articolul 45, alineatul (3) se abrogă.
33. Articolul 46 se abrogă.
34. Articolul 47 se abrogă.
35. Articolul 49 se abrogă.
36. Articolul 50 se modifică și va avea următorul cuprins:
ăArt. 50. — (1) Suspendarea raporturilor de muncă și
reluarea activității se dispun sau se constată prin ordin al
ministrului justiției care se comunică persoanei în termen de
5 zile lucrătoare de la data emiterii.
(2) Pe perioada suspendării postul se păstrează.”
37. Articolul 51 se abrogă.
38. La articolul 52 alineatul (1), litera f) se modifică și va
avea următorul cuprins:
ăf) incapacitatea profesională dovedită pe baza evaluării
anuale a performanțelor profesionale individuale;”.
39. La articolul 54, alineatele (2) și (3) se modifică și vor
avea următorul cuprins:
ă(2) Ordinul ministrului justiției de eliberare din funcție se
comunică persoanei în cauză și trebuie să conțină, în mod
obligatoriu, motivele care determină eliberarea din funcție și,
după caz, durata preavizului.
(3) Împotriva ordinului de eliberare din funcție se poate face
contestație la instanța judecătorească competentă, potrivit legii.”
40. După articolul 57 se introduc două noi articole,
articolele 571 și 572, cu următorul cuprins:
ăArt. 571. — (1) Personalul de probațiune are dreptul la
concedii medicale și la alte concedii, în conformitate cu legislația
în vigoare.
(2) Personalul de probațiune are dreptul la concediu plătit de
10 zile lucrătoare pentru susținerea examenului de definitivare
sau promovare în grade profesionale.
Art. 572. — (1) Personalul de probațiune are dreptul la
atribuirea unei locuințe de serviciu dacă, în localitatea unde își
desfășoară activitatea, acesta, soțul/soția sau copiii aflați în
întreținerea lor nu beneficiază de locuință proprietate personală
ori nu li s-a atribuit locuință de către autoritățile administrației
publice locale.
(2) Au dreptul la locuință de serviciu și cei delegați, detașați
sau transferați în altă localitate decât cea de domiciliu, dacă ei,
soțul/soția sau copiii aflați în întreținerea lor nu au în proprietate
o locuință în localitatea în care sunt delegați, detașați sau
transferați. În acest caz, personalul delegat sau detașat nu mai
beneficiază de dreptul prevăzut la art. 42 alin. (1) lit. b).
(3) Personalul de probațiune, inclusiv soțul/soția sau copiii
aflați în întreținere, care a înstrăinat o locuință proprietate
personală după data numirii în funcție în localitatea în care
solicită dreptul prevăzut la alin. (1), nu mai beneficiază de acest
drept.
(4) Locuințele de serviciu nu pot fi vândute personalului de
probațiune.”

9

41. Articolul 69 se modifică și va avea următorul cuprins:
ăArt. 69. — Personalului de probațiune îi este interzis:
a) să aibă calitatea de comerciant persoană fizică;
b) să aibă calitatea de membru în organele de conducere,
administrare sau control la societăți civile, societăți comerciale,
inclusiv bănci sau alte instituții de credit, societăți de asigurare
sau financiare, companii naționale, societăți naționale ori regii
autonome;
c) să aibă calitatea de membru al unui grup de interes
economic.”
42. La articolul 70, alineatul (5) se modifică și va avea
următorul cuprins:
ă(5) Personalul de probațiune poate ocupa funcții sau
îndeplini activități în domeniul didactic, al cercetării științifice și
al creației literar-artistice.”
43. La articolul 70, după alineatul (5) se introduc două
noi alineate, alineatele (6) și (7), cu următorul cuprins:
ă(6) Personalul de probațiune poate ocupa funcții sau
îndeplini activități și în alte domenii, în specialitatea diplomei de
licență prevăzută la art. 20 alin. (1) lit. f), care nu sunt în legătură
cu atribuțiile exercitate în calitate de personal de probațiune din
fișa postului.
(7) Personalul de probațiune este obligat să înștiințeze
Direcția de probațiune cu privire la ocuparea unor funcții prin
cumul ori cu privire la îndeplinirea unor activități, în condițiile
alin. (5) și (6), pentru verificarea respectării prevederilor
referitoare la incompatibilități și interdicții.”
44. La articolul 71, după alineatul (2) se introduce un nou
alineat, alineatul (21), cu următorul cuprins:
ă(21) Inspectorul de probațiune care a participat la realizarea
unei inspecții într-un serviciu de probațiune nu va putea să facă
parte din comisia de cercetare a abaterilor disciplinare
constituită pentru a cerceta fapte constatate cu ocazia
desfășurării acelei inspecții.”
45. La articolul 71, alineatul (3) se modifică și va avea
următorul cuprins:
ă(3) Persoana aflată în una dintre situațiile prevăzute la
alin. (1), (2) sau (21) este obligată să îl înștiințeze în scris despre
aceasta pe șeful ierarhic superior, în termen de maximum 3 zile
lucrătoare de la data luării la cunoștință de existența situației de
incompatibilitate.”
46. După articolul 71 se introduce un nou articol,
articolul 711, cu următorul cuprins:
ăArt. 711. — (1) Personalul de probațiune este în conflict de
interese dacă se află în una dintre următoarele situații:
a) este chemat să rezolve cereri, să ia decizii sau să participe
la luarea deciziilor cu privire la persoane aflate în evidența
serviciului de probațiune cu care are relații cu caracter
patrimonial;
b) interesele sale patrimoniale, ale soțului, ale rudelor sale ori
ale afinilor săi până la gradul IV inclusiv pot influența deciziile pe
care trebuie să le ia în exercitarea funcției.
(2) Prevederile art. 71 alin. (3) și (4) se aplică în mod
corespunzător.”
47. La articolul 74 alineatul (1), litera f) se abrogă.
48. La articolul 74, alineatul (4) se abrogă.
49. Articolul 75 se modifică și va avea următorul cuprins:
ăArt. 75. — (1) Sancțiunea disciplinară prevăzută la art. 74
alin. (1) lit. a) se poate aplica direct de către șeful serviciului,
pentru consilierii de probațiune, sau de directorul direcției de
specialitate, pentru șefii serviciilor și inspectorii de probațiune, în
termen de 30 de zile calendaristice de la data luării la cunoștință
de săvârșirea abaterii disciplinare, dar nu mai târziu de un an
de la data săvârșirii faptei. Dacă, în raport cu gravitatea faptei

10

MONITORUL OFICIAL AL ROMÂNIEI, PARTEA I, Nr. 613/30.VIII.2010

apreciate ca fiind abatere, șeful serviciului de probațiune sau,
după caz, directorul direcției de specialitate consideră că se
impune aplicarea unei alte sancțiuni disciplinare, în termen de
30 de zile de la data luării la cunoștință de săvârșirea abaterii
disciplinare acesta sesizează direcția de specialitate ori, după
caz, ministrul justiției, în vederea constituirii comisiei de
disciplină.
(2) Sancțiunile disciplinare prevăzute la art. 74 alin. (1)
lit. b)—e) se aplică de ministrul justiției, la propunerea comisiei
de disciplină. Comisiile de disciplină se constituie, prin ordin al
ministrului justiției, din reprezentanți ai direcției de specialitate.
Dacă procedura cercetării disciplinare se desfășoară față de un
inspector de probațiune, din comisie face parte și un
reprezentant al Direcției resurse umane din cadrul Ministerului
Justiției.
(3) Modul de desfășurare a activității comisiei de disciplină se
stabilește prin regulament aprobat prin ordin al ministrului
justiției.
(4) Sancțiunile disciplinare prevăzute la art. 74 alin. (1) lit.
b)—f) nu pot fi aplicate decât după cercetarea prealabilă a faptei
săvârșite.
(5) Persoana supusă cercetării disciplinare prealabile va fi
convocată în scris în fața comisiei de disciplină, în vederea
audierii, precizându-se obiectul, data, ora și locul întrevederii.
Audierea trebuie consemnată în scris sau înregistrată audio, sub
sancțiunea nulității.
(6) În cadrul cercetării se vor stabili faptele și urmările
acestora, împrejurările în care au fost săvârșite, existența sau
inexistența vinovăției, precum și orice alte date concludente.
(7) În cursul cercetării disciplinare prealabile, persoana
cercetată are dreptul să formuleze și să susțină toate apărările
în favoarea sa, aducând toate probele pe care le consideră
necesare. Ea are dreptul să cunoască toate actele cercetării.
(8) Refuzul persoanei cercetate de a colabora la derularea
cercetării disciplinare prealabile se constată prin proces-verbal
și nu împiedică finalizarea acesteia.
(9) Cercetarea disciplinară prealabilă se finalizează prin
propunerea comisiei adresată ministrului justiției privind
aplicarea sau neaplicarea unei sancțiuni disciplinare, avându-se
în vedere criteriile prevăzute la art. 74 alin. (3).
(10) La propunerea comisiei de disciplină, ministrul justiției
aplică, prin ordin, una dintre sancțiunile disciplinare prevăzute la
art. 74 alin. (1), în termen de 30 de zile calendaristice de la data

înregistrării propunerii, dar nu mai târziu de un an de la data
săvârșirii faptei.”
50. Articolul 76 se modifică și va avea următorul cuprins:
ăArt. 76. — (1) Ordinul sau decizia prin care s-a aplicat
sancțiunea disciplinară se comunică persoanei sancționate în
termen de 5 zile de la data emiterii.
(2) Împotriva sancțiunii disciplinare aplicate potrivit
prevederilor art. 75 alin. (1) persoana în cauză poate face
contestație la directorul direcției de specialitate sau, în cazul în
care sancțiunea a fost aplicată de directorul Direcției de
probațiune, la ministrul justiției, în termen de 30 de zile de la
comunicarea deciziei prin care s-a aplicat sancțiunea.
Soluționarea contestației se face în termen de 30 de zile de la
depunerea acesteia.
(3) Ordinul sau decizia de sancționare se atașează dosarului
profesional al angajatului.
(4) Persoana nemulțumită de sancțiunea aplicată se poate
adresa instanței de judecată competente, potrivit legii.”
Art. II. — Personalul care, la data intrării în vigoare a
prezentei ordonanțe, este încadrat pe funcțiile de consilier de
probațiune, șef serviciu și inspector de probațiune se consideră
că îndeplinește condițiile legale pentru ocuparea funcțiilor în
care este numit și își păstrează gradul profesional deținut.
Art. III. — Personalul încadrat în funcția de șef serviciu se
consideră învestit în funcție pe un mandat de 4 ani, de la data
intrării în vigoare a prezentei ordonanțe.
Art. IV. — În cuprinsul legislației, expresiile ăpersonal din
serviciile de probațiune” sau, după caz, ăangajații din serviciile
de probațiune” se înlocuiesc cu expresia ăpersonal de
probațiune”, cu excepția situațiilor în care prevederea legală are
în vedere doar personalul serviciilor de probațiune organizate
pe lângă fiecare tribunal.
Art. V. — Prezenta ordonanță transpune prevederile
Directivei 2005/36/CE a Parlamentului European și a Consiliului
din 7 septembrie 2005 privind recunoașterea calificărilor
profesionale, publicată în Jurnalul Oficial al Uniunii Europene,
seria L, nr. 255 din 30 septembrie 2005.
Art. VI. — Legea nr. 123/2006 privind statutul personalului
din serviciile de probațiune, publicată în Monitorul Oficial al
României, Partea I, nr. 407 din 10 mai 2006, cu modificările și
completările aduse prin prezenta ordonanță, se va republica
după aprobarea acesteia prin lege, dându-se textelor o nouă
numerotare.

PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
Ministrul educației, cercetării, tineretului și
sportului,
Daniel Petru Funeriu
Ministrul muncii, familiei și protecției sociale,
Mihai Constantin Șeitan
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Sebastian Teodor Gheorghe Vlădescu
București, 25 august 2010.
Nr. 26.

11

MONITORUL OFICIAL AL ROMÂNIEI, PARTEA I, Nr. 613/30.VIII.2010
GUVERNUL ROMÂNIEI

HOTĂRÂRE
privind aprobarea actualizării inventarului centralizat al bunurilor din domeniul public al statului
prin schimbarea unității de administrare și prin modificarea valorilor de inventar ale unui imobil
aflat în domeniul public al statului și în administrarea Ministerului Administrației și Internelor
În temeiul art. 108 din Constituția României, republicată, al art. 20 alin. (1) și art. 22 din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, precum și al art. 2 alin. (1) din Hotărârea
Guvernului nr. 1.705/2006 pentru aprobarea inventarului centralizat al bunurilor din domeniul public al statului, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă actualizarea inventarului centralizat al
bunurilor din domeniul public al statului prin schimbarea unității
de administrare și prin modificarea valorilor de inventar ale
imobilului situat în municipiul Constanța, aflat în domeniul public
al statului și în administrarea Ministerului Administrației și
Internelor, având datele de identificare prevăzute în anexa care
face parte integrantă din prezenta hotărâre.

Art. 2. — Ministerul Administrației și Internelor își va actualiza
în mod corespunzător datele din evidența cantitativ-valorică și,
împreună cu Ministerul Finanțelor Publice, va opera modificarea
corespunzătoare a anexei nr. 1 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și
completările ulterioare.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 18 august 2010.
Nr. 871.

ANEXĂ

D AT E L E D E I D E N T I F I C A R E

a imobilului care face obiectul actualizării inventarului centralizat al bunurilor
din domeniul public al statului

Adresa imobilului

Persoana juridică
de la care
se transmite imobilul

Municipiul
Constanța, str. I. C.
Brătianu nr. 246,
județul Constanța
C.F.144868

Ministerul
Administrației și
Internelor —
Unitatea Militară
0406 Constanța

Municipiul
Constanța, str. I. C.
Brătianu nr. 246,
județul Constanța
C.F. 144868

Ministerul
Administrației și
Internelor —
Unitatea Militară
0406 Constanța

Caracteristicile tehnice
ale imobilului care se predă

Valoarea
contabilă

Numărul de
identificare
atribuit de
către MFP

Ministerul
Administrației și
Internelor —
Unitatea Militară
0608 Constanța

Suprafața terenului = 53.874,10 m2
Suprafața construită = 8.668,76 m2

19.506.323,68

101.124

Ministerul
Administrației și
Internelor —
Inspectoratul de
Poliție al Județului
Constanța

Suprafața terenului = 3.374,10 m2
Suprafața construită = 871,76 m2

860.581,05

101.124
(parțial)

Persoana juridică
la care
se transmite imobilul

12

MONITORUL OFICIAL AL ROMÂNIEI, PARTEA I, Nr. 613/30.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR
Nr. 975 din 22 iunie 2010

MINISTERUL AGRICULTURII ȘI DEZVOLTĂRII RURALE
Nr. 172 din 29 iulie 2010

ORDIN
pentru aprobarea Normelor privind practicarea activității de pescuit pentru consumul familial
în Rezervația Biosferei Delta Dunării
Având în vedere Referatul de aprobare al Administrației Rezervației Biosferei Delta Dunării nr. 8.637 din 20 mai 2010,
în temeiul prevederilor art. 4 alin. (3) lit. a) din Ordonanța de urgență a Guvernului nr. 23/2008 privind pescuitul și
acvacultura, aprobată cu modificări și completări prin Legea nr. 317/2009, cu modificările și completările ulterioare, al art. 9 din
Ordonanța Guvernului nr. 27/1996 privind acordarea de facilități persoanelor care domiciliază sau lucrează în unele localități din
Munții Apuseni și în Rezervația Biosferei ăDelta Dunării”, republicată, cu modificările ulterioare, al art. 2 alin. (2) din Hotărârea
Guvernului nr. 545/2010 privind organizarea, structura și funcționarea Agenției Naționale pentru Pescuit și Acvacultură, cu
modificările ulterioare, al art. 42 alin. (3) din Statutul de organizare și funcționare a Administrației Rezervației Biosferei ăDelta
Dunării” și a componenței nominale a Consiliului științific, aprobat prin Hotărârea Guvernului nr. 367/2002, cu modificările ulterioare,
al art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului și Pădurilor, cu
modificările și completările ulterioare, precum și al art. 7 alin. (5) din Hotărârea Guvernului nr. 25/2010*) privind organizarea și
funcționarea Ministerului Agriculturii și Dezvoltării Rurale,
ministrul mediului și pădurilor și ministrul agriculturii și dezvoltării rurale emit prezentul ordin.
Art. 1. — Se aprobă Normele privind practicarea activității de
pescuit pentru consumul familial în Rezervația Biosferei Delta
Dunării, prevăzute în anexa care face parte integrantă din

prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély

Ministrul agriculturii și dezvoltării rurale,
Mihail Dumitru

*) Hotărârea Guvernului nr. 25/2010 este abrogată prin Hotărârea Guvernului nr. 725/2010 privind reorganizarea și funcționarea Ministerului Agriculturii
și Dezvoltării Rurale, precum și a unor structuri aflate în subordinea acestuia, publicată în Monitorul Oficial al României, Partea I, nr. 548 din 4 august 2010.

ANEXĂ

NORME

privind practicarea activității de pescuit pentru consumul familial în Rezervația Biosferei Delta Dunării
Art. 1. — În perimetrul Rezervației Biosferei Delta Dunării,
denumită în continuare RBDD, pescuitul pentru consumul
familial se practică în Dunăre și în Delta Dunării conform zonelor
alocate de Administrația Rezervației Biosferei Delta Dunării,
denumită în continuare ARBDD, prevăzute în anexa nr. 1.
Art. 2. — Accesul la resursele acvatice vii în vederea
practicării pescuitului pentru consumul familial se atribuie de
către ARBDD, la cerere, persoanelor cu domiciliul stabil în
perimetrul RBDD.
Art. 3. — Practicarea pescuitului pentru consumul familial se
face în baza permisului de pescuit familial eliberat de către
ARBDD.
Art. 4. — Permisul de pescuit pentru consumul familial este
un document individual, netransmisibil, emis pentru o perioadă
nedeterminată și care se vizează anual. Modelul permisului de
pescuit pentru consumul familial este prevăzut în anexa nr. 2.
Art. 5. — Pentru eliberarea permisului de pescuit pentru
consumul familial, solicitanții trebuie să depună următoarele
documente:
a) cerere (prin care se va solicita zona de pescuit);
b) poză tip pașaport;

c) copie a B.I./C.I.;
d) cazier judiciar.
Art. 6. — Nu se eliberează permisul de pescuit pentru
consumul familial persoanelor cu cazier pentru infracțiuni
prevăzute de Ordonanța de urgență a Guvernului nr. 23/2008
privind pescuitul și acvacultura, aprobată cu modificări și
completări prin Legea nr. 317/2009, cu completările ulterioare.
Art. 7. — ARBDD are obligația asigurării tipăririi și gestionării
permisului de pescuit pentru consumul familial.
Art. 8. — Permisul de pescuit pentru consumul familial poate
fi suspendat sau retras, din dispoziția guvernatorului ARBDD, în
baza constatărilor personalului cu drept de control și inspecție
din cadrul ARBDD.
Art. 9. — Deținătorii de permise de pescuit pentru consumul
familial pot pescui o cantitate de 3 kg de pește pe zi sau un
singur exemplar ce depășește 3 kg.
Art. 10. — Deținătorii de permise de pescuit pentru consumul
familial pot pescui cu următoarele unelte de pescuit:
— maximum 4 (patru) lansete sau 4 (patru) undițe cu câte
două cârlige fiecare, două setci sau două vintire.
Art. 11. — Anexele nr. 1 și 2 fac parte integrantă din
prezentele norme.

13

MONITORUL OFICIAL AL ROMÂNIEI, PARTEA I, Nr. 613/30.VIII.2010

ANEXA Nr. 1
la norme

Zonele alocate pescuitului pentru consumul familial în teritoriul Rezervației Biosferei Delta Dunării
Nr.
crt.

Localitatea

Zonele alocate pescuitului pentru consumul familial

1.

C. A. Rosetti

canalele Magearu; japșele dintre grindurile Sulina, Hulei, Cherhanalei și Șchiopu,
Pocora și Ichim; canalul Sfiștofca; brațul Chilia km 26—km 22

2.

Letea

canalele Magearu; japșele dintre grindurile Sulina, Hulei, Cherhanalei și Șchiopu,
Pocora și Ichim; brațul Chilia km 26—km 22; Dunărea Veche de la canalul Magearu
până la confluența cu canalul Sulina

3.

Periprava

brațul Cernovca, lacul Nebunu; brațul Chilia km 26—km 10

4.

Sfiștofca

canalul de centură al amenajării piscicole (AP) Popina, de la stăvilarul din brațul
Chilia la localitatea Cardon; brațul Chilia km 26—km 22; canalul Sfiștofca

5.

Cardon

canalul Cardon, între Cardon și Grindul cu Movilă; brațul Chilia km 26—km 22

6.

Chilia

canalul Pardina între Chilia și AP Stipoc; canalul ocolitor AP Chilia între brațul Chilia
și canalul Rădăcinoasele; brațul Tătaru, Ghiol în Ostrovul Tătaru; brațul Chilia,
numai pe lungimea satului, cu două lansete

7.

Tatanir

brațul Chilia km 65—km 60; brațul Tătaru

8.

Pardina

brațul Chilia km 75—85, canalul Stipoc între brațul Chilia și AP Stipoc; lacul Pintilie,
lacul Honțu

9.

Ceatalchioi

brațul Chilia km 100—105; gârla Sireasa între brațul Chilia și canalul Mila 36

10.

Pătlăgeanca

brațul Chilia km 113—Ceatal Izmail; brațul Tulcea între Mila 41 și Ceatal Izmail;
gârla Sireasa între brațul Chilia și canalul Mila 36

11.

Plaur

brațul Chilia km 96—90; gârla Sireasa între brațul Chilia și canalul Mila 36

12.

Sălceni

brațul Chilia km 110—105; gârla Sireasa între brațul Chilia și canalul Mila 36

13.

Sulina

canal Centură cordon litoral de la Sulina până la cherhana Roșuleț, canalele
Busurca, Roșu-Împuțita, gârla Împuțita, lacul Roșuleț, lacurile Lumina și Bijan, golful
Musura

14.

Sfântu Gheorghe

brațul Sfântu Gheorghe km 0—8, canal Tătaru de la brațul Sfântu Gheorghe până
la lacul Tătaru și japșele de la est de canal, lacul Tătaru

15.

Crișan

lacul Bondar și japșele dintre canalul Bondar și gârla Macovei, lacul Obretinul Mic;
brațul Sulina Mm 15—Mm 10

16.

Mila 23

canalele Corciovata, Eracle, Olguța și Căzănele

17.

Caraorman

lacul Puiuleț și canalele aferente lacului Puiuleț

18.

Maliuc

lacul Fastic, Cuzmințu Mare, Rotund; brațul Sulina Mm 23—Mm 29

19.

Partizani

lacul Tătaru; brațul Sulina Mm 29—Mm 34; brațul Sfântu Gheorghe km 105—107

20.

Gorgova

lacul Fastic, Cuzmințu Mare, Rotund; brațul Sulina Mm 18—23

21.

Vulturu

lacul Fastic, Cuzmințu Mare, Rotund; brațul Sulina Mm 23—Mm 29

22.

Ilganii de Sus

lacul Tătaru; brațul Sulina Mm 29—Mm 34; brațul Sfântu Gheorghe km 105—107

23.

Uzlina (Murighiol)

brațul Sfântu Gheorghe km 63—64 (km 63—60)

24.

Băltenii de Jos

brațul Sfântu Gheorghe km 95—100; canalul Litcov între km 0 și canalul Pojarnic

25.

Ilganii de Jos

brațul Sfântu Gheorghe km 100—105

26.

Tudor Vladimirescu

brațul Tulcea între Mila 35—42

14

MONITORUL OFICIAL AL ROMÂNIEI, PARTEA I, Nr. 613/30.VIII.2010
ANEXA Nr. 2
la norme

PERMIS DE PESCUIT

pentru consumul familial
— model —
ADMINISTRAȚIA REZERVAȚIEI BIOSFEREI DELTA DUNĂRII

Acest permis vă conferă dreptul să
desfășurați o activitate tradițională:
pescuitul.
Protejați resursa piscicolă pentru
ca această tradiție să dureze.

ADMINISTRAȚIA REZERVAȚIEI BIOSFEREI DELTA DUNĂRII
PERMIS DE PESCUIT
pentru consumul familial
Nr. ............... din ...............
Numele ................................................................................................................................................
Prenumele ...........................................................................................................................................
Domiciliul .............................................................................................................................................
Act de identitate seria ............................................................. nr. .......................................................
Eliberat de ...........................................................................................................................................
Practicarea activității de pescuit este permisă numai cu condiția deținerii asupra persoanei autorizate
a permisului de pescuit în original și a documentului de identitate.
ADMINISTRAȚIA REZERVAȚIEI BIOSFEREI DELTA DUNĂRII
Guvernator,
1. Zona de pescuit alocată ....................................................................................................................
2. Sculele de pescuit autorizate ............................................................................................................
Tip .......................................................... ........, buc. ............................................................................
Tip ..................................................................., buc. ............................................................................
Tip ..................................................................., buc. ............................................................................
VIZAT ARBDD
Se extinde valabilitatea permisului de pescuit pentru consumul familial în următoarele condiții:
1. Îndatoririle titularului deținătorului de permis:
a) să pescuiască numai în zonele de pescuit atribuite, cu tipul și numărul de scule înscrise în permis;
b) să respecte prevederile legale privind practicarea pescuitului, precum și reglementările speciale
privind desfășurarea de activități în rezervație;
c) să se deplaseze spre zona de pescuit numai pe traseele autorizate;
d) să asigure paza și întreținerea fondului piscicol din zonele de pescuit atribuite;
e) să doteze bărcile utilizate la pescuit cu șabloane de verificare a dimensiunilor peștelui;
f) să nu comercializeze peștele sau icrele capturate pentru consumul familial;

MONITORUL OFICIAL AL ROMÂNIEI, PARTEA I, Nr. 613/30.VIII.2010
g) să nu execute construcții neautorizate în zonele de pescuit sau limitrofe acestora și să nu execute
fără autorizarea Administrației Rezervației Biosferei Delta Dunării (ARBDD) intervenții de niciun fel care
să conducă la modificarea cadrului natural acvatic sau terestru din zona de pescuit;
h) să se supună controlului persoanelor abilitate în momentul legitimării acestora;
i) să participe, la solicitarea expresă a ARBDD, la executarea unor lucrări de conservare și îmbunătățire
a condițiilor ecologice din zonele de pescuit sau adiacente acestora, inclusiv pentru popularea acestor
zone cu material biologic (cuiburi de icre embrionate, alevini, puiet) pentru refacerea potențialului piscicol
al zonei;
j) să elibereze în apă peștele capturat supus protecției sau sub dimensiunea legală, indiferent de starea
acestuia;
k) să anunțe imediat apariția unor fenomene de mortalitate la pești sau la alte viețuitoare, precum și
fenomene de poluare din zona de pescuit;
l) să permită desfășurarea activităților turistice și de vânătoare sportivă autorizate conform prevederilor
legale;
m) să permită desfășurarea activităților de cercetare cu profil ecologic autorizat în zonele de pescuit,
inclusiv capturarea de reproducători și material piscicol pentru experimente.
2. Permisul de pescuit se actualizează periodic în funcție de modificările intervenite în situația zonei
de pescuit sau în statutul titularului permisului.
3. Nerespectarea obligațiilor prevăzute în prezentul permis se sancționează conform prevederilor legale
în vigoare, precum și cu suspendarea permisului de pescuit, după cum urmează:
a) pe o durată de 3 luni, în cazul nerespectării obligațiilor stabilite la pct. 1 lit. a), b), c), e), j), l), m);
b) pe o durată de 6 luni, în cazul nerespectării obligațiilor stabilite la pct. 1 lit. f) și j);
c) anularea permisului, în cazul nerespectării obligațiilor stabilite la pct. 1 lit. g) și h), precum și în cazul
repetării abaterilor.
4. Constatarea faptelor și ridicarea permiselor se fac de către personalul împuternicit de ARBDD.
5. Stabilirea sancțiunilor se face de către o comisie stabilită de ARBDD, în termen de maximum 15 zile
de la data ridicării permisului.
6. Contestațiile privind sancțiunile de suspendare sau anulare a permiselor de pescuit se pot face, în
termen de 15 zile de la data luării la cunoștință de sancțiunea aplicată, la conducerea ARBDD, care este
obligată să le analizeze și să transmită răspunsul definitiv în termen de 30 de zile de la data înregistrării
acestora.
ADMINISTRAȚIA REZERVAȚIEI BIOSFEREI DELTA DUNĂRII
Guvernator,

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 613/30.VIII.2010 conține 16 pagini.

Prețul: 3,20 lei

&JUYDGY|445994]
ISSN 1453—4495

