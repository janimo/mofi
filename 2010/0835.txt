Anul 178 (XXII) — Nr. 835

PARTEA I

LEGI, DECRETE, HOTĂRÂRI ȘI ALTE ACTE

Marți, 14 decembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.179 din 30 septembrie 2010 referitoare la
excepția de neconstituționalitate a dispozițiilor art. IV
din Ordonanța de urgență a Guvernului nr. 108/2008
pentru modificarea unor acte normative din domeniul
social și ale articolului unic din Legea nr. 267/2009
privind aprobarea Ordonanței de urgență a Guvernului
nr. 108/2008 ..............................................................
Decizia nr. 1.230 din 5 octombrie 2010 referitoare la excepția
de neconstituționalitate a dispozițiilor art. 2, art. 6,
art. 7, art. 10 și art. 15 din Ordonanța de urgență a
Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale..............................
Decizia nr. 1.322 din 19 octombrie 2010 referitoare la excepția
de neconstituționalitate a dispozițiilor art. 15—19, 21,
24 și 30 din Ordonanța Guvernului nr. 2/2001 privind
regimul juridic al contravențiilor și ale art. 2 pct. 1 din
Legea nr. 61/1991 privind sancționarea faptelor de
încălcare a unor norme de conviețuire socială, a ordinii
și liniștii publice ..........................................................
Decizia nr. 1.335 din 19 octombrie 2010 referitoare la excepția
de neconstituționalitate a prevederilor art. 2 din

Pagina
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență
a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009 ......................

2–3

3–5

6–7

8–9

Decizia nr. 1.342 din 19 octombrie 2010 referitoare la excepția
de neconstituționalitate a prevederilor art. 6 din Legea
nr. 26/1990 privind registrul comerțului ......................

9–11

Decizia nr. 1.361 din 21 octombrie 2010 referitoare la excepția
de neconstituționalitate a dispozițiilor art. 286—288 și
art. 298 alin. (2) ultima liniuță din Legea nr. 53/2003 —
Codul muncii, ale art. 74, art. 75 și art. 77 din Legea
nr. 168/1999 privind soluționarea conflictelor de muncă
și ale art. 164 din Codul de procedură civilă ..............

11–14

Decizia nr. 1.406 din 2 noiembrie 2010 referitoare la excepția
de neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție ....

14–16

2

MONITORUL OFICIAL AL ROMÂNIEI, PARTEA I, Nr. 835/14.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.179
din 30 septembrie 2010

referitoare la excepția de neconstituționalitate a dispozițiilor art. IV din Ordonanța de urgență
a Guvernului nr. 108/2008 pentru modificarea unor acte normative din domeniul social
și ale articolului unic din Legea nr. 267/2009 privind aprobarea Ordonanței de urgență
a Guvernului nr. 108/2008
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. IV din Ordonanța de urgență a Guvernului
nr. 108/2008 pentru modificarea unor acte normative din
domeniul social și ale articolului unic din Legea nr. 267/2009
privind aprobarea Ordonanței de urgență a Guvernului
nr. 108/2008, excepție ridicată de Sindicatul Salariaților Casei
Județene de Pensii Caraș-Severin în Dosarul nr. 3.268/115/2008
al Curții de Apel Timișoara — Secția contencios administrativ și
fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 noiembrie 2009, pronunțată în Dosarul
nr. 3.268/115/2008, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. IV din Ordonanța de urgență a Guvernului
nr. 108/2008. Excepția a fost ridicată de Sindicatul Salariaților
Casei Județene de Pensii Caraș-Severin cu prilejul soluționării
recursului formulat împotriva Sentinței civile nr. 226 din 10 martie 2009,
pronunțată de Tribunalul Caraș-Severin în Dosarul
nr. 3.268/115/2008, având ca obiect un litigiu privind funcționarii
publici.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece, pe de o parte, instituie premisele
modificării sau încetării raporturilor de serviciu pe baza unor
criterii subiective și aleatorii, iar, pe de altă parte, Guvernul nu a
precizat motivele care au determinat adoptarea ordonanței de
urgență. În susținerea excepției de neconstituționalitate, invocă
Decizia Curții Constituționale nr. 1.039/2009.

Curtea de Apel Timișoara — Secția contencios
administrativ și fiscal consideră că dispozițiile de lege criticate
sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. IV din Ordonanța de urgență a Guvernului
nr. 108/2008 pentru modificarea unor acte normative din
domeniul social, publicată în Monitorul Oficial al României,
Partea I, nr. 661 din 22 septembrie 2008, precum și ale articolului
unic din Legea nr. 267/2009 privind aprobarea Ordonanței de
urgență a Guvernului nr. 108/2008 pentru modificarea unor acte
normative din domeniul social, publicată în Monitorul Oficial al
României, Partea I, nr. 482 din 13 iulie 2009.
Textele de lege criticate au următoarea redactare:
— Art. IV din Ordonanța de urgență a Guvernului
nr. 108/2008: ă(1) Începând cu data de 1 noiembrie 2008, în
subordinea Ministerului Muncii, Familiei și Egalității de Șanse
funcționează Agenția Națională pentru Prestații Sociale, cu un
număr de 1.041 de posturi, care se asigură prin reorganizarea
direcțiilor de muncă și protecție socială județene și a municipiului
București și prin preluarea a 400 de posturi de la Agenția
Națională pentru Ocuparea Forței de Muncă.
(2) Posturile prevăzute la alin. (1) și, după caz, personalul
care ocupă posturile supuse reorganizării se preiau, pe bază de
protocol, în care se va stabili structura posturilor redistribuite
potrivit prevederilor prezentei ordonanțe de urgență și
cheltuielile de personal aferente, pe capitole de cheltuieli,
incluzând toate drepturile salariale prevăzute de lege.
(3) Prezenta ordonanță de urgență modifică numărul maxim
de posturi reglementat prin actele normative în care acesta era
prevăzut.”;
— Articolul unic din Legea nr. 267/2009: ăSe aprobă
Ordonanța de urgență a Guvernului nr. 108 din 18 septembrie
2008 pentru modificarea unor acte normative din domeniul
social, publicată în Monitorul Oficial al României, Partea I,
nr. 661 din 22 septembrie 2008.”

MONITORUL OFICIAL AL ROMÂNIEI, PARTEA I, Nr. 835/14.XII.2010
Autorul excepției de neconstituționalitate susține că
prevederile de lege criticate încalcă următoarele dispoziții din
Constituție: art. 16 alin. (1) privind egalitatea cetățenilor în fața
legii și a autorităților publice, art. 41 alin. (1) privind munca și
protecția socială a muncii, art. 52 alin. (1) privind dreptul
persoanei vătămate de o autoritate publică și art. 115 alin. (4) și
(6) referitoare la condițiile de adoptare ale ordonanței de urgență
a Guvernului.
Examinând excepția de neconstituționalitate, Curtea
constată că dispozițiile de lege criticate au mai constituit obiect
al controlului de constituționalitate prin prisma acelorași critici și
acelorași dispoziții din Constituție ca și cele invocate în prezenta
cauză. Astfel, prin Decizia nr. 481 din 20 aprilie 2010, publicată în
Monitorul Oficial al României, Partea I, nr. 383 din 10 iunie 2010,
Curtea a respins ca neîntemeiate aceste critici, reținând, în
esență, că ăprin înființarea Agenției Naționale pentru Prestații
Sociale, cu un număr de 1.041 de posturi, care se asigură prin
reorganizarea direcțiilor de muncă și protecție socială județene
și a municipiului București și prin preluarea a 400 de posturi de
la Agenția Națională pentru Ocuparea Forței de Muncă, nu este
afectat regimul niciunei instituții fundamentale a statului, ci se
reorganizează direcții și agenții aflate în subordinea Ministerului

3

Muncii, Familiei și Protecției Sociale”. De asemenea, a arătat că
dispozițiile criticate din Ordonanța de urgență a Guvernului
nr. 108/2008 nu încalcă prevederile art. 41 din Constituție,
ădeoarece posturile supuse reorganizării și personalul care
ocupă aceste posturi se preiau, pe bază de protocol, în care se
va stabili structura posturilor redistribuite și cheltuielile de
personal aferente, pe capitole de cheltuieli, «incluzând toate
drepturile salariale prevăzute de lege»”. Cât privește invocarea
Deciziei Curții Constituționale nr. 1.039 din 9 iulie 2009,
publicată în Monitorul Oficial al României, Partea I, nr. 582 din
21 august 2009, a reținut că ănu ne aflăm într-o ipoteză similară
și, prin urmare, nu se poate aplica același raționament juridic”.
În final, Curtea a reținut, pe de-o parte, că dispozițiile de lege
criticate nu contravin prevederilor constituționale ale art. 16
alin. (1), deoarece se aplică același tratament juridic tuturor
persoanelor prevăzute în ipoteza normei legale, iar, pe de altă
parte, că dispozițiile constituționale ale art. 52 alin. (1) nu au
relevanță în cauza de față.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. IV din Ordonanța de urgență a Guvernului
nr. 108/2008 pentru modificarea unor acte normative din domeniul social și ale articolului unic din Legea nr. 267/2009 privind
aprobarea Ordonanței de urgență a Guvernului nr. 108/2008, excepție ridicată de Sindicatul Salariaților Casei Județene de Pensii
Caraș-Severin în Dosarul nr. 3.268/115/2008 al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.230
din 5 octombrie 2010

referitoare la excepția de neconstituționalitate a dispozițiilor art. 2, art. 6, art. 7, art. 10 și art. 15
din Ordonanța de urgență a Guvernului nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 2, art. 6, art. 7, art. 10 și art. 15 din Ordonanța
de urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, excepție ridicată de Societatea
Comercială ăTrust President” — S.R.L. din Brașov în Dosarul
nr. 27.801/197/2009 al Judecătoriei Brașov și de Societatea
Comercială ăDonna M” — S.R.L. din București în

4

MONITORUL OFICIAL AL ROMÂNIEI, PARTEA I, Nr. 835/14.XII.2010

Dosarul nr. 2.452/302/2010 al Judecătoriei Sectorului 5
București — Secția a II-a civilă.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate în dosarele nr. 1.115D/2010 și
nr. 928D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 1.115D/2010 la
Dosarul nr. 928D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, reține următoarele:
Prin Încheierea din 2 aprilie 2010, pronunțată în Dosarul
nr. 27.801/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 2 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte
comerciale, excepție ridicată de Societatea Comercială ăTrust
President” — S.R.L. din Brașov.
Prin Încheierea din 21 aprilie 2010, pronunțată în Dosarul
nr. 2.452/302/2010, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor art. 6, art. 7
și art. 15 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte
comerciale, excepție ridicată de Societatea Comercială
ăDonna M” — S.R.L. din București.
În motivarea excepției de neconstituționalitate autorii
acesteia arată că dispozițiile criticate contravin prevederilor
art. 21 alin. (3) și art. 24 alin. (1) din Constituție, deoarece dau
posibilitatea instanței învestite cu soluționarea ordonanței de
plată să soluționeze cauza doar pe baza susținerilor creditoarei,
fără ca debitoarea să poată administra probe în apărare și fără
a fi îndeplinită obligația de aflare a adevărului. Cererea
creditorului se soluționează numai pe baza actelor aflate la
dosarul cauzei, fiind înlăturată posibilitatea debitorului de a-și
apăra în mod real interesele.
Judecătoria
Brașov
arată
că
excepția
de
neconstituționalitate este neîntemeiată. Și în cazul procedurii
somației de plată dreptul la apărare este garantat, astfel încât
decizia instanței se fondează în egală măsură pe probele
administrate de reclamantul creditor, cât și pe cele administrate
de către pârât. Caracterul urgent al procedurii reglementate de
Ordonanța de urgență a Guvernului nr. 119/2007 are menirea
de a asigura valorificarea rapidă în instanță a creanțelor certe,
lichide și exigibile deținute în materie comercială, dar fără a
aduce atingere drepturilor procesuale ale părților.
Judecătoria Sectorului 5 București — Secția a II-a civilă
arată că excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului

și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește sesizarea Curții Constituționale în
Dosarul nr. 27.801/197/2009 al Judecătoriei Brașov, deși în
încheierea de sesizare instanța de judecată face referire doar
la art. 2 din Ordonanța de urgență a Guvernului nr. 119/2007,
din motivarea excepției de neconstituționalitate reiese că autorul
acesteia se referă la dispozițiile art. 2, art. 7 și art. 10 din
ordonanță. Astfel, având în vedere cele două dosare aflate pe
rolul instanței de contencios constituțional, rezultă că obiectul
excepției de neconstituționalitate îl constituie dispozițiile art. 2,
art. 6, art. 7, art. 10 și art. 15 din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, publicată în Monitorul Oficial al României, Partea I,
nr. 738 din 31 octombrie 2007, cu următorul conținut:
— Art. 2: ă(1) Prezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte comerciale.
(2) Nu sunt incluse în sfera de aplicare a prezentei ordonanțe
de urgență:
a) creanțele înscrise la masa credală în cadrul unei proceduri
de insolvență;
b) contractele încheiate între comercianți și consumatori.”;
— Art. 6: ă(1) Cererea introdusă potrivit prevederilor art. 5
cuprinde:
a) numele și domiciliul sau, după caz, denumirea și sediul
creditorului;
b) numele și domiciliul debitorului persoană fizică, iar în cazul
debitorului persoană juridică, denumirea și sediul, precum și,
după caz, numărul certificatului de înmatriculare în registrul
comerțului, codul fiscal și contul bancar;
c) suma ce face obiectul creanței, temeiul de fapt și de drept
al obligațiilor de plată, perioada la care se referă acestea,
termenul la care trebuia făcută plata și orice element necesar
pentru determinarea datoriei;
d) semnătura creditorului.
(2) La cerere se anexează înscrisurile ce atestă cuantumul
sumei datorate și orice alte înscrisuri doveditoare ale acesteia.
(3) Cererea și actele anexate la aceasta se depun în copie în
atâtea exemplare câte părți sunt, plus unul pentru instanță.”;
— Art. 7: ă(1) Pentru soluționarea cererii, judecătorul dispune
citarea părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.
(2) Când creditorul învederează că, deși a făcut tot ce i-a stat
în putință, nu a izbutit să afle domiciliul sau sediul pârâtului,

MONITORUL OFICIAL AL ROMÂNIEI, PARTEA I, Nr. 835/14.XII.2010
președintele instanței va dispune citarea acestuia prin
publicitate. Afișarea, precum și publicarea citației în Monitorul
Oficial al României, Partea a III-a, sau într-un ziar de largă
circulație se fac cu 5 zile înainte de data fixată pentru judecată.
(3) La citația pentru debitor se vor anexa, în copie, cererea
creditorului și actele depuse de acesta în dovedirea pretențiilor.
(4) În citație se va preciza că până cel mai târziu în ziua fixată
pentru înfățișare, debitorul este obligat să depună întâmpinare,
sub sancțiunea decăderii din dreptul de a mai propune probe și
de a invoca excepții, în afara celor de ordine publică. În cazul
nedepunerii întâmpinării, instanța poate considera aceasta ca o
recunoaștere a pretențiilor creditorului.”;
— Art. 10: ă(1) În cazul în care, ca urmare a verificării cererii
pe baza înscrisurilor depuse, a declarațiilor părților, precum și a
celorlalte probe administrate, constată că cererea este
întemeiată, instanța emite o ordonanță de plată, în care se
precizează suma și termenul de plată.
(2) Dacă debitorul recunoaște o parte a pretențiilor
creditorului, instanța emite o ordonanță de plată parțială pentru
suma ce corespunde părții necontestate a creanței, stabilind
termenul de plată.
(3) Termenul de plată nu va fi mai mic de 10 zile și nici nu va
depăși 30 de zile de la data comunicării ordonanței de plată.
Judecătorul nu va putea stabili alt termen de plată decât dacă
părțile se înțeleg în acest sens.
(4) Ordonanța de plată se va comunica fiecărei părți de
îndată, potrivit prevederilor Codului de procedură civilă.”;
— Art. 15: ăCererea pentru emiterea ordonanței de plată
prevăzute la art. 12 alin. (1) se timbrează potrivit dispozițiilor
art. 3 lit. o1) din Legea nr. 146/1997 privind taxele judiciare de
timbru, cu modificările și completările ulterioare.”
În susținerea neconstituționalității acestor dispoziții legale
sunt invocate prevederile constituționale ale art. 16 alin. (1)
referitoare la egalitatea în drepturi, art. 21 alin. (1), (2) și (3)
referitoare la accesul liber la justiție și art. 24 referitoare la
dreptul la apărare. De asemenea, sunt invocate și prevederile
art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, se constată că
asupra constituționalității dispozițiilor Ordonanței de urgență a
Guvernului nr. 119/2007 Curtea s-a pronunțat în repetate
rânduri, exemplu fiind Decizia nr. 1.129 din 10 septembrie 2009,

5

publicată în Monitorul Oficial al României, Partea I, nr. 716 din
23 octombrie 2009, Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
înseamnă că hotărârea se va pronunța numai după ce
judecătorul va analiza toate probele aflate la dosar, inclusiv pe
cele propuse de debitor. Mai mult, art. 2 din ordonanță prevede
că procedura reglementată de acest act normativ vizează
exclusiv creanțele certe, lichide și exigibile ce reprezintă obligații
de plată a unor sume de bani care rezultă din contracte
comerciale, iar art. 10 dispune că ordonanța de plată se va
emite numai în urma verificării cererii pe baza înscrisurilor
depuse potrivit art. 6 alin. (2), a declarațiilor părților, precum și a
celorlalte probe administrate, instanța constatând că cererea
este întemeiată.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac. Așa fiind, se constată că prevederile
din ordonanță criticate de autoarea excepției nu numai că nu
încalcă dispozițiile constituționale și convenționale invocate, ci,
dimpotrivă, dau expresie acestora.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2, art. 6, art. 7, art. 10 și art. 15 din Ordonanța
de urgență a Guvernului nr. 119/2007 privind măsurile pentru combaterea întârzierii executării obligațiilor de plată rezultate din
contracte comerciale, excepție ridicată de Societatea Comercială ăTrust President” — S.R.L. din Brașov în Dosarul
nr. 27.801/197/2009 al Judecătoriei Brașov și de Societatea Comercială ăDonna M” — S.R.L. din București în Dosarul
nr. 2.452/302/2010 al Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

6

MONITORUL OFICIAL AL ROMÂNIEI, PARTEA I, Nr. 835/14.XII.2010
CURTEA CONSTITUȚIONALĂ

D E C I Z I A Nr. 1.322
din 19 octombrie 2010

referitoare la excepția de neconstituționalitate a dispozițiilor art. 15—19, 21, 24 și 30
din Ordonanța Guvernului nr. 2/2001 privind regimul juridic al contravențiilor și ale art. 2 pct. 1
din Legea nr. 61/1991 privind sancționarea faptelor de încălcare a unor norme
de conviețuire socială, a ordinii și liniștii publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 15—19, 21, 24 și 30 din Ordonanța Guvernului
nr. 2/2001 privind regimul juridic al contravențiilor și ale art. 2
pct. 1 din Legea nr. 61/1991 privind sancționarea faptelor de
încălcare a unor norme de conviețuire socială, a ordinii și liniștii
publice, excepție ridicată de Andrei Grosu în Dosarul
nr. 4.602/325/2009 al Judecătoriei Timișoara și de Lucian Matei
în Dosarul nr. 2.558/306/2008 al Tribunalului Sibiu — Secția
comercială și de contencios administrativ.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 230D/2010 și nr. 297D/2010 au obiect
parțial identic, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 297D/2010 la Dosarul
nr. 230D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 12 ianuarie 2010, pronunțată în Dosarul
nr. 4.602/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor.
Excepția a fost ridicată de Andrei Grosu cu ocazia soluționării
unei cauze de contencios administrativ având ca obiect acțiunea
în anularea unui proces-verbal de constatare și sancționare a
unei contravenții.
Prin Încheierea din 11 iunie 2009, pronunțată în Dosarul
nr. 2.558/306/2008, Tribunalul Sibiu — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 15—19, 21, 24 și 30 din Ordonanța
Guvernului nr. 2/2001 privind regimul juridic al
contravențiilor și art. 2 pct. 1 din Legea nr. 61/1991 privind

sancționarea faptelor de încălcare a unor norme de
conviețuire socială, a ordinii și liniștii publice.
Excepția a fost ridicată de Lucian Matei cu ocazia soluționării
unei cauze de contencios administrativ având ca obiect acțiunea
în anularea unui proces-verbal de constatare și sancționare a
unei contravenții.
În motivarea excepției de neconstituționalitate autorii
acesteia susțin că textele de lege criticate încalcă egalitatea în
drepturi, accesul liber la justiție, dreptul la un proces echitabil,
prezumția de nevinovăție și dreptul la apărare, întrucât sarcina
probei în cazul plângerii formulate împotriva procesului-verbal
de constatare a contravenției revine contravenientului, iar nu
organului care i-a aplicat sancțiunea. Autorul Lucian Matei critică
și faptul că dispozițiile de lege atacate, deși nu lasă la aprecierea
organului constatator conținutul procesului-verbal, nu stabilesc
nicio sancțiune în cazul neîndeplinirii respectivei obligații.
Totodată, menționează că prevederile art. 2 pct. 1 din Legea
nr. 61/1991 au constituit temeiul legal pentru întocmirea
procesului-verbal contestat.
Judecătoria Timișoara și Tribunalul Sibiu — Secția
comercială și de contencios administrativ apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15—19, 21, 24 și 30 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002, cu
modificările și completările ulterioare. Textele art. 15—19 fac
parte din capitolul II al ordonanței, intitulat ăConstatarea
contravenției”, și reglementează aspecte procedurale referitoare
la stabilirea contravenției, conținutul procesului-verbal de
contravenție și condițiile de întocmire a acestuia. Dispozițiile
art. 21, 24 și 30 din Ordonanța Guvernului nr. 2/2001 fac parte
din capitolul III al acestui act normativ, intitulat ăAplicarea
sancțiunilor contravenționale”, și reglementează aspecte
procedurale referitoare la cuprinsul procesului-verbal de
contravenție și la modalitatea de aplicare a sancțiunii de către
agentul constatator.
De asemenea, obiect al excepției de neconstituționalitate îl
constituie și prevederile art. 2 pct. 1 din Legea nr. 61/1991

MONITORUL OFICIAL AL ROMÂNIEI, PARTEA I, Nr. 835/14.XII.2010
pentru sancționarea faptelor de încălcare a unor norme de
conviețuire socială, a ordinii și liniștii publice, republicată în
Monitorul Oficial al României, Partea I, nr. 387 din 18 august
2000, având următorul cuprins: ăConstituie contravenție
săvârșirea oricăreia dintre următoarele fapte, dacă nu sunt
comise în astfel de condiții încât, potrivit legii penale, să fie
considerate infracțiuni: 1) săvârșirea în public de fapte, acte sau
gesturi, obscene, proferarea de injurii, expresii jignitoare sau
vulgare, amenințări cu acte de violență împotriva persoanelor
sau bunurilor acestora, de natură să tulbure ordinea și liniștea
publică sau să provoace indignarea cetățenilor ori să lezeze
demnitatea și onoarea acestora sau a instituțiilor publice;”.
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (5) privind obligația respectării Constituției, a
supremației sale și a legilor, ale art. 16 alin. (1) și (2) referitoare
la principiul egalității în drepturi, ale art. 21 privind accesul liber
la justiție, ale art. 23 alin. (11) referitoare la prezumția de
nevinovăție, ale art. 24 privind dreptul la apărare, ale art. 124
referitoare la înfăptuirea justiției și ale art. 126 privind instanțele
judecătorești, precum și a prevederilor art. 6 din Convenția
pentru apărarea drepturilor omului și a libertăților fundamentale
și ale art. 10 din Declarația Universală a Drepturilor Omului cu
privire la dreptul la un proces echitabil.
Examinând excepția de neconstituționalitate, Curtea
constată că prevederile de lege criticate au mai fost supuse
controlului de constituționalitate prin raportare la aceleași
dispoziții din Constituție, din Convenția pentru apărarea
drepturilor omului și a libertăților fundamentale și din Declarația
Universală a Drepturilor Omului, invocate și în prezenta cauză,
și față de critici similare. Astfel, prin Decizia nr. 520 din 8 mai
2008, publicată în Monitorul Oficial al României, Partea I, nr. 403
din 29 mai 2008, Curtea a respins excepția de
neconstituționalitate a dispozițiilor art. 15—19 din Ordonanța
Guvernului nr. 2/2001, statuând că textele de lege criticate nu
instituie privilegii sau discriminări, deoarece atât conținutul
procesului-verbal de contravenție, cât și condițiile de întocmire
a acestuia sunt reglementate fără nicio discriminare pentru toate
persoanele care au săvârșit contravenții. În legătură cu
invocarea în susținerea excepției a dispozițiilor art. 21 și 24 din
Constituție, Curtea a reținut că și această critică este nefondată,
întrucât, potrivit art. 34 alin. (1) din Ordonanța Guvernului
nr. 2/2001, instanța competentă să soluționeze plângerea
verifică dacă aceasta a fost introdusă în termen, îl ascultă pe
cel care a făcut-o și pe celelalte persoane citate, între care,
potrivit art. 33 din ordonanță, și organul care a aplicat
sancțiunea, administrează orice alte probe prevăzute de lege,
necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii

7

stabilite, precum și asupra măsurii confiscării. Dispozițiile
alin. (2) al art. 34 din ordonanță prevăd că hotărârea
judecătorească prin care s-a soluționat plângerea poate fi
atacată cu recurs, fără ca motivarea acestuia să fie obligatorie.
De asemenea, pe tot parcursul soluționării plângerii îndreptate
împotriva procesului-verbal de constatare și sancționare a
contravenției, atât la instanța de fond, cât și în recurs,
contravenientul poate să își exercite fără nicio restricție dreptul
la apărare. Totodată, utilizarea de către legiuitor a noțiunii de
ăcontravenient” nu are semnificația înfrângerii prezumției de
nevinovăție consacrate de art. 23 alin. (11) din Constituție. De
asemenea, din procedura de soluționare a plângerii împotriva
procesului-verbal de stabilire și sancționare a contravenției nu
rezultă răsturnarea sarcinii probei, ci, mai degrabă, exercitarea
dreptului la apărare.
Prin Decizia nr. 69 din 15 ianuarie 2009, publicată în
Monitorul Oficial al României, Partea I, nr. 135 din 4 martie 2009,
Curtea a statuat că dispozițiile art. 15, 21, 24 și 30 din Ordonanța
Guvernului nr. 2/2001 nu încalcă nici prezumția de nevinovăție,
deoarece instanța competentă să soluționeze plângerea
îndreptată împotriva procesului-verbal de constatare și
sancționare a contravenției este obligată să urmeze anumite
reguli procedurale, în virtutea cărora sarcina probei aparține
celui care afirmă ceva în instanță, iar nu celui care a întocmit
procesul-verbal de contravenție.
În ceea ce privește dispozițiile art. 2 pct. 1 din Legea
nr. 61/1991, Curtea, respingând excepția de neconstituționalitate,
a reținut, prin Decizia nr. 750 din 24 iunie 2008, publicată în
Monitorul Oficial al României, Partea I, nr. 557 din 23 iulie 2008,
că dispozițiile de lege criticate se aplică tuturor persoanelor
aflate în ipoteza normei și nu afectează în niciun fel dreptul la un
proces echitabil, consacrat atât de art. 6 din Convenția pentru
apărarea drepturilor omului și a libertăților fundamentale, cât și
de art. 10 din Declarația Universală a Drepturilor Omului,
deoarece nu instituie nicio măsură menită să lezeze dreptul unei
persoane de a fi ascultată în mod echitabil și public de un
tribunal independent și imparțial care va hotărî asupra drepturilor
sale. În plus, art. 9 din Legea nr. 61/1991 prevede in terminis
dreptul de a formula la judecătorie plângere împotriva
procesului-verbal de constatare a contravențiilor.
În același sens este și Decizia nr. 139 din 25 februarie 2010,
publicată în Monitorul Oficial al României, Partea I, nr. 245 din
16 aprilie 2010, prin care Curtea Constituțională a respins ca
neîntemeiată o excepție de neconstituționalitate identică.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15—19, 21, 24 și 30 din Ordonanța
Guvernului nr. 2/2001 privind regimul juridic al contravențiilor și ale art. 2 pct. 1 din Legea nr. 61/1991 privind sancționarea faptelor
de încălcare a unor norme de conviețuire socială, a ordinii și liniștii publice, excepție ridicată de Andrei Grosu în Dosarul
nr. 4.602/325/2009 al Judecătoriei Timișoara și de Lucian Matei în Dosarul nr. 2.558/306/2008 al Tribunalului Sibiu — Secția
comercială și de contencios administrativ.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

8

MONITORUL OFICIAL AL ROMÂNIEI, PARTEA I, Nr. 835/14.XII.2010
CURTEA CONSTITUȚIONALĂ

D E C I Z I A Nr. 1.335
din 19 octombrie 2010

referitoare la excepția de neconstituționalitate a prevederilor art. 2
din Ordonanța de urgență a Guvernului nr. 31/2009 privind unele măsuri
în domeniul salarizării personalului din sectorul bugetar și ale art. 2
din Ordonanța de urgență a Guvernului nr. 41/2009 privind unele măsuri
în domeniul salarizării personalului din sectorul bugetar
pentru perioada mai—decembrie 2009
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai-decembrie 2009, excepție ridicată de Sindicatul
Învățământului Preuniversitar Satu Mare în Dosarul
nr. 2.692/83/2009 al Curții de Apel Oradea — Secția civilă mixtă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2010, pronunțată în Dosarul
nr. 2.692/83/2009, Curtea de Apel Oradea — Secția civilă
mixtă a sesizat Curtea Constituțională cu excepția de
neconstituționalitate a dispozițiilor art. 2 din Ordonanța de
urgență a Guvernului nr. 31/2009 privind unele măsuri în
domeniul salarizării personalului din sectorul bugetar și ale
art. 2 din Ordonanța de urgență a Guvernului nr. 41/2009
privind unele măsuri în domeniul salarizării personalului din
sectorul bugetar pentru perioada mai—decembrie 2009,
excepție ridicată de Sindicatul Învățământului Preuniversitar
Satu Mare într-o cauză având ca obiect drepturi bănești.
În motivarea excepției de neconstituționalitate se susține,
în esență, că ordonanțele de urgență criticate reprezintă acte
adoptate împotriva voinței Parlamentului, emise fără consultarea
Consiliului Economic și Social. Se arată că nu este motivată
urgența adoptării acestor ordonanțe, precum și că nu este
precizată situația extraordinară a cărei reglementare nu poate fi
amânată. Autorul consideră că ordonanțele de urgență ale
Guvernului nr. 31/2009 și nr. 41/2009 au adus modificări
Ordonanței Guvernului nr. 15/2008 în mod arbitrar, fără a ține
cont de prevederile Legii nr. 221/2008, prin care a fost aprobată
această ordonanță.

Curtea de Apel Oradea — Secția civilă mixtă apreciază că
excepția de neconstituționalitate a prevederilor art. 2 din
Ordonanța de urgență a Guvernului nr. 31/2009 și art. 2 din
Ordonanța de urgență a Guvernului nr. 41/2009 este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
invocată este inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl reprezintă
prevederile art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, precum și ale
art. 2 din Ordonanța de urgență a Guvernului nr. 41/2009 privind
unele măsuri în domeniul salarizării personalului din sectorul
bugetar pentru perioada mai—decembrie 2009, publicată în
Monitorul Oficial al României, Partea I, nr. 286 din 30 aprilie
2009, având următorul conținut:
— Art. 2 din Ordonanța de urgență a Guvernului nr. 31/2009:
ăAlineatul (1) al articolului 11 din Ordonanța Guvernului
nr. 15/2008 privind creșterile salariale ce se vor acorda în anul
2008 și în anul 2009 personalului din învățământ, publicată în
Monitorul Oficial al României, Partea I, nr. 82 din 30 ianuarie
2008, aprobată cu modificări prin Legea nr. 221/2008, cu
modificările și completările ulterioare, se modifică și se
completează după cum urmează:
1. După litera a) se introduce o nouă literă, litera a1), cu
următorul cuprins:
«a1) pentru perioada 1—30 aprilie 2009, coeficienții de
multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. Litera b) se modifică și va avea următorul cuprins:
«b) pentru perioada 1 mai — 31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de

MONITORUL OFICIAL AL ROMÂNIEI, PARTEA I, Nr. 835/14.XII.2010
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».”;
— Art. 2 din Ordonanța de urgență a Guvernului nr. 41/2009:
ăOrdonanța Guvernului nr. 15/2008 privind creșterile salariate
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările și completările ulterioare, se
modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai — 31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1a, 1.2a, 2a și 3a;».
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (4) și (5) privind statul român, art. 41 alin. (2)
referitor la muncă și protecția socială a muncii, art. 47 alin. (1)
privind nivelul de trai, art. 61 alin. (1) referitor la rolul
Parlamentului, art. 102 alin. (1) și (2) privind rolul și structura
Guvernului, art. 115 alin. (4) și (6) referitor la delegarea
legislativă și art. 141 privind Consiliul Economic și Social.

9

Curtea constată că Ordonanța Guvernului nr. 15/2008 privind
creșterile salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, a fost abrogată în mod expres prin
art. 48 pct. 16 al cap. VI — Dispoziții finale din Legea-cadru
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009. În aceste condiții,
Ordonanța de urgență a Guvernului nr. 31/2009 și Ordonanța
de urgență a Guvernului nr. 41/2009, ca acte normative
modificatoare ale Ordonanței Guvernului nr. 15/2008, sunt și ele
abrogate.
Față de această situație, devin aplicabile dispozițiile art. 29
alin. (1) din Legea nr. 47/1992 privind organizarea și
funcționarea Curții Constituționale, potrivit cărora instanța de
contencios constituțional se pronunță asupra ăunei legi sau
ordonanțe ori a unei dispoziții dint-o lege sau dintr-o ordonanță
în vigoare”. Ca atare, Curtea urmează să respingă, ca
inadmisibilă, excepția de neconstituționalitate a prevederilor
art. 2 din Ordonanța de urgență a Guvernului nr. 31/2009 și ale
art. 2 din Ordonanța de urgență a Guvernului nr. 41/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de urgență a
Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—
decembrie 2009, excepție ridicată de Sindicatul Învățământului Preuniversitar Satu Mare în Dosarul nr. 2.692/83/2009 al Curții de
Apel Oradea — Secția civilă mixtă.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma
CURTEA CONSTITUȚIONALĂ

D E C I Z I A Nr. 1.342
din 19 octombrie 2010

referitoare la excepția de neconstituționalitate a prevederilor art. 6 din Legea nr. 26/1990
privind registrul comerțului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 6 din Legea nr. 26/1990 privind registrul
comerțului, excepție ridicată de Alexandru Ionescu în Dosarul
nr. 69/1.259/2010 al Tribunalului Comercial Argeș, care
formează obiectul Dosarului nr. 856D/2010 al Curții
Constituționale.

10

MONITORUL OFICIAL AL ROMÂNIEI, PARTEA I, Nr. 835/14.XII.2010

La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 857D/2010,
având ca obiect excepția de neconstituționalitate a acelorași
prevederi legale, ridicată de Societatea Comercială ăFinanciar
Urban” — S.R.L. din Pitești în Dosarul nr. 121/1.259/2010 al
Tribunalului Comercial Argeș.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 857D/2010 la
Dosarul nr. 856D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, apreciind că
nu se justifică reconsiderarea jurisprudenței în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 15 martie 2010, pronunțate în dosarele
nr. 69/1.259/2010 și nr. 121/1.259/2010, Tribunalul Comercial
Argeș a sesizat Curtea Constituțională cu excepția de
neconstituționalitate a prevederilor art. 6 din Legea
nr. 26/1990 privind registrul comerțului. Excepția a fost
ridicată de Alexandru Ionescu și, respectiv, de Societatea
Comercială ăFinanciar Urban” — S.R.L. din Pitești în
soluționarea unor cauze comerciale.
În motivările excepției de neconstituționalitate, având un
conținut identic, se susține că textul de lege criticat creează un
ădezechilibru între petenții care depun cereri la oficiul registrului
comerțului și acționarii, administratorii sau ceilalți reprezentanți
legali ai societăților comerciale vizate de cererile petenților, în
sensul că, printr-o simplă cerere adresată de o terță persoană,
se pot înscrie în registrul comerțului fapte sau acte nelegale,
abuzive, care să afecteze în mod grav și iremediabil o societate
comercială”, autorii excepției apreciind că legea îi favorizează
pe acești terți. Mai arată că se nesocotește dreptul la un proces
echitabil și dreptul la apărare, întrucât, prin modul de soluționare
a cererilor de către judecătorii delegați ai oficiului registrului
comerțului, fără citarea acționarilor, a administratorilor sau a
celorlalți reprezentanți legali ai societăților comerciale vizate de
cererile petenților, aceștia sunt puși în imposibilitatea de a
participa la judecată și nu pot lua cunoștință de actele depuse de
terțele persoane. De asemenea, se susține că, prin procedura
înregistrării în registrul comerțului a actelor depuse de petenți
numai în baza hotărârii judecătorului delegat, fără a da
posibilitatea reprezentanților societăților comerciale vizate ăde
a interveni la timp pentru stoparea unor acte frauduloase și
păguboase”, se încalcă dreptul de proprietate privată, libertatea
comerțului, dreptul la protecția concurenței loiale și ădreptul la
un cadru favorabil pentru valorificarea tuturor factorilor de
producție”.
Tribunalul Comercial Argeș consideră că excepția de
neconstituționalitate este neîntemeiată, precizând că, în urma
edictării Ordonanței de urgență a Guvernului nr. 116/2009 pentru
instituirea unor măsuri privind activitatea de înregistrare în
registrul comerțului, judecătorul delegat nu își mai desfășoară
activitatea la registrul comerțului.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6 din Legea nr. 26/1990 privind registrul
comerțului, republicată în Monitorul Oficial al României, Partea I,
nr. 49 din 4 februarie 1998, astfel cum au fost modificate și
completate prin art. VIII pct. 3 titlul II cartea II din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției. Textul de lege criticat are următorul cuprins:
— Art. 6: ă(1) Înregistrările în registrul comerțului se fac pe
baza unei încheieri a judecătorului delegat sau, după caz, a unei
hotărâri judecătorești irevocabile, în afară de cazurile în care
legea prevede altfel.
(11) Judecătorul delegat întâi sesizat spre a dispune
înregistrarea în registrul comerțului a mențiunilor privind
fuziunea, divizarea sau schimbarea sediului social al unei
persoane juridice în alt județ se va pronunța, prin aceeași
încheiere, și asupra înmatriculării persoanelor juridice astfel
înființate, radierii celor care își încetează existența ori
înregistrării în registrul comerțului a modificării actelor
constitutive ale persoanelor juridice care dobândesc o parte din
patrimoniul persoanei juridice divizate, după caz, precum și
asupra înmatriculării și radierii persoanelor juridice care își
schimbă sediul social în alt județ.
(2) Încheierile judecătorului delegat privitoare la înmatriculare
sau la orice alte înregistrări în registrul comerțului sunt executorii
de drept și sunt supuse numai recursului.
(3) Termenul de recurs este de 15 zile și curge de la data
pronunțării încheierii pentru părți și de la data publicării încheierii
sau a actului modificator al actului constitutiv în Monitorul Oficial
al României, Partea a IV-a, pentru orice alte persoane
interesate.
(4) Recursul se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează recursul
curții de apel în a cărei rază teritorială se află domiciliul sau
sediul comerciantului, iar în cazul sucursalelor înființate în alt
județ, la curtea de apel în a cărei rază teritorială se află sediul
sucursalei.
(5) Motivele recursului se pot depune la instanță, cu cel puțin
două zile înaintea termenului de judecată.
(6) În cazul admiterii recursului, decizia instanței de recurs
va fi menționată în registrul comerțului.”
În opinia autorilor excepției de neconstituționalitate, textul de
lege criticat contravine următoarelor dispoziții din Legea
fundamentală: art. 16 alin. (1) care consacră principiul egalității
cetățenilor în fața legii și a autorităților publice, art. 21 alin. (1)—(3)
care instituie dreptul la un proces echitabil și la soluționarea
cauzelor într-un termen rezonabil, art. 24 privind dreptul la
apărare, art. 44 care garantează dreptul de proprietate privată,
art. 45 referitor la libertatea economică, art. 124 privind

MONITORUL OFICIAL AL ROMÂNIEI, PARTEA I, Nr. 835/14.XII.2010
înfăptuirea justiției și art. 135 care statuează cu privire la
economia României.
Examinând excepția de neconstituționalitate, mai întâi sub
aspectul admisibilității acesteia, Curtea observă că art. 1 din
Ordonanța de urgență a Guvernului nr. 116/2009 pentru
instituirea unor măsuri privind activitatea de înregistrare în
registrul comerțului, publicată în Monitorul Oficial al României,
Partea I, nr. 926 din 30 decembrie 2009, aprobată cu modificări
și completări prin Legea nr. 84/2010, publicată în Monitorul
Oficial al României, Partea I, nr. 323 din 17 mai 2010, astfel cum
a fost modificat prin articolul unic al Ordonanței de urgență a
Guvernului nr. 85/2010, publicată în Monitorul Oficial al
României, Partea I, nr. 654 din 22 septembrie 2010, prevede
următoarele: ă[...] competența de soluționare a cererilor de
înregistrare în registrul comerțului și, după caz, a altor cereri
aflate în competența de soluționare a judecătorului delegat
aparține, până la reglementarea activității de înregistrare în
registrul comerțului efectuată de registratori comerciali,
directorului oficiului registrului comerțului de pe lângă tribunal
și/sau persoanei ori persoanelor desemnate de către directorul
general al Oficiului Național al Registrului Comerțului”.
Așadar, în momentul de față, atribuțiile judecătorului delegat
au fost preluate de directorul oficiului registrului comerțului, fără
ca instituția judecătorului delegat să fi fost, expres sau implicit,
desființată. Din textul legal menționat se înțelege că doar în mod
temporar competențele judecătorului delegat au fost preluate de
către directorul oficiului registrului comerțului, urmând ca, în
viitor, potrivit art. 12 alin. (1) din Ordonanța de urgență a
Guvernului nr. 116/2009, activitatea de înregistrare în registrul

11

comerțului să fie efectuată de registratorii comerciali. Însă, până
în momentul de față, nu a fost adoptată o astfel de reglementare
legală. Prin urmare, prevederile legale referitoare la
competențele judecătorului delegat sunt în vigoare, aplicarea
acestora fiind doar suspendată.
În aceste condiții, Curtea constată că este competentă să se
pronunțe asupra constituționalității dispozițiilor art. 6 din Legea
nr. 26/1990. Analizând criticile de neconstituționalitate formulate,
instanța de contencios constituțional observă că s-a mai
pronunțat, dintr-o perspectivă similară și prin raportare la același
prevederi din Legea fundamentală. În acest sens sunt, de
exemplu, Decizia nr. 1.339 din 22 octombrie 2009, publicată în
Monitorul Oficial al României, Partea I, nr. 871 din 14 decembrie
2009, și Decizia nr. 861 din 24 iunie 2010, publicată în Monitorul
Oficial al României, Partea I, nr. 582 din 17 august 2010, prin
care Curtea a statuat că, potrivit art. 126 alin. (2) din Constituție,
este atributul exclusiv al legiuitorului să reglementeze procedura
de judecată, atâta vreme cât își subordonează acest demers
regulilor și principiilor constituționale. Curtea reține că
prevederile de lege criticate sunt norme procedurale care
reglementează aspecte referitoare la funcționarea societăților
comerciale în condiții de legalitate și care nu conțin dispoziții de
natură să îngrădească dreptul de liber acces la justiție ori dreptul
de a beneficia de un proces echitabil.
Întrucât nu au intervenit elemente noi, de natură să
determine reconsiderarea acestei jurisprudențe, soluția și
considerentele deciziilor menționate își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 6 din Legea nr. 26/1990 privind registrul
comerțului, excepție ridicată de Alexandru Ionescu și de Societatea Comercială ăFinanciar Urban” — S.R.L. din Pitești în Dosarul
nr. 69/1.259/2010 și, respectiv, în Dosarul nr. 121/1.259/2010 ale Tribunalului Comercial Argeș.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.361
din 21 octombrie 2010

referitoare la excepția de neconstituționalitate a dispozițiilor art. 286—288 și art. 298 alin. (2)
ultima liniuță din Legea nr. 53/2003 — Codul muncii, ale art. 74, art. 75 și art. 77 din Legea
nr. 168/1999 privind soluționarea conflictelor de muncă și ale art. 164 din Codul de procedură civilă
Augustin Zegrean
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor prevederilor art. 286—288 și art. 298 alin. (2)
ultima liniuță din Legea nr. 53/2003 — Codul muncii, ale art. 74,
art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură

12

MONITORUL OFICIAL AL ROMÂNIEI, PARTEA I, Nr. 835/14.XII.2010

civilă, excepție ridicată de Societatea Comercială ăPetrom” —
S.A. în Dosarul nr. 444/40/2009 al Tribunalului Botoșani —
Secția civilă și care formează obiectul Dosarului nr. 2.185D/2010
al Curții Constituționale.
La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în dosarele
nr. 2.335D/2010, nr. 2.416D/2010, nr. 2.856D/2010,
nr. 2.874D/2010, nr. 2.944D/2010, nr. 3.140D—3.149D/2010 și
nr. 3.580D/2010.
La apelul nominal se constată lipsa părților, față de care
procedura de citare a fost legal îndeplinită. Curtea, din oficiu,
pune în discuție conexarea dosarelor nr. 2.335D/2010,
nr. 2.416D/2010, nr. 2.856D/2010, nr. 2.874D/2010,
nr. 2.944D/2010, nr. 3.140D—3.149D/2010 și nr. 3.580D/2010 la
Dosarul nr. 2.185D/2010, având în vedere că acestea au un
obiect parțial identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 2.335D/2010,
nr. 2.416D/2010, nr. 2.856D/2010, nr. 2.874D/2010,
nr. 2.944D/2010, nr. 3.140D—3.149D/2010 și nr. 3.580D/2010 la
Dosarul nr. 2.185D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 26 mai 2010, pronunțată în Dosarul
nr. 444/40/2009, Tribunalul Botoșani — Secția civilă a
sesizat Curtea Constituțională cu excepția de
neconstituționalitate a prevederilor art. 286—288 și art. 298
alin. (2) ultima liniuță din Legea nr. 53/2003 — Codul muncii,
ale art. 74, art. 75 și art. 77 din Legea nr. 168/1999 privind
soluționarea conflictelor de muncă și ale art. 164 din Codul
de procedură civilă.
Prin încheierile din 15 februarie 2010, pronunțate în dosarele
nr. 2.256/30/2009 și nr. 8.360/30/2008, Tribunalul Timiș —
Secția civilă a sesizat Curtea Constituțională cu excepția de
neconstituționalitate a prevederilor art. 298 alin. (2) ultima
liniuță din Legea nr. 53/2003 — Codul muncii.
Prin încheierile din 15 aprilie 2009, pronunțate în dosarele
nr. 7.402/110/2008, nr. 7.401/110/2008, nr. 511/110/2009,
nr. 519/110/2009, nr. 6.464/110/2008, nr. 7.152/110/2008,
nr. 7.400/110/2008, nr. 7.393/110/2008, nr. 6.465/110/2008 și
nr. 6.469/110/2008, Tribunalul Bacău — Secția civilă a
sesizat
Curtea
Constituțională
cu
excepția
de
neconstituționalitate a prevederilor art. 298 alin. (2) ultima
liniuță din Legea nr. 53/2003 — Codul muncii.
Prin Încheierea din 28 ianuarie 2010, pronunțată în Dosarul
nr. 6.514/97/2008, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a prevederilor art. 298
alin. (2) ultima liniuță din Legea nr. 53/2003 — Codul
muncii.
Prin Încheierea din 15 ianuarie 2010, pronunțată în Dosarul
nr. 11.396/118/2008, Tribunalul Constanța — Secția civilă a
sesizat Curtea Constituțională cu excepția de
neconstituționalitate a prevederilor art. 286—288 din Legea
nr. 53/2003 — Codul muncii, ale art. 74, art. 75 și art. 77 din
Legea nr. 168/1999 privind soluționarea conflictelor de
muncă și ale art. 164 din Codul de procedură civilă.
Prin încheierile din 8 martie 2010, pronunțate în dosarele
nr. 6.092/105/2008 și nr. 994/105/2009, Tribunalul Prahova —
Secția civilă a sesizat Curtea Constituțională cu excepția de

neconstituționalitate a prevederilor art. 286—288 din Legea
nr. 53/2003 — Codul muncii, ale art. 74, art. 75 și art. 77 din
Legea nr. 168/1999 privind soluționarea conflictelor de
muncă, excepție ridicată de Societatea Comercială ăRafiserv
Petrobrazi” — S.A., prin lichidator judiciar Extrem Insolv I.P.U.R.L.
Excepția a fost invocată de Societatea Comercială O.M.V.
Petrom — S.A. și de Societatea Comercială ăRafiserv
Petrobrazi” — S.A., prin lichidator judiciar Extrem Insolv
I.P.U.R.L., în dosare având ca obiect pretenții.
În motivarea excepției de neconstituționalitate autorii
susțin, în esență, că dispozițiile legale atacate sunt de un
formalism excesiv, de natură să afecteze grav efectivitatea
exercitării drepturilor recunoscute de lege atât pentru angajat,
cât și pentru angajator și să restrângă nejustificat dreptul la
apărare al angajatorului, care este pus într-o situație de
dezechilibru față de angajatul care are calitatea de reclamant.
Autorii excepției invocă faptul că intervalul de timp dintre data
primirii citației și data termenului de judecată este prea scurt
pentru ca un angajator să își exercite dreptul la apărare și să se
achite de sarcina probei care îi revine. De asemenea, faptul că
prevederile art. 164 din Codul de procedură civilă lasă la
aprecierea instanței posibilitatea conexării cauzelor și nu obligă
la luarea unei astfel de măsuri, ceea ce ar conduce la o
economie de timp și de cheltuieli, precum și la o judecată
unitară, este de natură să aducă atingere dreptului la apărare.
Astfel, dispozițiile legale atacate încalcă, în opinia autorilor,
și principiul efectivității juridice.
De asemenea, se mai susține că obligarea angajatorului de
a suporta nelimitat întreaga sarcină a probei vine în contradicție
cu normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi, cu titlu de exemplu, expertizele, care în
cazul unor coparticipanți procesuali ajung la costuri uriașe,
suportate de angajator.
În ceea ce privește prevederile art. 298 alin. (2) ultima liniuță
din Codul muncii, autorii excepției de neconstituționalitate susțin,
în esență, că, aceste dispoziții, care stipulează că orice
prevedere contrară acestui act normativ se abrogă, încalcă
dispozițiile art. 1 alin. (4) și (5), art. 73 alin. (3) lit. p) și art. 79
alin. (1) din Constituție, precum și prevederilor art. 6 din
Convenția pentru apărarea drepturilor omului și a libertăților
fundamentale. Astfel, consideră că textul de lege criticat, prin
formularea sa imprecisă, poate ridica dificultăți de interpretare și
aplicare a legii. În acest sens, autorii fac referire la normele
procedurale aplicabile în spețele care au ca obiect conflicte de
muncă, arătând că art. 298 alin. (2) ultima liniuță din Codul
muncii nu este în măsură să clarifice care dintre acestea
urmează să se aplice. Astfel, arată că prevederile art. 72 din
Legea nr. 168/1999 privind soluționarea conflictelor de muncă
sunt diferite de cele ale art. 284 din Codul muncii, care
reglementează aceeași materie, respectiv instanța competentă
să soluționeze aceste conflicte. Cu toate că, din perspectiva
principiilor de aplicare a legii în timp, în speță ar trebui să fie
incidente reglementările mai noi, respectiv cele ale Codului
muncii, caracterul special pe care îl are Legea nr. 168/1999 față
de dreptul comun în materie, reglementat de Codul muncii,
poate conduce la o concluzie contrară, potrivit căreia incidente
ar fi dispozițiile legii speciale. Toate aceste argumente sprijină
concluzia pe care autorii excepției o consideră esențială pentru
motivarea lor, anume că prevederile art. 298 alin. (2) ultima
liniuță din Codul muncii încalcă principiul efectivității juridice,
consacrat de Curtea Europeană a Drepturilor Omului. Acest
principiu presupune că legiuitorul are obligația de a asigura
adoptarea unor dispoziții legale eficiente care să fie coerente

MONITORUL OFICIAL AL ROMÂNIEI, PARTEA I, Nr. 835/14.XII.2010
(Hotărârea Unedic contra Franței din 18 decembrie 2008), să
evite paralelismul legislativ (Hotărârea Katz contra României din
20 ianuarie 2009), să aibă vocația de a respecta drepturile și
libertățile fundamentale ale cetățenilor și să aibă o aplicabilitate
practică uniformă, pentru a se evita o jurisprudență neuniformă
(Hotărârea Santos Pinto contra Portugaliei din 20 mai 2008). În
plus față de acestea, autorii excepției amintesc faptul că, prin
dispozițiile art. 62 alin. (1) și art. 63 alin. (3) din Legea
nr. 24/2000 privind normele de tehnică legislativă pentru
elaborarea actelor normative, legiuitorul a impus cu caracter
imperativ abrogarea expresă directă, excluzând, prin urmare,
abrogarea implicită. Acest mod de abordare a fost determinat
atât pentru a asigura coerența sistemului legislativ, cât și pentru
a asigura eficacitatea principiului separației puterilor în stat,
întrucât nu permite judecătorului să legifereze expres unde
legiuitorul a tăcut, respectiv să constate abrogarea, deși
legiuitorul nu a făcut-o. Nerespectarea prevederilor Legii
nr. 24/2000 prin reglementarea unei norme care are un efect
abrogator implicit, precum textul de lege criticat, are semnificația
încălcării art. 1 alin. (5) din Constituție, care prevede
obligativitatea respectării Constituției și a legilor, obligație căreia
trebuie să i se supună inclusiv Parlamentul, întrucât textul
constituțional nu face nicio distincție cu privire la destinatarii
normei.
Instanțele de judecată și-au exprimat opinia în sensul că
dispozițiile de lege criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286—288 și art. 298 alin. (2) ultima liniuță din
Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă, dispoziții ce au următorul conținut:
— Art. 286 din Codul muncii: ă(1) Cererile referitoare la
soluționarea conflictelor de muncă se judecă în regim de
urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Codul muncii: ăSarcina probei în conflictele
de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”;
— Art. 288 din Codul muncii: ăAdministrarea probelor se face
cu respectarea regimului de urgență, instanța fiind în drept să
decadă din beneficiul probei admise partea care întârzie în mod
nejustificat administrarea acesteia.”;
— Art. 298 alin. (2) ultima liniuță din Codul muncii: ă(2) Pe
data intrării în vigoare a prezentului cod se abrogă: [... ]
— orice alte dispoziții contrare.”;

13

— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe și
părțile nu o pot înlătura, întrunirea se va face la acea instanță.”
În opinia autorilor excepției de neconstituționalitate,
dispozițiile legale criticate contravin prevederilor constituționale
ale art. 1 alin. (4) și (5) referitoare la principiul separației și
echilibrului puterilor în stat și obligativitatea respectării
Constituției și a legilor, art. 73 alin. (3) lit. p) privind
reglementarea prin lege organică a regimului general privind
raporturile de muncă, sindicatele, patronatele și protecția socială
și în art. 79 alin. (1) referitor la Consiliul Legislativ, ale art. 21
alin. (1), (2) și (3) privind accesul liber la justiție, art. 24 privind
dreptul la apărare, art. 53 privind restrângerea exercițiului unor
drepturi sau al unor libertăți și art. 124 privind înfăptuirea justiției,
precum și dispozițiilor art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil, prin raportare la art. 11 alin. (2) și art. 20 din
Constituție referitoare la raporturile dintre tratatele internaționale
în materia drepturilor omului și dreptul intern.
Examinând excepția de neconstituționalitate, Curtea reține
că s-a pronunțat asupra dispozițiilor art. 286—288 din Legea
nr. 53/2003 — Codul muncii, ale art. 74, art. 75 și art. 77 din
Legea nr. 168/1999 privind soluționarea conflictelor de muncă și
ale art. 164 din Codul de procedură civilă prin Decizia nr. 1.015
din 7 iulie 2009, publicată în Monitorul Oficial al României,
Partea I, nr. 547 din 6 august 2009, respingând excepția de
neconstituționalitate ridicată de același autor. Cu acel prilej,
Curtea a constatat că dispozițiile art. 286—288 din Codul muncii
și ale art. 74, art. 75 și art. 77 din Legea nr. 168/1999 sunt
constituționale, întrucât acestea sunt norme care stabilesc o
procedură specială, derogatorie, privind termenele de judecată
și modalitatea administrării probelor în cazul judecării cererilor
referitoare la conflictele de muncă. Modalitatea în care au fost
reglementate aceste dispoziții este o opțiune a legiuitorului, care
a avut în vedere instituirea unei proceduri simple și urgente,
adaptată raporturilor de muncă și exercitării dreptului la muncă.
Regulile de procedură prevăzute de aceste dispoziții se aplică în
mod echitabil atât angajatorilor, cât și angajaților, fără a fi
favorizată o categorie sau alta.
În ceea ce privește dispozițiile art. 164 din Codul de
procedură civilă, Curtea a constatat că acestea nu contravin

14

MONITORUL OFICIAL AL ROMÂNIEI, PARTEA I, Nr. 835/14.XII.2010

prevederilor constituționale invocate, ele reglementând norme
de procedură a căror interpretare și aplicare revin instanțelor de
judecată.
Cu privire la dispozițiile art. 298 alin. (2) ultima liniuță din
Legea nr. 53/2003 — Codul muncii, Curtea reține că s-a mai
pronunțat asupra acestor dispoziții prin Decizia nr. 1.017 din
7 iulie 2009, publicată în Monitorul Oficial al României, Partea I,
nr. 567 din 14 august 2009, respingând excepția de
neconstituționalitate. Cu acel prilej, Curtea a constatat că
întreaga motivare a acesteia se referea la modul de interpretare
și aplicare în timp a două legi organice, și anume Codul muncii
și Legea nr. 168/1999 privind soluționarea conflictelor de muncă.
Se arată, în acest sens, că există o practică neunitară la nivelul
instanțelor de judecată, în privința constatării abrogării implicite
a prevederilor art. 72 din Legea nr. 168/1999 privind
soluționarea conflictelor de muncă, având drept consecință
pronunțarea unor hotărâri judecătorești diferite asupra aceleiași
probleme de drept. De asemenea, se susținea nerespectarea
normelor de tehnică legislativă cu prilejul adoptării Codului
muncii.

Or, toate aspectele invocate, ce țin de modul de aplicare a
legii și de stabilirea unei interpretări unitare a actelor normative,
nu intră în competența instanței de contencios constituțional,
așa cum este reglementată aceasta de Legea fundamentală și
de Legea nr. 47/1992, ci a instanțelor de judecată, respectiv a
Înaltei Curți de Casație și Justiție, așa cum prevăd dispozițiile
art. 126 alin. (1) și (3) din Constituție, care statuează că: ă(1)
Justiția se realizează prin Înalta Curte de Casație și Justiție și
prin celelalte instanțe judecătorești stabilite de lege”, [ ], ă(3)
Înalta Curte de Casație și Justiție asigură interpretarea și
aplicarea unitară a legii de către celelalte instanțe judecătorești,
potrivit competenței sale.”
De asemenea, Curtea a reținut că atribuțiile sale privind
analiza conformității unor texte de lege cu Constituția nu se pot
extinde și asupra aspectelor ce țin de respectarea normelor de
tehnică legislativă, atâta timp cât aceste norme nu au relevanță
în plan constituțional.
Întrucât nu au intervenit elemente noi, de natură să modifice
jurisprudența Curții, atât soluția, cât și considerentele deciziilor
menționate își păstrează valabilitatea și în prezenta cauză.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 286—288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999 privind soluționarea conflictelor de muncă și ale art. 164 din Codul
de procedură civilă, excepție ridicată de Societatea Comercială ăPetrom” — S.A. în Dosarul nr. 444/40/2009 al Tribunalului
Botoșani — Secția civilă, în dosarele nr. 2.256/30/2009 și nr. 8.360/30/2008 ale Tribunalului Timiș — Secția civilă, în dosarele
nr. 7.402/110/2008, nr. 7.401/110/2008, nr. 511/110/2009, nr. 519/110/2009, nr. 6.464/110/2008, nr. 7.152/110/2008,
nr. 7.400/110/2008, nr. 7.393/110/2008, nr. 6.465/110/2008 și nr. 6.469/110/2008 ale Tribunalului Bacău — Secția civilă, în Dosarul
nr. 6.514/97/2008 al Tribunalului Cluj — Secția mixtă de contencios administrativ și fiscal, de conflicte de muncă și asigurări sociale,
în Dosarul nr. 11.396/118/2008 al Tribunalului Constanța — Secția civilă, precum și de Societatea Comercială ăRafiserv
Petrobrazi” — S.A., prin lichidator judiciar Extrem Insolv I.P.U.R.L., în dosarele nr. 6.092/105/2008 și nr. 994/105/2009 ale Tribunalului
Prahova — Secția civilă.
2. Respinge, ca inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de aceiași autori în aceleași dosare ale acelorași instanțe.
Definitivă și general obligatorie.
Pronunțată în ședința publică din data de 21 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 1.406
din 2 noiembrie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Tudorel Toader
Oana Cristina Puică

— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a

MONITORUL OFICIAL AL ROMÂNIEI, PARTEA I, Nr. 835/14.XII.2010
Guvernului nr. 43/2002 privind Direcția Națională Anticorupție și
ale art. 16 din Ordonanța de urgență a Guvernului nr. 43/2002,
excepție ridicată de Iulian-Bogdan Năstase în Dosarul
nr. 4.357/2/2009 (număr în format vechi 1.134/2009) al Curții de
Apel București — Secția I penală și de Ioan-Pompei Horja în
Dosarul nr. 129/112/2008 al Tribunalului Bistrița-Năsăud —
Secția penală.
La apelul nominal, pentru partea Compania Națională
Aeroporturi București — S.A., răspunde apărătorul ales Loreta
Ioniță, cu împuternicire avocațială la dosar. Lipsesc celelalte
părți, față de care procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 513D/2010 și nr. 809D/2010 au obiect
parțial identic, pune în discuție, din oficiu, problema conexării
cauzelor.
Apărătorul părții prezente arată că este de acord cu
conexarea.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 809D/2010 la Dosarul
nr. 513D/2010, care este primul înregistrat.
Cauza este în stare de judecată.
Apărătorul părții prezente solicită respingerea excepției de
neconstituționalitate, făcând trimitere la Decizia Curții
Constituționale nr. 297/2010.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Decizia nr. 4.232 din 17 decembrie 2009, pronunțată în
Dosarul nr. 9.659/1/2009, admițând recursul împotriva Încheierii
din 3 decembrie 2009, pronunțată de Curtea de Apel București —
Secția I penală în Dosarul nr. 4.357/2/2009 (număr în format
vechi 1.134/2009), Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr.134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție și ale art.16 din Ordonanța de
urgență a Guvernului nr. 43/2002.
Excepția a fost ridicată de Iulian-Bogdan Năstase cu ocazia
soluționării unei cauze penale având ca obiect infracțiuni
asimilate infracțiunilor de corupție.
Prin Încheierea din 21 decembrie 2009, pronunțată în
Dosarul nr. 129/112/2008, Tribunalul Bistrița-Năsăud —
Secția penală a sesizat Curtea Constituțională cu excepția
de neconstituționalitate a dispozițiilor Ordonanței de
urgență a Guvernului nr. 134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție.
Excepția a fost ridicată de Ioan-Pompei Horja cu ocazia
soluționării unei cauze penale având ca obiect infracțiuni de
corupție.
În motivarea excepției de neconstituționalitate autorii
acesteia susțin, în esență, că prevederile Ordonanței de urgență
a Guvernului nr. 134/2005 contravin dispozițiilor constituționale
ale art. 115 alin. (4) și (6) privind condițiile și domeniul de
reglementare prin ordonanțe de urgență, deoarece, fără să
existe o situație extraordinară, Guvernul a adoptat actul normativ
criticat, de natură a afecta regimul Ministerului Public, care este
o instituție fundamentală a statului.
Înalta Curte de Casație și Justiție — Secția penală
apreciază că Ordonanța de urgență a Guvernului nr. 134/2005
a fost adoptată cu încălcarea art. 115 alin. (6) din Constituție,
întrucât Guvernul a reglementat într-un domeniu rezervat legii.

15

Tribunalul Bistrița-Năsăud — Secția penală consideră că
excepția de neconstituționalitate este întemeiată, pentru
motivele invocate de autorul Ioan-Pompei Horja.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorii-raportori, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit Deciziei nr. 4.232 din 17 decembrie 2009, pronunțată
de Înalta Curte de Casație și Justiție — Secția penală în Dosarul
nr. 9.659/1/2009, obiectul excepției de neconstituționalitate îl
constituie dispozițiile Ordonanței de urgență a Guvernului
nr. 134/2005 pentru modificarea și completarea Ordonanței de
urgență a Guvernului nr. 43/2002 privind Direcția Națională
Anticorupție și ale art. 16 din Ordonanța de urgență a Guvernului
nr. 43/2002. Din notele scrise ale autorului excepției IulianBogdan Năstase și din susținerile apărătorului ales al acestuia,
consemnate în practicaua Încheierii din 3 decembrie 2009,
pronunțată de Curtea de Apel București — Secția I penală în
Dosarul nr. 4.357/2/2009 (număr în format vechi 1.134/2009),
respectiv în practicaua Deciziei nr. 4.232 din 17 decembrie
2009, pronunțată de Înalta Curte de Casație și Justiție — Secția
penală în Dosarul nr. 9.659/1/2009, reiese, însă, că autorul
excepției critică, în realitate, doar dispozițiile Ordonanței de
urgență a Guvernului nr. 134/2005. Prin urmare, Curtea se va
pronunța numai asupra dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, publicată în Monitorul Oficial al
României, Partea I, nr. 899 din 7 octombrie 2005, aprobată cu
modificări prin Legea nr. 54/2006 privind aprobarea Ordonanței
de urgență a Guvernului nr.134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție, publicată în Monitorul
Oficial al României, Partea I, nr. 226 din 13 martie 2006.
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 115 alin. (4) și (6) privind condițiile și domeniul de
reglementare prin ordonanțe de urgență.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Constituție, invocate și în prezenta cauză, și față
de critici similare. Astfel, prin Decizia nr. 297 din 23 martie 2010,
publicată în Monitorul Oficial al României, Partea I, nr. 328 din
18 mai 2010, Curtea a respins ca neîntemeiată excepția de
neconstituționalitate a dispozițiilor Ordonanței de urgență a
Guvernului nr. 134/2005, reținând că actuala Direcție Națională
Anticorupție a fost înființată prin Ordonanța de urgență a
Guvernului nr. 43/2002 privind Parchetul Național Anticorupție,
publicată în Monitorul Oficial al României, Partea I, nr. 244 din
11 aprilie 2002, și care a fost aprobată cu modificări și completări
prin Legea nr. 503/2002, publicată în Monitorul Oficial al
României, Partea I, nr. 523 din 18 iulie 2002, așadar sub
auspiciile Constituției din anul 1991, care nu condiționa emiterea
unei ordonanțe de urgență de îndeplinirea exigențelor prevăzute

16

MONITORUL OFICIAL AL ROMÂNIEI, PARTEA I, Nr. 835/14.XII.2010

în prezent în alin. (4) și (6) din art. 115, astfel încât Guvernul a
adoptat în temeiul art. 114 alin. (4) din Legea fundamentală,
nerevizuită, actul de înființare a instituției în cauză.
Având în vedere Decizia Curții Constituționale nr. 235 din
5 mai 2005, publicată în Monitorul Oficial al României, Partea I,
nr. 462 din 31 mai 2005, prin care s-au declarat
neconstituționale prevederile prin care Parchetul Național
Anticorupție era competent cu investigarea infracțiunilor comise
de către deputați și senatori, segmentându-se astfel major
investigarea corupției la nivel înalt și influențându-se negativ
eficiența activității de luptă împotriva acestui fenomen, cu
implicații majore asupra procesului de integrare a României în
Uniunea Europeană, datorită neadaptării la cerințele europene
referitoare la justiție și combaterea corupției și având în vedere
cerința restrângerii competenței organismului specializat în
combaterea corupției la cazurile de mare corupție definite prin
calitatea făptuitorului și prin valoarea prejudiciilor, precum și a
eficientizării acestuia, Guvernul a emis Ordonanța de urgență
nr. 134/2005. Or, ținând seama de rațiunea edictării actului
normativ, așa cum a fost arătată în preambulul său, Curtea, prin
mai sus menționata Decizie nr. 297/2010, a constatat că nu sunt
încălcate dispozițiile constituționale ale art. 115 alin. (4) din
Constituție, legiuitorul delegat fiind pe deplin legitimat în acest
sens.
Referitor la încălcarea dispozițiilor art. 115 alin. (6), prin
aceeași Decizie nr. 297/2010, Curtea a reținut că, potrivit
acestora, ăOrdonanțele de urgență nu pot fi adoptate în
domeniul legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietate publică”. Cu

prilejul pronunțării Deciziei nr. 1.189 din 6 noiembrie 2008,
publicată în Monitorul Oficial al României, Partea I, nr. 787 din
25 noiembrie 2008, Curtea Constituțională a statuat că, din
interpretarea textului constituțional, se poate deduce că
interdicția adoptării de ordonanțe de urgență este totală și
necondiționată atunci când menționează că nu pot fi adoptate în
domeniul legilor constituționale și că nu pot viza măsuri de
trecere silită a unor bunuri în proprietate publică. În celelalte
domenii prevăzute de text, ordonanțele de urgență nu pot fi
adoptate dacă ăafectează”, dacă au consecințe negative, dar, în
schimb, pot fi adoptate dacă, prin reglementările pe care le
conțin, au consecințe pozitive în domeniile în care intervin. Prin
urmare, a afecta presupune ăa suprima”, ăa aduce atingere”, ăa
prejudicia”, ăa vătăma”, ăa leza”, ăa antrena consecințe
negative”.
Astfel, referitor la interdicția Guvernului de a adopta o
ordonanță de urgență în domeniul instituțiilor fundamentale ale
statului, în speță, Ministerul Public, Curtea, prin Decizia
nr. 297/2010, a reținut că fondul reglementării constituit de
dispozițiile Ordonanței de urgență a Guvernului nr. 134/2005 nu
afectează, în sensul arătat mai sus, instituția Ministerului Public,
transformarea Parchetului Național Anticorupție în Direcția
Națională Anticorupție fiind un imperativ desprins, pe de o parte,
din rațiuni de conformitate cu Legea fundamentală și impuse la
rândul lor de Decizia Curții Constituționale nr. 235/2005,
definitivă și general obligatorie și, pe de altă parte, din
necesitatea îmbunătățirii activității acestei structuri specializate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele Deciziei nr. 297/2010 își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a Guvernului nr. 43/2002 privind Direcția Națională Anticorupție, excepție
ridicată de Iulian-Bogdan Năstase în Dosarul nr. 4.357/2/2009 (număr în format vechi 1.134/2009) al Curții de Apel București —
Secția I penală și de Ioan-Pompei Horja în Dosarul nr. 129/112/2008 al Tribunalului Bistrița-Năsăud — Secția penală.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 835/14.XII.2010 conține 16 pagini.

Prețul: 3,20 lei

&JUYDGY|448216]
ISSN 1453—4495

