Anul 178 (XXII) — Nr. 351

PARTEA I

LEGI, DECRETE, HOTĂRÂRI ȘI ALTE ACTE

Joi, 27 mai 2010

SUMAR

Nr.

88.

519.

89.

520.

93.

524.

97.

528.

98

Pagina
LEGI ȘI DECRETE
— Lege privind aprobarea unor măsuri financiare
pentru întreprinderile mici și mijlocii din industria
berii ............................................................................
— Decret pentru promulgarea Legii privind aprobarea
unor măsuri financiare pentru întreprinderile mici și
mijlocii din industria berii ............................................

— Lege pentru aprobarea Ordonanței de urgență a
Guvernului nr. 93/2009 privind unele măsuri pentru
întărirea controlului în scopul combaterii transporturilor
ilicite de mărfuri ..........................................................
— Decret privind promulgarea Legii pentru aprobarea
Ordonanței de urgență a Guvernului nr. 93/2009
privind unele măsuri pentru întărirea controlului în
scopul combaterii transporturilor ilicite de mărfuri ......

— Lege pentru aprobarea Ordonanței de urgență a
Guvernului nr. 198/2008 privind modificarea și
completarea Codului penal ........................................
— Decret privind promulgarea Legii pentru aprobarea
Ordonanței de urgență a Guvernului nr. 198/2008
privind modificarea și completarea Codului penal......

— Lege pentru completarea art. 99 din Legea
nr. 182/2000 privind protejarea patrimoniului cultural
național mobil ............................................................
— Decret privind promulgarea Legii pentru
completarea art. 99 din Legea nr. 182/2000 privind
protejarea patrimoniului cultural național mobil ..........

— Lege privind aprobarea Ordonanței Guvernului
nr. 10/2010 pentru prorogarea unor termene prevăzute
de Ordonanța de urgență a Guvernului nr. 67/2009
privind aprobarea scoaterii din rezervele de stat a unor
cantități de petrol pentru turboreactoare, care vor fi
acordate, cu titlu gratuit, Ministerului Apărării Naționale
și Ministerului Administrației și Internelor, precum și
pentru stabilirea regimului taxei pe valoarea adăugată
și al accizelor pentru unele cantități de combustibili ....

Nr.
529.

Pagina
— Decret pentru promulgarea Legii privind aprobarea
Ordonanței Guvernului nr. 10/2010 pentru prorogarea
unor termene prevăzute de Ordonanța de urgență a
Guvernului nr. 67/2009 privind aprobarea scoaterii din
rezervele de stat a unor cantități de petrol pentru
turboreactoare, care vor fi acordate, cu titlu gratuit,
Ministerului Apărării Naționale și Ministerului
Administrației și Internelor, precum și pentru stabilirea
regimului taxei pe valoarea adăugată și al accizelor
pentru unele cantități de combustibili ........................

6

99.

— Lege pentru modificarea alin. (1) al art. 24 din
Legea nr. 295/2004 privind regimul armelor și al
munițiilor ....................................................................

7

530.

— Decret privind promulgarea Legii pentru modificarea
alin. (1) al art. 24 din Legea nr. 295/2004 privind
regimul armelor și al munițiilor....................................

7

2–3

3

3

4

DECIZII ALE CURȚII CONSTITUȚIONALE
4

Decizia nr. 406 din 13 aprilie 2010 referitoare la excepția de
neconstituționalitate a prevederilor art. 480 din Codul
civil ............................................................................

8–9

5

Decizia nr. 407 din 13 aprilie 2010 referitoare la excepția de
neconstituționalitate a prevederilor art. 390 alin. 1 din
Codul de procedură civilă ..........................................

9–10

Decizia nr. 409 din 13 aprilie 2010 referitoare la excepția de
neconstituționalitate a prevederilor art. 28 alin. 2 din
Codul de procedură civilă ..........................................

10–11

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5

83/740. — Ordin al ministrului agriculturii și dezvoltării rurale
și al ministrului mediului și pădurilor privind aprobarea
Normelor metodologice de agreare a experților
evaluatori, membri titulari ai Asociației Naționale a
Evaluatorilor din România, care desfășoară activități
de evaluare a terenurilor forestiere și agricole supuse
exproprierii..................................................................
122.

6

— Ordin al ministrului administrației și internelor
privind reorganizarea activităților de exploatare a
autovehiculelor din dotarea unor structuri din cadrul
Ministerului Administrației și Internelor ......................

12–15

15–16

2

MONITORUL OFICIAL AL ROMÂNIEI, PARTEA I, Nr. 351/27.V.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea unor măsuri financiare pentru întreprinderile mici și mijlocii din industria berii
Parlamentul României adoptă prezenta lege.
Art. 1. — (1) Se scutesc la plată obligațiile fiscale restante la
data de 31 decembrie 2008 și neachitate până la data intrării în
vigoare a prezentei legi, reprezentând accize, impozit pe profit
și TVA, datorate de întreprinderile mici și mijlocii din industria
berii, care îndeplinesc condițiile prevăzute la art. 3, cu excepția
obligațiilor cu reținere la sursă și a TVA datorate în vamă.
(2) Se scutesc la plată obligațiile fiscale accesorii
reprezentând dobânzi, penalități și majorări de întârziere
aferente obligațiilor fiscale scutite conform alin. (1), calculate
până la data intrării în vigoare a prezentei legi.
Art. 2. — (1) Sumele care fac obiectul scutirii la plată,
prevăzute la art. 1 alin. (1), sunt cele cuprinse în certificatele de
atestare fiscală eliberate de organele fiscale competente.
(2) Sumele care fac obiectul scutirii la plată, prevăzute la
art. 1 alin. (2), sunt cele cuprinse în certificatele de obligații
bugetare eliberate de organele fiscale competente pe baza
rapoartelor de inspecție fiscală, în termen de maximum 30 de
zile de la data solicitării societății în cauză.
Art. 3. — (1) Prevederile prezentei legi se aplică
întreprinderilor mici și mijlocii din industria berii care îndeplinesc,
cumulativ, următoarele condiții:
a) au declarat până la data de 15 ianuarie 2009 că au
capacitate de producție mai mică de 200 mii hl/an;
b) nu s-au aflat în procedură de faliment până la data intrării
în vigoare a prezentei legi;
c) sunt întreprinderi mici și mijlocii, potrivit prevederilor legale
în vigoare;
d) sunt întreprinderi mici și mijlocii care, potrivit legislației în
vigoare, sunt considerate firme în dificultate;
e) au întocmit planurile de restructurare pentru restaurarea
viabilității pe termen lung, potrivit prevederilor legale în vigoare;
f) se angajează la contribuții financiare proprii minimale în
cadrul planului de restructurare, de cel puțin 40% din valoarea
financiară totală a acestuia pentru întreprinderile mijlocii și,
respectiv, de cel puțin 25% pentru întreprinderile mici.
(2) Planurile de restructurare vor fi verificate și aprobate de
Ministerul Agriculturii și Dezvoltării Rurale, în termen de 15 zile
de la data depunerii acestora de către întreprinderile mici și
mijlocii din industria berii care îndeplinesc condițiile prevăzute
la alin. (1). Ministerul Agriculturii și Dezvoltării Rurale poate
solicita ca planul de restructurare să fie vizat de o persoană
fizică sau juridică autorizată în domeniul respectiv, care are în
obiectul de activitate servicii de elaborare de studii de evaluare,
fezabilitate și expertize tehnice pentru industria alimentară, în
vederea certificării îndeplinirii condițiilor prevăzute la alin. (1)
lit. e) și f). Cheltuielile aferente acestei măsuri vor fi suportate
de întreprinderile mici și mijlocii în cauză. Planul de restructurare
poate să vizeze o perioadă de maximum 3 ani.
Art. 4. — (1) Facilitățile prevăzute la art. 1 își pierd
valabilitatea în cazul în care, pe perioada aplicării planului de
restructurare, beneficiarii procedează la:
a) mărirea capacității de producție peste capacitatea
prevăzută la art. 3 alin. (1) lit. a);
b) neimplementarea măsurilor din planul de restructurare la
termenele stabilite;
c) neachitarea la termen a obligațiilor fiscale curente. În cazul
în care debitorii nu achită la scadență obligațiile fiscale curente,

pot efectua plata acestora în cel mult 90 de zile, împreună cu
obligațiile fiscale accesorii aferente. Până la data de
29 decembrie a fiecărui an fiscal, debitorii trebuie să aibă
achitate toate obligațiile fiscale cu termen scadent în anul fiscal
respectiv, împreună cu obligațiile fiscale accesorii aferente, după
caz;
d) schimbarea acționariatului care deține controlul, sub orice
formă, fără înștiințarea organului fiscal în a cărui rază teritorială
își au domiciliul fiscal;
e) comiterea, de către administratorii întreprinderilor mici și
mijlocii din industria berii, a oricărei infracțiuni cu privire la
regimul fiscal, asupra căreia instanțele judecătorești competente
s-au pronunțat prin hotărâre judecătorească definitivă și
irevocabilă, indiferent de data pronunțării;
f) înstrăinarea, sub orice formă, de mijloace fixe, active, fără
înștiințarea organului fiscal în a cărui rază teritorială își au
domiciliul fiscal, cu excepția vânzărilor de active cuprinse în
planul de restructurare;
g) neîndeplinirea condițiilor prevăzute de lege pentru a intra
în categoria întreprinderilor mici și mijlocii.
(2) În cazul nerespectării a cel puțin uneia dintre condițiile
prevăzute la alin. (1), sumele ce au făcut obiectul scutirii la plată
rămân în sarcina debitorului, care trebuie să le achite, împreună
cu obligațiile fiscale accesorii, în termen de 30 de zile de la data
constatării acesteia, sau vor fi recuperate în conformitate cu
prevederile legale în vigoare.
(3) Urmărirea respectării de către întreprinderile mici și
mijlocii din industria berii a condițiilor în care s-au acordat
facilitățile prevăzute la art. 1 revine Ministerului Finanțelor
Publice, prin direcțiile generale ale finanțelor publice teritoriale,
iar pierderea valabilității acestora se comunică și Consiliului
Concurenței.
Art. 5. — Sumele reprezentând obligații de plată scutite în
temeiul art. 1 se vor evidenția în contabilitatea societăților
comerciale beneficiare, în conturi extrabilanțiere, până la data
de 1 ianuarie 2011.
Art. 6. — Ministerul Agriculturii și Dezvoltării Rurale va
întocmi, anual, un raport asupra modului de operare a schemei
de ajutor de stat instituite prin prezenta lege, în conformitate cu
prevederile legale în vigoare în materia ajutorului de stat.
Art. 7. — Orice modificare a planului de restructurare a unei
societăți nu poate fi făcută decât cu aprobarea Ministerului
Agriculturii și Dezvoltării Rurale și cu respectarea prevederilor
legale în vigoare.
Art. 8. — (1) Furnizorul și inițiatorul ajutorului de stat vor
întocmi documentația corespunzătoare pentru a notifica schema
de ajutor de stat la Comisia Europeană înainte de punerea ei în
aplicare conform prevederilor privind procedurile naționale în
domeniu.
(2) Nominalizarea societăților care beneficiază de scutirea
prevăzută la art. 1 se face prin ordin comun al ministrului
agriculturii și dezvoltării rurale și al ministrului finanțelor publice,
după autorizarea ajutorului de stat de către autoritatea
competentă, potrivit legii.
(3) Ordinul comun prevăzut la alin. (2) se emite în maximum
30 de zile de la data autorizării ajutorului de stat de către
autoritatea competentă, potrivit legii.

3

MONITORUL OFICIAL AL ROMÂNIEI, PARTEA I, Nr. 351/27.V.2010
Art. 9. — (1) Schema de ajutor de stat nu va putea fi pusă în
aplicare decât după notificarea la Comisia Europeană și
obținerea autorizării schemei de ajutor de stat conform
reglementărilor în domeniu ale Uniunii Europene.

(2) Obligația notificării schemei de ajutor de stat aparține
Ministerului Agriculturii și Dezvoltării Rurale, în termen de 30 de
zile de la publicarea prezentei legi în Monitorul Oficial al
României, Partea I.

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 88.
PREȘEDINTELE ROMÂNIEI

DECRET
pentru promulgarea Legii privind aprobarea
unor măsuri financiare pentru întreprinderile mici și mijlocii
din industria berii
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea unor măsuri financiare
pentru întreprinderile mici și mijlocii din industria berii și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 519.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 93/2009 privind unele măsuri
pentru întărirea controlului în scopul combaterii transporturilor ilicite de mărfuri
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 93 din 30 iunie 2009 privind unele măsuri pentru
întărirea controlului în scopul combaterii transporturilor ilicite de
mărfuri, publicată în Monitorul Oficial al României, Partea I,
nr. 457 din 1 iulie 2009, cu următoarele modificări:
1. La articolul 2 punctul 1, litera e) a alineatului (1) al
articolului 14 se modifică și va avea următorul cuprins:
ăe) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă

de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop, dacă acesta aparține
contravenientului sau dacă nu există contract legal de cărăușie.”
2. Articolul 3 se modifică și va avea următorul cuprins:
ăArt. 3. — (1) Veniturile rezultate din valorificarea bunurilor
confiscate și ca urmare a aplicării sancțiunilor potrivit art. 1 și 2
constituie venituri la bugetul de stat.
(2) Ministrul administrației și internelor și ministrul finanțelor
publice vor emite ordine în aplicarea dispozițiilor art. 1, 2 și art. 3
alin. (1).”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 89.

4

MONITORUL OFICIAL AL ROMÂNIEI, PARTEA I, Nr. 351/27.V.2010
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 93/2009
privind unele măsuri pentru întărirea controlului
în scopul combaterii transporturilor ilicite de mărfuri
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 93/2009 privind unele măsuri pentru întărirea controlului în scopul
combaterii transporturilor ilicite de mărfuri și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 520.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 198/2008 privind modificarea
și completarea Codului penal
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 198 din 4 decembrie 2008 privind modificarea și
completarea Codului penal, publicată în Monitorul Oficial al
României, Partea I, nr. 824 din 8 decembrie 2008, cu
următoarea completare:
— La articolul unic, înaintea punctului 1 se introduc
două noi puncte, punctele 1 și 2, cu următorul cuprins, iar
actualele puncte 1—3 se renumerotează:
ă1. La articolul 219, alineatul 2 se modifică și va avea
următorul cuprins:
«Cu aceeași pedeapsă se sancționează distrugerea ori
degradarea din culpă a unei conducte petroliere sau de gaze, a

unei rețele electrice, a echipamentelor și instalațiilor de
telecomunicații sau pentru difuzarea programelor de radio și
televiziune ori a sistemelor de alimentare cu apă și a conductelor
magistrale de alimentare cu apă, dacă a avut ca urmare
aducerea în stare de neîntrebuințare a acestora.»
2. La articolul 239, alineatul 2 se modifică și va avea
următorul cuprins:
«Lovirea sau orice acte de violență, săvârșite împotriva
unui funcționar public care îndeplinește o funcție ce implică
exercițiul autorității de stat, aflat în exercițiul funcțiunii ori pentru
fapte îndeplinite în exercițiul funcțiunii, se pedepsește cu
închisoare de la 6 luni la 3 ani.»”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 93.

MONITORUL OFICIAL AL ROMÂNIEI, PARTEA I, Nr. 351/27.V.2010

5

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 198/2008 privind modificarea
și completarea Codului penal
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 198/2008 privind modificarea și completarea Codului penal și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 524.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru completarea art. 99 din Legea nr. 182/2000
privind protejarea patrimoniului cultural național mobil
Parlamentul României adoptă prezenta lege.
Articol unic. — După alineatul (3) al articolului 99 din Legea
nr. 182/2000 privind protejarea patrimoniului cultural național
mobil, republicată în Monitorul Oficial al României, Partea I,
nr. 828 din 9 decembrie 2008, se introduce un nou alineat,
alineatul (4), cu următorul cuprins:

ă(4) În cazul în care obiectul restituirii prevăzut la alin. (2) îl
reprezintă colecții formate din mai multe bunuri culturale mobile
aflate în procedură de clasare, acestea pot fi retrocedate
proprietarilor, anual, pe părți din colecții, pe măsură ce acestea
au fost clasate.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 97.
PREȘEDINTELE ROMÂNIEI

DECRET
privind promulgarea Legii pentru completarea art. 99
din Legea nr. 182/2000 privind protejarea
patrimoniului cultural național mobil
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru completarea art. 99 din Legea
nr. 182/2000 privind protejarea patrimoniului cultural național mobil și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 528.

6

MONITORUL OFICIAL AL ROMÂNIEI, PARTEA I, Nr. 351/27.V.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței Guvernului nr. 10/2010
pentru prorogarea unor termene prevăzute de Ordonanța
de urgență a Guvernului nr. 67/2009 privind aprobarea
scoaterii din rezervele de stat a unor cantități de petrol
pentru turboreactoare, care vor fi acordate, cu titlu gratuit,
Ministerului Apărării Naționale și Ministerului Administrației
și Internelor, precum și pentru stabilirea regimului taxei
pe valoarea adăugată și al accizelor pentru unele cantități
de combustibili
Parlamentul României adoptă prezenta lege.
Articol unic. — Se aprobă Ordonanța Guvernului nr. 10 din 29 ianuarie 2010
pentru prorogarea unor termene prevăzute de Ordonanța de urgență a Guvernului
nr. 67/2009 privind aprobarea scoaterii din rezervele de stat a unor cantități de
petrol pentru turboreactoare, care vor fi acordate, cu titlu gratuit, Ministerului
Apărării Naționale și Ministerului Administrației și Internelor, precum și pentru
stabilirea regimului taxei pe valoarea adăugată și al accizelor pentru unele cantități
de combustibili, adoptată în temeiul art. 1 pct. VI din Legea nr. 9/2010 privind
abilitarea Guvernului de a emite ordonanțe și publicată în Monitorul Oficial al
României, Partea I, nr. 69 din 29 ianuarie 2010.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 98.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 10/2010 pentru prorogarea unor termene
prevăzute de Ordonanța de urgență a Guvernului nr. 67/2009
privind aprobarea scoaterii din rezervele de stat a unor
cantități de petrol pentru turboreactoare, care vor fi acordate,
cu titlu gratuit, Ministerului Apărării Naționale și Ministerului
Administrației și Internelor, precum și pentru stabilirea
regimului taxei pe valoarea adăugată și al accizelor
pentru unele cantități de combustibili
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței Guvernului
nr. 10/2010 pentru prorogarea unor termene prevăzute de Ordonanța de urgență
a Guvernului nr. 67/2009 privind aprobarea scoaterii din rezervele de stat a unor
cantități de petrol pentru turboreactoare, care vor fi acordate, cu titlu gratuit,
Ministerului Apărării Naționale și Ministerului Administrației și Internelor, precum și
pentru stabilirea regimului taxei pe valoarea adăugată și al accizelor pentru unele
cantități de combustibili și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 529.

MONITORUL OFICIAL AL ROMÂNIEI, PARTEA I, Nr. 351/27.V.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea alin. (1) al art. 24 din Legea nr. 295/2004
privind regimul armelor și al munițiilor
Parlamentul României adoptă prezenta lege.
Articol unic. — Alineatul (1) al articolului 24 din Legea nr. 295/2004 privind
regimul armelor și al munițiilor, publicată în Monitorul Oficial al României, Partea I,
nr. 583 din 30 iunie 2004, cu modificările și completările ulterioare, se modifică și
va avea următorul cuprins:
ăArt. 24. — (1) Persoana care a procurat, în condițiile legii, arme letale are
obligația ca, în termen de 3 zile de la data procurării, să se prezinte la organul de
poliție în a cărui rază de competență se află domiciliul sau, după caz, reședința
acestuia, în vederea solicitării acordării permisului de armă sau, după caz, pentru
înscrierea armei în permisul de armă al cărui titular este deținătorul.”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 99.

PREȘEDINTELE ROMÂNIEI

DECRET
privind promulgarea Legii pentru modificarea alin. (1) al art. 24
din Legea nr. 295/2004 privind regimul armelor și al munițiilor
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea alin. (1) al art. 24 din
Legea nr. 295/2004 privind regimul armelor și al munițiilor și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 530.

7

8

MONITORUL OFICIAL AL ROMÂNIEI, PARTEA I, Nr. 351/27.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 406
din 13 aprilie 2010

referitoare la excepția de neconstituționalitate a prevederilor art. 480 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 480 din Codul civil, excepție ridicată de Doru
Georgean Tamaș Georgescu și Dorina Tamaș Georgescu în
Dosarul nr. 21.324/3/2008 al Curții de Apel București — Secția
a III-a civilă și pentru cauze cu minori și de familie.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 noiembrie 2009, pronunțată în Dosarul
nr. 21.324/3/2008, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională cu excepția de neconstituționalitate
a prevederilor art. 480 din Codul civil, excepție ridicată de
Doru Georgean Tamaș Georgescu și Dorina Tamaș Georgescu.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin dispozițiilor art. 20, art. 21 și art. 44 din Constituție,
precum și art. 6 din Convenția pentru apărarea drepturilor
omului și a libertăților fundamentale, în măsura în care permit ca
prin aplicarea lor să fie lipsite de dreptul lor de proprietate
persoanele care au dobândit un imobil în condițiile legii, cu
bună-credință.
Curtea de Apel București — Secția a III-a civilă și pentru
cauze cu minori și de familie consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 480 din Codul civil, potrivit căruia ăProprietatea
este dreptul ce are cineva de a se bucura și a dispune de un
lucru în mod exclusiv și absolut, însă în limitele determinate de
lege”.
Dispozițiile constituționale considerate a fi încălcate sunt cele
ale art. 20 referitor la tratatele internaționale privind drepturile
omului, art. 21 privind liberul acces la justiție și art. 44 privind
dreptul de proprietate privată. Este invocată și încălcarea art. 6
din Convenția pentru apărarea drepturilor omului și a libertăților
fundamentale privind dreptul la un proces echitabil și la
soluționarea cauzelor într-un termen rezonabil.
Examinând excepția, Curtea constată că în această cauză
nu sunt formulate veritabile critici de neconstituționalitate, ci
motivarea are în vedere aplicarea textelor de lege criticate la
speța dedusă judecății instanței, aspect care, în temeiul art. 2
alin. (2) și (3) din Legea nr. 47/1992 privind organizarea și
funcționarea Curții Constituționale, excedează competenței
instanței de contencios constituțional.
Potrivit art. 2 alin. (2) din Legea nr. 47/1992, ăSunt
neconstituționale prevederile actelor [...] care încalcă dispozițiile
sau principiile Constituției”, iar în conformitate cu alin. (3) al
aceluiași articol, instanța de contencios constituțional ăse
pronunță numai asupra constituționalității actelor cu privire la
care a fost sesizată [...]”.
Curtea Constituțională a statuat că nu intră în atribuțiile sale
cenzurarea aplicării legii de către instanțe, controlul
judecătoresc realizându-se exclusiv în cadrul sistemului căilor
de atac prevăzut de lege. În acest sens, potrivit art. 126 alin. (1)
din Constituție, ăJustiția se realizează prin Înalta Curte de
Casație și Justiție și prin celelalte instanțe judecătorești stabilite
de lege”.

MONITORUL OFICIAL AL ROMÂNIEI, PARTEA I, Nr. 351/27.V.2010

9

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 480 din Codul civil, excepție ridicată
de Doru Georgean Tamaș Georgescu și Dorina Tamaș Georgescu în Dosarul nr. 21.324/3/2008 al Curții de Apel București —
Secția a III-a civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 407
din 13 aprilie 2010

referitoare la excepția de neconstituționalitate a prevederilor art. 390 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
prevederilor art. 390 alin. 1 din Codul de procedură civilă, excepție
ridicată de Societatea Comercială ăBueno Panduri” — S.A în
Dosarul nr. 1797.01/300/2008 al Judecătoriei Sectorului 2
București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2009, pronunțată în Dosarul
nr. 1797.01/300/2008, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor art. 390 alin. 1 din Codul
de procedură civilă, excepție ridicată de Societatea
Comercială ăBueno Panduri” — S.A.

În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 21 și art. 24 din Constituție, deoarece
pot da naștere la interpretări diferite asupra sancțiunii perimării
în cazul măsurii popririi.
Judecătoria Sectorului 2 București — Secția civilă
consideră că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
prevederile art. 390 alin. 1 din Codul de procedură civilă,
conform căruia ăDispozițiile art. 387 și 389 nu se aplică în
cazurile când legea încuviințează executarea fără somație”.
Dispozițiile constituționale considerate a fi încălcate sunt cele
ale art. 21 privind liberul acces la justiție și art. 24 privind dreptul
la apărare.

10

MONITORUL OFICIAL AL ROMÂNIEI, PARTEA I, Nr. 351/27.V.2010

Examinând excepția, Curtea reține următoarele:
Prevederile art. 390 alin. 1 din Codul de procedură civilă au
mai fost supuse controlului de constituționalitate prin raportare la
aceleași dispoziții constituționale invocate și în prezenta cauză.
Astfel, Curtea, prin Decizia nr. 936 din 19 decembrie 2006,
publicată în Monitorul Oficial al României, Partea I, nr. 78 din
1 februarie 2007, a reținut că aceste prevederi de lege constituie
o excepție de la regula generală stabilită în materia executării silite
de art. 387 din același cod, potrivit căruia, ăîn afară de cazurile în
care legea prevede altfel, executarea poate începe numai după
ce se va comunica debitorului o somație [...]”.
Această excepție a fost reglementată de legiuitor în temeiul
competenței sale instituite prin art. 126 alin. (2) din Legea
fundamentală, potrivit căruia ăCompetența instanțelor
judecătorești și procedura de judecată sunt prevăzute numai

prin lege”, fără a aduce însă atingere prevederilor constituționale
invocate în susținerea excepției.
Curtea a constatat că rațiunea acestei excepții o constituie
instituirea unei proceduri suple și rapide în vederea recuperării
creditului pentru anumite cazuri în care este posibilă
tergiversarea executării obligațiilor ce le incumbă debitorilor.
În ceea ce privește încălcarea accesului liber la justiție și a
dreptului la apărare, Curtea a reținut că, împotriva executării silite,
indiferent că aceasta urmează emiterii unei somații sau se face
fără somație, debitorul are deschisă calea contestației la
executare, în temeiul art. 399 din Codul de procedură civilă. Cu
acest prilej poate formula toate apărările pe care le consideră
necesare.
Considerentele și soluția acestei decizii sunt valabile și în
cauza de față, întrucât nu au intervenit elemente noi, de natură
a determina o reconsiderare a jurisprudenței Curții
Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 390 alin. 1 din Codul de procedură civilă, excepție ridicată
de Societatea Comercială ăBueno Panduri” — S.A. în Dosarul nr. 1797.01/300/2008 al Judecătoriei Sectorului 2 București —
Secția civilă.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 409
din 13 aprilie 2010

referitoare la excepția de neconstituționalitate a prevederilor art. 28 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 28 alin. 2 din Codul de procedură civilă,
excepție ridicată de Arhiepiscopia Romano-Catolică București

în Dosarul nr. 7222,2/120/2007 al Curții de Apel Ploiești —
Secția comercială și de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 noiembrie 2009, pronunțată în Dosarul
nr. 7222,2/120/2007, Curtea de Apel Ploiești — Secția

MONITORUL OFICIAL AL ROMÂNIEI, PARTEA I, Nr. 351/27.V.2010
comercială și de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 28 alin. 2 din Codul de procedură civilă,
excepție ridicată de Arhiepiscopia Romano-Catolică București.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 11, art. 20, art. 21 și art. 24 din
Constituție, precum și art. 6 din Convenția pentru apărarea
drepturilor omului și a libertăților fundamentale, deoarece exclud
posibilitatea recuzării tuturor judecătorilor unei instanțe.
Curtea de Apel Ploiești — Secția comercială și de
contencios administrativ și fiscal consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
prevederile art. 28 alin. 2 din Codul de procedură civilă, conform
cărora ăNu se pot recuza toți judecătorii unei instanțe sau ai unei
secții a acesteia”.
Dispozițiile constituționale considerate a fi încălcate sunt cele
ale art. 11 privind dreptul internațional și dreptul intern, ale
art. 20 referitor la tratatele internaționale privind drepturile

11

omului, art. 21 privind accesul liber la justiție și ale art. 24 privind
dreptul la apărare. Este invocată și încălcarea art. 6 din
Convenția pentru apărarea drepturilor omului și a libertăților
fundamentale.
Examinând excepția, Curtea reține următoarele:
Art. 28 alin. 2 din Codul de procedură civilă a mai făcut, în
numeroase rânduri, obiect al controlului de constituționalitate,
prin raportare la aceleași prevederi din Legea fundamentală ca
și în prezenta cauză, soluția adoptată fiind de respingere a
criticilor ca neîntemeiate. Astfel, prin Decizia nr. 390 din
19 martie 2009, publicată în Monitorul Oficial al României,
Partea I, nr. 334 din 20 mai 2009, și Decizia nr. 741 din 12 mai
2009, publicată în Monitorul Oficial al României, Partea I, nr. 379
din 4 iunie 2009, Curtea a reținut că instituția recuzării în
procesele judiciare este justificată de imperativul asigurării unei
judecăți imparțiale, în care părțile să fie protejate de posibila
părtinire a judecătorului, cauzată de legătura de rudenie sau de
afinitate cu una dintre părți ori de interesul personal pe care îl
are în soluționarea acelei cauze sau alte asemenea împrejurări,
expres prevăzute de lege. S-a mai statuat că recuzarea nu
poate fi decât individuală, și nu colectivă, și ea nu poate conduce
la împiedicarea tuturor judecătorilor unei instanțe să judece
procesele cu care au fost învestiți în condițiile legii.
Pe de altă parte, Curtea a mai reținut că textele de lege
criticate reprezintă norme de procedură prin intermediul cărora
legiuitorul instituie cadrul legal pentru exercitarea dreptului
procedural de recuzare, în deplin acord cu dispozițiile art. 126
alin. (2) din Constituție, potrivit cărora competența instanțelor
judecătorești și procedura de judecată sunt prevăzute numai
prin lege.
Totodată, s-a mai reținut că textele de lege criticate
realizează o veritabilă protecție a justițiabilului împotriva
încercărilor nejustificate de tergiversare a soluționării cauzei,
restrângând posibilitățile părților de a solicita suspendarea
judecării cauzei doar la acele situații care se justifică rațional.
Considerentele și soluția acestor decizii sunt valabile și în
cauza de față, întrucât nu au intervenit elemente noi, de natură
a determina o reconsiderare a jurisprudenței Curții
Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 28 alin. 2 din Codul de procedură civilă, excepție ridicată de
Arhiepiscopia Romano-Catolică București în Dosarul nr. 7222,2/120/2007 al Curții de Apel Ploiești — Secția comercială și de
contencios administrativ și fiscal.
Definitivă și general obligatorie.
Pronunțată în ședința publică din data de 13 aprilie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

12

MONITORUL OFICIAL AL ROMÂNIEI, PARTEA I, Nr. 351/27.V.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE
Nr. 83 din 6 aprilie 2010

MINISTERUL MEDIULUI ȘI PĂDURILOR
Nr. 740 din 13 mai 2010

ORDIN
privind aprobarea Normelor metodologice de agreare a experților evaluatori,
membri titulari ai Asociației Naționale a Evaluatorilor din România,
care desfășoară activități de evaluare a terenurilor forestiere și agricole supuse exproprierii
Văzând Referatul de aprobare nr. 90.306 din data de 12 martie 2010 al Direcției generale politici agricole,
având în vedere prevederile art. 4 alin. (8) din Legea nr. 198/2004 privind unele măsuri prealabile lucrărilor de construcție
de drumuri de interes național, județean și local, cu modificările și completările ulterioare,
ținând cont de prevederile art. 2 din Ordonanța de urgență a Guvernului nr. 115/2009 privind stabilirea unor măsuri de
reorganizare în cadrul administrației publice centrale,
având în vedere prevederile art. 15 din Ordonanța de urgență a Guvernului nr. 49/2009 privind libertatea de stabilire a
prestatorilor de servicii și libertatea de a furniza servicii în România,
în temeiul art. 7 alin. (5) din Hotărârea Guvernului nr. 25/2010 privind organizarea și funcționarea Ministerului Agriculturii
și Dezvoltării Rurale și al art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului
Mediului și Pădurilor,
ministrul agriculturii și dezvoltării rurale și ministrul mediului și pădurilor emit următorul ordin:
Art. 1. — Se aprobă Normele metodologice de agreare a
experților evaluatori, membri titulari ai Asociației Naționale a
Evaluatorilor din România, care desfășoară activități de
evaluare a terenurilor forestiere și agricole supuse exproprierii,
prevăzute în anexa care face parte integrantă din prezentul
ordin.
Art. 2. — Direcția generală politici agricole din cadrul
Ministerului Agriculturii și Dezvoltării Rurale și direcțiile pentru
agricultură și dezvoltare rurală județene și a municipiului
București din subordinea acestuia, precum și inspectoratele
teritoriale de regim silvic și vânătoare din subordinea Ministerului

Mediului și Pădurilor vor duce la îndeplinire prevederile
prezentului ordin.
Art. 3. — La data intrării în vigoare a prezentului ordin, Ordinul
ministrului agriculturii, pădurilor și dezvoltării rurale nr. 441/2009
pentru aprobarea Normelor metodologice de agreare a
persoanelor fizice și juridice experți evaluatori autorizați de către
Asociația Națională a Evaluatorilor din România, care desfășoară
activități de evaluare a terenurilor forestiere și agricole supuse
exproprierii, publicat în Monitorul Oficial al României, Partea I,
nr. 478 din 10 iulie 2009, se abrogă.
Art. 4. — Prezentul ordin se publică în Monitorul Oficial al
României, Partea I.

p. Ministrul agriculturii și dezvoltării rurale,
Adrian Rădulescu,
secretar de stat

p. Ministrul mediului și pădurilor,
Dan Cârlan,
secretar de stat

ANEXĂ

NORMELE METODOLOGICE
de agreare a experților evaluatori, membri titulari ai Asociației Naționale a Evaluatorilor din România,
care desfășoară activități de evaluare a terenurilor forestiere și agricole supuse exproprierii
CAPITOLUL I
Prevederi generale
Art. 1. — În sensul prezentelor norme metodologice, prin
expert evaluator se înțelege membru titular al Asociației
Naționale a Evaluatorilor din România, denumită în continuare
ANEVAR, care desfășoară activități de evaluare a proprietăților
imobiliare (EPI), potrivit prevederilor Legii nr. 198/2004 privind
unele măsuri prealabile lucrărilor de construcție de drumuri de
interes național, județean și local, cu modificările și completările
ulterioare.

Art. 2. — (1) Prezentele norme metodologice au drept scop
stabilirea de către Ministerul Agriculturii și Dezvoltării Rurale,
denumit în continuare MADR, și Ministerul Mediului și Pădurilor,
denumit în continuare MMP, a condițiilor și a procedurii de
agreare a experților evaluatori.
(2) Agrearea experților evaluatori, potrivit prevederilor
prezentelor norme metodologice, conferă dreptul de a presta
servicii în domeniul evaluării terenurilor forestiere și agricole,
utilizând recomandările Standardelor Internaționale de Evaluare,
denumite în continuare SIE, adoptate de ANEVAR, aflate în
vigoare la data evaluării, în vederea îndeplinirii prevederilor

MONITORUL OFICIAL AL ROMÂNIEI, PARTEA I, Nr. 351/27.V.2010
art. 4 alin. (8) din Legea nr. 198/2004, cu modificările și
completările ulterioare.
Art. 3. — Procedura de agreare a experților evaluatori se
aplică de direcțiile pentru agricultură și dezvoltare rurală
județene și a municipiului București din subordinea MADR,
denumite în continuare DADR, și de inspectoratele teritoriale de
regim silvic și de vânătoare din subordinea MMP, denumite în
continuare ITRSV.
Art. 4. — (1) Agrearea experților evaluatori se concretizează
prin emiterea unui certificat de agreare cu valabilitate nelimitată,
cu obligația pentru titular să îndeplinească prevederile art. 12
alin. (1).
(2) Certificatul de agreare se emite de către conducătorii
DADR și ai ITRSV, potrivit modelului prevăzut în anexa nr. 1.
(3) Certificatul de agreare emis în condițiile alin. (2) se înscrie
în registrul de evidență al cărui model este prevăzut în anexa
nr. 2.
Art. 5. — Titularii certificatelor de agreare au următoarele
drepturi și obligații:
a) dreptul de a fi înscriși în Lista experților evaluatori agreați
de MADR și MMP;
b) dreptul de a fi informați asupra oricăror modificări ale
condițiilor sau procedurii de agreare;
c) obligația de a desfășura activitățile pentru care au fost
agreați, cu respectarea recomandărilor SIE;
d) obligația de a depune documentele prevăzute de
prezentele norme metodologice, cu respectarea termenelor
legale.
CAPITOLUL II
Condițiile și procedura de agreare
Art. 6. — În vederea obținerii agreării experților evaluatori,
persoanele interesate trebuie să facă dovada îndeplinirii
cumulative a următoarelor condiții de agreare:
a) să fie membri titulari ai ANEVAR care desfășoară activități
de evaluare a proprietăților imobiliare;
b) să aibă experiență de minimum 2 ani în practica evaluării
terenurilor forestiere și agricole.
Art. 7. — (1) Persoanele care îndeplinesc condițiile de
agreare prevăzute la art. 6 vor întocmi dosarul de prezentare,
care trebuie să cuprindă următoarele documente:
a) cerere de agreare, potrivit modelului prevăzut în anexa nr. 3;
b) curriculum vitae al expertului evaluator, din care să reiasă
pregătirea profesională și experiența dobândită în evaluarea
terenurilor forestiere și agricole;
c) documentul care atestă calitatea de membru titular al
ANEVAR, expert evaluator de proprietăți imobiliare (EPI);
d) portofoliul lucrărilor privind evaluarea terenurilor forestiere
și agricole;
e) declarație pe propria răspundere, din care să reiasă că,
în vederea realizării rapoartelor de evaluare, se vor folosi
exclusiv abordările, metodele și tehnicile recomandate de SIE.
(2) Dosarul de prezentare se depune și se înregistrează la
DADR în raza cărora domiciliază persoanele interesate în
obținerea agreării.
Art. 8. — Procedura de agreare se desfășoară în
următoarele etape:
1. analizarea dosarelor de prezentare la sediul DADR:
a) cererea de agreare se înregistrează în registrul de
evidență a certificatelor de agreare;
b) la primirea dosarului de prezentare, persoana/comisia
desemnată prin dispoziția conducătorului DADR verifică
îndeplinirea condițiilor de agreare prevăzute la art. 6 și existența
documentelor prevăzute la art. 7 alin. (1) lit. b)—e);
c) dacă dosarul de prezentare îndeplinește condițiile de
agreare prevăzute de prezentele norme metodologice, persoana/
comisia întocmește certificatul de agreare în 3 exemplare originale

13

și îl supune aprobării conducerii, în termen de 3 zile de la
înregistrarea dosarului de prezentare;
d) după aprobarea și semnarea certificatului de agreare, o
copie a dosarului de prezentare împreună cu cele 3 exemplare
originale ale certificatului de agreare se transmit la ITRSV în al
cărui teritoriu de competență domiciliază persoana interesată în
obținerea agreării;
2. analizarea dosarelor de prezentare la sediul ITRSV:
a) cererea de agreare se înregistrează în registrul de
evidență a certificatelor de agreare;
b) la primirea dosarului de prezentare, persoana/comisia
desemnată prin dispoziția conducătorului ITRSV verifică
îndeplinirea condițiilor de agreare prevăzute la art. 6 și existența
documentelor prevăzute la art. 7 alin. (1) lit. b)—e);
c) dacă dosarul de prezentare îndeplinește condițiile de
agreare prevăzute de prezentele norme metodologice,
persoana/comisia supune aprobării și semnării cele 3 exemplare
originale ale certificatului de agreare și procedează după cum
urmează:
(i) exemplarul nr. 1 al certificatului de agreare, împreună
cu copia dosarului de prezentare, rămâne și se
arhivează de ITRSV;
(ii) exemplarul nr. 2 al certificatului de agreare se
transmite în termen de 3 zile de la data semnării
acestuia către DADR și se anexează la dosarul de
prezentare;
(iii) exemplarul nr. 3 al certificatului de agreare se
comunică în termen de 3 zile de la data semnării
acestuia persoanei interesate în obținerea agreării.
Art. 9. — După încheierea procedurii de agreare, DADR
comunică direcției coordonatoare din cadrul MADR informațiile
privitoare la numele și prenumele experților evaluatori agreați,
coordonatele de contact ale acestora, precum și numărul și data
certificatului de agreare.
Art. 10. — În termen de 5 zile de la primirea informațiilor
referitoare la experții evaluatori agreați, direcția coordonatoare
din cadrul MADR îndeplinește formalitățile de întocmire și
publicare pe site-ul MADR a Listei experților evaluatori agreați
de MADR și MMP și o transmite către ANEVAR, în scopul
centralizării acesteia.
Art. 11. — (1) ANEVAR transmite către MADR datele de
identificare ale persoanei înscrise în Lista experților evaluatori
agreați de MADR și MMP căreia i-a fost aplicată una dintre
sancțiunile disciplinare referitoare la suspendarea calității de
membru sau excluderea din asociație în conformitate cu
prevederile Statutului ANEVAR, în termen de 15 zile de la
rămânerea definitivă a sancțiunii, în vederea suspendării
certificatului de agreare.
(2) Dacă împotriva sancțiunii definitive aplicate de ANEVAR
persoana sancționată formulează plângere la instanța
judecătorească competentă, suspendarea certificatului de
agreare operează până la rămânerea definitivă și irevocabilă a
hotărârii judecătorești prin care s-a dispus anularea sancțiunii
aplicate de ANEVAR.
Art. 12. — (1) Pentru menținerea valabilității certificatului de
agreare, titularul este obligat ca, până cel târziu în data de 31 a
lunii ianuarie a fiecărui an, să depună la DADR în raza căreia
domiciliază copia legitimației anuale de membru titular.
(2) Nerespectarea obligației prevăzute la alin. (1) atrage
anularea certificatului de agreare, iar DADR comunică direcției
coordonatoare din cadrul MADR datele de identificare a
persoanei al cărei certificat de agreare a fost anulat, în vederea
excluderii acesteia din Lista experților evaluatori agreați de
MADR și MMP.
(3) În luna martie a fiecărui an se actualizează Lista experților
evaluatori agreați de MADR și MMP și se transmite către
ANEVAR.

14

MONITORUL OFICIAL AL ROMÂNIEI, PARTEA I, Nr. 351/27.V.2010
CAPITOLUL III
Dispoziții finale

Art. 13. — (1) Documentele prevăzute la art. 7 pot fi transmise
electronic sub formă de copii scanate, cu obligația ca DADR să
înregistreze cererea de agreare și să comunice solicitantului
numărul de înregistrare.
(2) Certificatul de agreare poate fi comunicat electronic sub
formă de copie scanată, la cererea solicitantului.
(3) Adresele electronice se regăsesc pe site-ul MADR:
http://www.madr.ro/pages/teritoriu.php?self=17.
Art. 14. — Conducătorii DADR și cei ai ITRSV desemnează
persoana/comisia care se ocupă de analizarea și soluționarea

dosarelor de prezentare depuse de către persoanele interesate
în obținerea agreării.
Art. 15. — Direcția generală politici agricole este direcția
coordonatoare din cadrul MADR care se ocupă de îndeplinirea
formalităților de întocmire, actualizare și publicarea pe site-ul
MADR a Listei experților evaluatori agreați de MADR și MMP.
Art. 16. — MMP preia informațiile privitoare la experții
evaluatori agreați din Lista experților evaluatori agreați de MADR
și MMP, postată pe site-ul MADR.
Art. 17. — Anexele nr. 1—3 fac parte integrantă din
prezentele norme metodologice.

ANEXA Nr. 1
la normele metodologice

C E R T I F I C AT D E A G R E A R E

— Model —
MINISTERUL AGRICULTURII ȘI DEZVOLTĂRII RURALE
Direcția pentru Agricultură și Dezvoltare Rurală
a Județului ............................................./Municipiului București

MINISTERUL MEDIULUI ȘI PĂDURILOR
Inspectoratul Teritorial de Regim Silvic și de Vânătoare
.......................................................................................

(denumire, adresă, telefon, fax, e-mail)

(denumire, adresă, telefon, fax, e-mail)

C E R T I F I C AT D E A G R E A R E

Nr. .................... din ........................

Conducătorii Direcției pentru Agricultură și Dezvoltare Rurală a Județului ................./Municipiului București și
Inspectoratului Teritorial de Regim Silvic și de Vânătoare ...................................., având în vedere Cererea nr. .........../.............., în
temeiul prevederilor:
— art. 4 alin. (8) din Legea nr. 198/2004 privind unele măsuri prealabile lucrărilor de construcție de drumuri de interes
național, județean și local, cu modificările și completările ulterioare;
— art. 4 alin. (2) din Normele metodologice de agreare a experților evaluatori, membri titulari ai Asociației Naționale a
Evaluatorilor din România, care desfășoară activități de evaluare a terenurilor forestiere și agricole supuse exproprierii,
aprobate prin Ordinul ministrului agriculturii și dezvoltării rurale și al ministrului mediului și pădurilor nr. 83/740/2010, eliberează
dnei/dlui
............................................
.. următorul:
(numele și prenumele expertului evaluator)

CERTIFICAT DE AGREARE

pentru desfășurarea activității de evaluare a terenurilor agricole și forestiere supuse exproprierii, în conformitate cu dispozițiile
Legii nr. 198/2004, cu modificările și completările ulterioare.
Ministerul Agriculturii și Dezvoltării Rurale și Ministerul Mediului și Pădurilor nu își asumă răspunderea cu privire la rezultatul
evaluării propuse de titularul prezentului certificat, aceasta aparținând în exclusivitate semnatarului raportului de evaluare, întocmit
conform Standardelor Internaționale de Evaluare, Codului deontologic și declarațiilor de conformitate solicitate în activitatea de
evaluator, și nici cu privire la veridicitatea documentelor emise în nume propriu sau de către entitățile locale.
Prezentul certificat are valabilitate nelimitată, iar titularul său este obligat să îndeplinească obligațiile prevăzute la art. 6 și
art. 12 alin. (1) din Normele metodologice aprobate prin Ordinul ministrului agriculturii și dezvoltării rurale și al ministrului mediului
și pădurilor nr. 83/740/2010.
Director coordonator,

Director coordonator,

DADR a Județului .........................../Municipiului București

ITRSV ................................................................................

Numele și prenumele .........................................................

Numele și prenumele .........................................................

Semnătura .........................................................................

Semnătura .........................................................................

Ștampila ............................................................................

Ștampila ............................................................................

15

MONITORUL OFICIAL AL ROMÂNIEI, PARTEA I, Nr. 351/27.V.2010

ANEXA Nr. 2
la normele metodologice

REGISTRUL DE EVIDENȚĂ

a certificatelor de agreare
— Model —
Nr.
crt.

Data înregistrării
cererii de agreare

Numele și prenumele
expertului evaluator

Coordonatele
de contact*

Numărul certificatului
de agreare/din data
de

Data
suspendării/anulării
certificatului
de agreare**

Observații

1

2

3

4

5

6

7

* Adresa poștală, adresa electronică, numerele de telefon/fax.
** În situația nerespectării prevederilor art. 11 și 12 din Normele metodologice de agreare a experților evaluatori, membri titulari ai Asociației Naționale
a Evaluatorilor din România, care desfășoară activități de evaluare a terenurilor forestiere și agricole supuse exproprierii, aprobate prin Ordinul ministrului agriculturii
și dezvoltării rurale și al ministrului mediului și pădurilor nr. 83/740/2010.

ANEXA Nr. 3
la normele metodologice

CERERE DE AGREARE

— Model —

Către Ministerul Agriculturii și Dezvoltării Rurale
— Direcția pentru Agricultură și Dezvoltare Rurală .......................
Domnului director coordonator ...................
Către Ministerul Mediului și Pădurilor
— Inspectoratul Teritorial de Regim Silvic și de Vânătoare ........................
Domnului director coordonator .........................

Subsemnatul/Subsemnata, ..........................................., domiciliat(ă) în localitatea ............................., str. ............................
nr. ..........., telefon/fax .............................., e-mail ............................................ județul/sectorul ........................, țara ..........................,
având cetățenia .................................., posesor/posesoare al/a legitimației de membru titular al Asociației Naționale a Evaluatorilor
din România nr. ........... din data de ..................................., vă rog să-mi aprobați agrearea și eliberarea certificatului de agreare,
în vederea desfășurării activității de evaluare a terenurilor agricole și forestiere supuse exproprierii, în conformitate cu prevederile
art. 4 alin. (8) din Legea nr. 198/2004 privind unele măsuri prealabile lucrărilor de construcție de drumuri de interes național,
județean și local, cu modificările și completările ulterioare.

Data ..................................
..........................................
(numele, prenumele, semnătura)

MINISTERUL ADMINISTRAȚIEI ȘI INTERNELOR

ORDIN
privind reorganizarea activităților de exploatare a autovehiculelor din dotarea unor structuri
din cadrul Ministerului Administrației și Internelor
În temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — (1) În scopul optimizării utilizării mijloacelor de
transport, prin eliminarea curselor neeconomicoase, reducerea
rulajelor și a consumurilor de carburanți, utilizarea la capacitate
maximă a timpului de lucru și reducerea orelor suplimentare

efectuate de conducătorii auto, pentru misiunile de transport ale
aparatului propriu al unor structuri deținătoare de parc auto din
cadrul Ministerului Administrației și Internelor, se reorganizează
activitatea de exploatare a autovehiculelor alocate, prin

16

MONITORUL OFICIAL AL ROMÂNIEI, PARTEA I, Nr. 351/27.V.2010

înființarea unui dispecerat auto, cu atribuții în gestionarea și
coordonarea misiunilor de transport, pentru direcțiile, serviciile,
birourile și compartimentele subordonate.
(2) Dispeceratul prevăzut la alin. (1) se constituie la nivelul
unităților specializate cu atribuții de asigurare logistică (Serviciul
administrativ, bază de logistică sau similar) care deservesc:
a) Inspectoratul General al Poliției Române;
b) Inspectoratul General al Poliției de Frontieră;
c) Inspectoratul General al Jandarmeriei Române;
d) Inspectoratul General pentru Situații de Urgență.
(3) Prin excepție de la prevederile alin. (1), activitatea de
exploatare a autovehiculelor alocate executării misiunilor
șefilor/comandanților și adjuncților acestora, respectiv care
deservesc componentele operative și de control ale structurilor
prevăzute la alin. (2), se realizează prin menținerea sistemului
de exploatare prevăzut în Normativul privind asigurarea tehnică
de autovehicule a structurilor Ministerului Administrației și
Internelor, aprobat prin Ordinul ministrului internelor și reformei
administrative nr. 599/2008.
Art. 2. — (1) Dispeceratul va funcționa începând cu luna
următoare intrării în vigoare a prezentului ordin.
(2) Prin dispoziție a șefului/comandantului structurii
menționate la art. 1 alin. (2), se stabilesc următoarele:
— programul zilnic de funcționare a dispeceratului;
— autoturismele care se retrag din utilizare și cele puse la
dispoziția dispeceratului;
— dacă este cazul, măsurile necesare privind redistribuirea
personalului cu atribuții de conducător auto;
— alte precizări considerate necesare pentru optimizarea
utilizării mijloacelor de transport.
Art. 3. — (1) Până la data funcționării dispeceratului, prin grija
unităților de asigurare logistică prevăzute la art. 1 alin. (2) se vor
elabora procedurile de lucru privind utilizarea autovehiculelor în
sistem dispecerat, care vor fi transmise spre luare la cunoștință
personalului structurilor asigurate din punctul de vedere al
transportului.
(2) Fără a se limita la următoarele prevederi, procedurile de
lucru stabilesc aspecte referitoare la:
a) măsurile adoptate pentru utilizarea eficientă a
autovehiculelor;

b) modalitatea de solicitare a transportului de către
compartimentele beneficiare;
c) asigurarea conducătorilor auto pentru transporturile
efectuate la nivel local, precum și posibilitatea conducerii
autovehiculelor de către personalul cu drept de conducere, în
condițiile reglementărilor în vigoare, pentru diminuarea costurilor
curselor de lungă durată, efectuate în teritoriu;
d) persoanele de contact la nivelul dispeceratului și al
compartimentelor beneficiare;
e) sediile și locurile de parcare/garare a autovehiculelor care
asigură transportul în sistem dispecerat și regulile privind
asigurarea securității și integrității acestora pe timpul parcării;
f) obligațiile persoanei care utilizează autovehiculul —
beneficiarul cursei — privind prezentarea la ora stabilită,
respectarea itinerarului aprobat, completarea și semnarea foii
de parcurs;
g) obligațiile dispecerului privind preluarea solicitărilor de
transport în registrul special constituit, consemnarea datelor de
contact ale beneficiarului, verificarea modului de completare a
foilor de parcurs, replanificarea curselor care nu pot fi efectuate
din motive obiective etc.;
h) obligațiile conducătorului auto privind informarea
dispeceratului asupra plecării/sosirii în/din cursă prin mijloacele
de comunicații specifice, respectarea traseului aprobat,
completarea foii de parcurs corespunzător rulajelor efectuate și
prezentarea acesteia spre confirmare prin semnătura
beneficiarului, parcarea autovehiculului în siguranță și numai în
locuri autorizate sau special amenajate etc.;
i) alte dispoziții relevante prevăzute de Normativul privind
asigurarea tehnică de autovehicule a structurilor Ministerului
Administrației și Internelor, aprobat prin Ordinul ministrului
internelor și reformei administrative nr. 599/2008.
Art. 4. — În termen de 45 de zile de la intrarea în vigoare a
prezentului ordin, structurile menționate la art. 1 alin. (2) vor
transmite la Direcția logistică analiza modului de desfășurare a
acestui sistem, concluziile și propunerile pentru îmbunătățirea
acestuia. Măsurile de urmat se stabilesc prin dispoziție a
directorului Direcției logistică.
Art. 5. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 26 mai 2010.
Nr. 122.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 351/27.V.2010 conține 16 pagini.

Prețul: 3,20 lei

&JUYDGY|443372]
ISSN 1453—4495

