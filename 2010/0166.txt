CristinaGabriela F.
Popescu

Anul 178 (XXII) — Nr. 166

PARTEA I

LEGI, DECRETE, HOTĂRÂRI ȘI ALTE ACTE

Digitally signed by CristinaGabriela F. Popescu
Date: 2010.03.15 19:28:42
+02:00
Reason: Regia Autonoma
Monitorul Oficial
Location: Bucuresti

Luni, 15 martie 2010

SUMAR

Pagina

Decizia nr. 92 din 4 februarie 2010 referitoare la excepția de
neconstituționalitate a dispozițiilor art. 300 alin. 2 din
Codul de procedură penală ........................................

Pagina

Decizia nr. 145 din 25 februarie 2010 referitoare la excepția de
neconstituționalitate a dispozițiilor art. 41 alin. (2) teza
întâi din Legea nr. 19/2000 privind sistemul public de
pensii și alte drepturi de asigurări sociale ..................

DECIZII ALE CURȚII CONSTITUȚIONALE
Decizia nr. 22 din 12 ianuarie 2010 referitoare la excepția de
neconstituționalitate a dispozițiilor art. 31 și art. 34 din
Codul de procedură civilă și ale art. 6 din Legea
nr. 26/1990 privind registrul comerțului ......................

Nr.

HOTĂRÂRI ALE GUVERNULUI ROMÂNIEI

2–3
187.
4–5

Decizia nr. 96 din 4 februarie 2010 referitoare la excepția de
neconstituționalitate a dispozițiilor art. 16, art. 17 și
art. 19 din Ordonanța Guvernului nr. 2/2001 privind
regimul juridic al contravențiilor ..................................

5–7

Decizia nr. 142 din 25 februarie 2010 referitoare la excepția de
neconstituționalitate a dispozițiilor art. 33 alin. (2) din
Legea nr. 85/2006 privind procedura insolvenței ......

7–9

9–10

— Hotărâre privind elaborarea strategiei fiscalbugetare pentru perioada 2011—2013 ......................

10–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
74.

— Ordin al președintelui Autorității Naționale pentru
Protecția Consumatorilor pentru modificarea Ordinului
președintelui Autorității Naționale pentru Protecția
Consumatorilor nr. 307/2009 privind adoptarea
măsurilor prin care se asigură că produsele care conțin
substanța biocid dimetil fumarat nu sunt introduse sau
puse la dispoziție pe piață ..........................................

16

2

MONITORUL OFICIAL AL ROMÂNIEI, PARTEA I, Nr. 166/15.III.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 22
din 12 ianuarie 2010

referitoare la excepția de neconstituționalitate a dispozițiilor art. 31 și art. 34
din Codul de procedură civilă și ale art. 6 din Legea nr. 26/1990 privind registrul comerțului
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 31 și art. 34 din Codul de procedură civilă și ale
art. 6 din Legea nr. 26/1990 privind registrul comerțului, excepție
ridicată de Marian Dobrescu, Sevastian Dobre și Ioan Dobre în
Dosarul nr. 32.781/2009 al Oficiului Registrului Comerțului de
pe lângă Tribunalul Argeș — judecătorul-delegat.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 5.434D/2009, având ca obiect aceeași excepție de
neconstituționalitate, ridicată de aceiași autori în Dosarul
nr. 32.782/2009 al Oficiului Registrului Comerțului de pe lângă
Tribunalul Argeș — judecătorul-delegat.
La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea Dosarului
nr. 5.434D/2009 la Dosarul nr. 5.433D/2009, având în vedere
că acestea au un obiect identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 5.434D/2009 la
Dosarul nr. 5.433D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 6 iulie 2009, pronunțate în dosarele
nr. 32.781/2009 și nr. 32.782/2009, judecătorul-delegat la
Oficiul Registrului Comerțului de pe lângă Tribunalul Argeș
a sesizat Curtea Constituțională cu excepția de
neconstituționalitate a dispozițiilor art. 31 și art. 34 din
Codul de procedură civilă și ale art. 6 din Legea nr. 26/1990
privind registrul comerțului, excepție ridicată de Marian
Dobrescu, Sevastian Dobre și Ioan Dobre în cadrul unor cauze
privind soluționarea unor cereri de recuzare.
În motivarea excepției de neconstituționalitate autorii
acesteia susțin, în esență, că dispozițiile criticate sunt

neconstituționale, deoarece instituie un dezechilibru între
reprezentanții societăților comerciale, pe de o parte, și terțele
persoane care pot depune cereri la oficiul registrului comerțului,
pe de altă parte, în sensul că primii nu sunt citați și nu au
posibilitatea să cunoască cererile și actele depuse de petenți.
Totodată, arată că dispozițiile privind recuzarea judecătorilor nu
permit justițiabililor care au formulat cereri de recuzare să
participe la judecarea acestora.
Judecătorul-delegat la Oficiul Registrului Comerțului de
pe lângă Tribunalul Argeș și-au exprimat opinia în sensul
netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele lor de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 31 și art. 34 din Codul de procedură civilă și ale
art. 6 din Legea nr. 26/1990 privind registrul comerțului,
republicată în Monitorul Oficial al României, Partea I, nr. 49 din
4 februarie 1998, cu modificările și completările ulterioare.
— Art. 31: ăInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogatoriul ca mijloc de dovadă a motivelor
de recuzare.
În cursul judecării cererii de recuzare nu se va face niciun
act de procedură.”
— Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”
— Art. 6 din Legea nr. 26/1990 are următorul cuprins:
ă(1) Înregistrările în registrul comerțului se fac pe baza unei

MONITORUL OFICIAL AL ROMÂNIEI, PARTEA I, Nr. 166/15.III.2010
încheieri a judecătorului delegat sau, după caz, a unei hotărâri
judecătorești irevocabile, în afară de cazurile în care legea
prevede altfel.
(11) Judecătorul-delegat întâi sesizat spre a dispune
înregistrarea în registrul comerțului a mențiunilor privind
fuziunea, divizarea sau schimbarea sediului social al unei
persoane juridice în alt județ se va pronunța, prin aceeași
încheiere, și asupra înmatriculării persoanelor juridice astfel
înființate, radierii celor care își încetează existența ori
înregistrării în registrul comerțului a modificării actelor
constitutive ale persoanelor juridice care dobândesc o parte din
patrimoniul persoanei juridice divizate, după caz, precum și
asupra înmatriculării și radierii persoanelor juridice care își
schimbă sediul social în alt județ.
(2) Încheierile judecătorului delegat privitoare la înmatriculare
sau la orice alte înregistrări în registrul comerțului sunt executorii
de drept și sunt supuse numai recursului.
(3) Termenul de recurs este de 15 zile și curge de la data
pronunțării încheierii pentru părți și de la data publicării încheierii
sau a actului modificator al actului constitutiv în Monitorul Oficial
al României, Partea a IV-a, pentru orice alte persoane
interesate.
(4) Recursul se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează recursul
curții de apel în a cărei rază teritorială se află domiciliul sau
sediul comerciantului, iar în cazul sucursalelor înființate în alt
județ, la curtea de apel în a cărei rază teritorială se află sediul
sucursalei.
(5) Motivele recursului se pot depune la instanță, cu cel puțin
două zile înaintea termenului de judecată.
(6) În cazul admiterii recursului, decizia instanței de recurs
va fi menționată în registrul comerțului.”
Autorii excepției de neconstituționalitate susțin că prevederile
de lege criticate încalcă dispozițiile constituționale cuprinse în
art. 16 privind egalitatea în fața legii, art. 21 privind accesul liber
la justiție, art. 24 privind dreptul la apărare și art. 124 alin. (2)
privind înfăptuirea justiției. De asemenea, sunt invocate și
prevederile art. 6 și art. 14 din Convenția pentru apărarea
drepturilor omului și a libertăților fundamentale, referitoare la
dreptul la un proces echitabil și la principiul nediscriminării.
Examinând excepția de neconstituționalitate, Curtea reține
următoarele:

3

În ceea ce privește dispozițiile art. 31 și art. 34 din Codul de
procedură civilă, Curtea constată că acestea au mai făcut obiect
al controlului de constituționalitate, prin raportare la aceleași
prevederi constituționale ca și cele invocate în prezenta cauză,
în numeroase cazuri. În acest sens, prin Decizia nr. 1.074 din
14 octombrie 2008, publicată în Monitorul Oficial al României,
Partea I, nr. 774 din 18 noiembrie 2008, Curtea a reținut că
prevederile criticate din Codul de procedură civilă nu contravin
dispozițiilor art. 21 din Constituție, întrucât judecarea cererii de
recuzare nu vizează fondul cauzei și nu presupune în mod
necesar dezbateri contradictorii. Prin această reglementare
legiuitorul a avut în vedere instituirea unei proceduri simple și
operative de soluționare a acestei cereri, încheierea prin care
s-a respins recuzarea putându-se ataca odată cu fondul,
instanța superioară de fond urmând a reface toate actele și
dovezile administrate la prima instanță, atunci când constată că
cererea de recuzare a fost pe nedrept respinsă.
Pentru aceleași considerente nu a putut fi reținută nici critica
privind încălcarea art. 24 privind dreptul la apărare din
Constituție.
Prin aceeași decizie, Curtea a reținut că procedura privind
judecarea cererii de recuzare este aceeași, indiferent de
calitatea părților în proces, astfel încât nu se poate reține nici
încălcarea principiului egalității în drepturi și nici prevederile
art. 124 din Legea fundamentală, potrivit cărora justiția este
unică, imparțială și egală pentru toți.
Referitor la prevederile art. 6 din Legea nr. 26/1990, prin
Decizia nr. 79 din 15 ianuarie 2009, publicată în Monitorul Oficial
al României, Partea I, nr. 219 din 6 aprilie 2009, Curtea a reținut
că, potrivit art. 126 alin. (2) din Constituție, este atributul exclusiv
al legiuitorului să reglementeze procedura de judecată, atâta
vreme cât își subordonează acest demers regulilor și principiilor
constituționale, iar prevederile de lege criticate sunt norme
procedurale care reglementează aspecte referitoare la
funcționarea societăților comerciale în condiții de legalitate, fără
să conțină dispoziții de natură să îngrădească dreptul de liber
acces la justiție ori dreptul de a beneficia de un proces echitabil.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluțiile și considerentele deciziilor
menționate își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 și art. 34 din Codul de procedură civilă și ale art. 6 din
Legea nr. 26/1990 privind registrul comerțului, excepție ridicată de Marian Dobrescu, Sevastian Dobre și Ioan Dobre în dosarele
nr. 32.781/2009 și nr. 32.782/2009 ale Oficiului Registrului Comerțului de pe lângă Tribunalul Argeș — judecătorul-delegat.
Definitivă și general obligatorie.
Pronunțată în ședința publică din data de 12 ianuarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

4

MONITORUL OFICIAL AL ROMÂNIEI, PARTEA I, Nr. 166/15.III.2010
CURTEA CONSTITUȚIONALĂ

D E C I Z I A Nr. 92
din 4 februarie 2010

referitoare la excepția de neconstituționalitate a dispozițiilor art. 300 alin. 2
din Codul de procedură penală
Ioan Vida
— președinte
Aspazia Cojocaru
— judecător
Acsinte Gaspar
— judecător
Ion Predescu
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 300 alin. 2 din Codul de procedură penală,
excepție invocată de Jozsef Nemeth în Dosarul
nr. 2.482/320/2008 al Judecătoriei Târgu Mureș.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că ceea ce se solicită în motivarea excepției este
modificarea conținutului normei criticate.
C U R T E A,

având în vedere actele și lucrările dosarului, reține următoarele:
Prin Încheierea din 30 aprilie 2009, pronunțată în Dosarul
nr. 2.482/320/2008, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 300 alin. 2 din Codul de procedură penală,
excepție invocată de Jozsef Nemeth.
În motivarea excepției de neconstituționalitate se susține,
în esență, că dispozițiile art. 300 alin. 2 din Codul de procedură
penală sunt neconstituționale, deoarece ăpermit procurorului ca,
între termenele de judecată acordate de instanță în acest scop,
să refacă acte de procedură prevăzute sub sancțiunea nulității
absolute, acte de procedură care fie nu au fost făcute în faza de
urmărire penală, fie au fost făcute cu nerespectarea dispozițiilor
legale”. Se arată că, întrucât și faza de urmărire penală trebuie
să se desfășoare cu respectarea strictă a dispozițiilor legale,
ăsingurul remediu procesual posibil, când se constată astfel de
nelegalități, ar trebui să fie restituirea dosarului la procuror
pentru refacerea urmăririi penale”. Se apreciază că, ăprin
această procedură, urmărirea penală a devenit o fază formală a
procesului penal, în care procurorul poate să încalce orice
dispoziție legală, inclusiv drepturile fundamentale ale
învinuitului, știind că, sub protecția art. 300 alin. 2 din Codul de
procedură penală, aceste nelegalități pot fi remediate oricând,
prin acordarea unui simplu termen de judecată”.
Judecătoria Târgu Mureș consideră că excepția de
neconstituționalitate este neîntemeiată, întrucât normele
criticate nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, invocând și
jurisprudența Curții Constituționale în materie.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 300 alin. 2 din Codul de procedură penală, cu
denumirea marginală ăVerificarea sesizării instanței”, potrivit
cărora ăÎn cazul când se constată că sesizarea nu este făcută
potrivit legii, iar neregularitatea nu poate fi înlăturată de îndată
și nici prin acordarea unui termen în acest scop, dosarul se
restituie organului care a întocmit actul de sesizare, în vederea
refacerii acestuia”.
Textele constituționale invocate în motivarea excepției sunt
cele ale art. 21 alin. (3) privind dreptul la un proces echitabil și
ale art. 24 privind dreptul la apărare.
Examinând excepția de neconstituționalitate astfel cum a fost
formulată, se constată că dispozițiile art. 300 alin. 2 din Codul de
procedură penală au mai fost examinate de Curtea
Constituțională în raport de prevederile constituționale care
consacră dreptul la un proces echitabil și dreptul la apărare.
Astfel, de exemplu, prin Decizia nr. 1.684 din 17 decembrie
2009, publicată în Monitorul Oficial al României, Partea I, nr. 90
din 10 februarie 2010, și Decizia nr. 736 din 24 iunie 2008,
publicată în Monitorul Oficial al României, Partea I, nr. 538 din
16 iulie 2008, Curtea a respins excepția de neconstituționalitate
a prevederilor de lege criticate, pentru motivele acolo arătate.
Întrucât nu au intervenit elemente noi, cele statuate de Curte în
jurisprudența menționată își mențin valabilitatea.
De altfel, în prezenta cauză autorul excepției critică
prevederile art. 300 alin. 2 din Codul de procedură penală din
perspectiva modului de interpretare și aplicare a acestora,
respectiv pentru faptul că procedura pe care acestea o consacră
ar permite, în opinia sa, abuzuri din partea organelor de urmărire
penală. Autorul excepției propune în acest sens și un ăremediu
procesual”, și anume ca, în toate cazurile în care se constată
nelegalități, dosarul să fie restituit la procuror pentru refacerea
urmăririi penale. Or, atât aspectele privind interpretarea și
aplicarea legii, cât și eventualele propuneri de modificare a
acesteia nu intră în competența Curții Constituționale, care,
potrivit art. 2 alin. (3) din Legea nr. 47/1992, se pronunță ănumai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”.

MONITORUL OFICIAL AL ROMÂNIEI, PARTEA I, Nr. 166/15.III.2010

5

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 300 alin. 2 din Codul de procedură penală, excepție invocată
de Jozsef Nemeth în Dosarul nr. 2.482/320/2008 al Judecătoriei Târgu Mureș.
Definitivă și general obligatorie.
Pronunțată în ședința publică din data de 4 februarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 96
din 4 februarie 2010

referitoare la excepția de neconstituționalitate a dispozițiilor art. 16, art. 17 și art. 19
din Ordonanța Guvernului nr. 2/2001 privind regimul juridic al contravențiilor
Ioan Vida
— președinte
Aspazia Cojocaru
— judecător
Acsinte Gaspar
— judecător
Ion Predescu
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 16, art. 17 și art. 19 alin. (1) din Ordonanța
Guvernului nr. 2/2001 privind regimul juridic al contravențiilor,
excepție invocată de Alexandru Nicolae Cruceanu în Dosarul
nr. 12.757/299/CV/2008 al Tribunalului București — Secția
a IX-a contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Curtea dispune a se face apelul și în Dosarul nr. 5.067D/
2009, având ca obiect excepția de neconstituționalitate a
dispozițiilor art. 17 și art. 19 alin. (1), (2) și (3) din Ordonanța
Guvernului nr. 2/2001 privind regimul juridic al contravențiilor,
excepție invocată de Nicolae Ștefan în Dosarul
nr. 10.247/299/2008 al Judecătoriei Sectorului 1 București.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 4.616D/2009 și
nr. 5.067D/2009, pune în discuție, din oficiu, problema conexării
cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 5.067D/2009
la Dosarul nr. 4.616D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarelor, reține următoarele:
Prin Încheierea din 7 mai 2009, pronunțată în Dosarul
nr. 12.757/299/CV/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 16, art. 17 și art. 19 alin. (1) din Ordonanța
Guvernului nr. 2/2001 privind regimul juridic al
contravențiilor, excepție invocată de Alexandru Nicolae
Cruceanu.
Prin Încheierea din 26 martie 2009, pronunțată în Dosarul
nr. 10.247/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 17 și art. 19 alin. (1),
(2) și (3) din Ordonanța Guvernului nr. 2/2001 privind
regimul juridic al contravențiilor, excepție invocată de Nicolae
Ștefan.
În motivarea excepției de neconstituționalitate se susține,
în esență, că textele de lege criticate încalcă dreptul la un proces
echitabil, întrucât, ădeși contravenția este faptă de natură
penală, expresie a unui raport de conflict între stat și persoana
sancționată pentru încălcarea unor valori sociale, sarcina probei
este răsturnată: statul este dispensat de orice datorie de a
proba”. Astfel, ăcontravenientul este expus abuzului agentului
constatator, abuz pe care contravenientul este obligat să-l
înlăture prin probe”. Se mai arată că ăimpunerea în sarcina
contravenientului a obligației de a dovedi netemeinicia
procesului-verbal de contravenție este de natură să încalce
dreptul la apărare și accesul liber la justiție”. Astfel, drepturile
invocate sunt încălcate atâta timp cât din întreaga economie a
Ordonanței Guvernului nr. 2/2001 nu rezultă instituirea în sarcina
organului constatator a obligației de a proba temeinicia situației
de fapt reținute în procesul-verbal de contravenție, și în măsura

6

MONITORUL OFICIAL AL ROMÂNIEI, PARTEA I, Nr. 166/15.III.2010

în care referirea la martorii asistenți nu cuprinde obligația
acestora de a certifica realitatea situației obiective ce reprezintă
împrejurările de fapt ale săvârșirii faptei contravenționale.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată.
Judecătoria Sectorului 1 București apreciază că excepția
de neconstituționalitate este întemeiată. Se arată în acest sens
că textele de lege criticate încalcă art. 6 paragraful 3 lit. b) și c)
din Convenția pentru apărarea drepturilor omului și a libertăților
fundamentale ăîn măsura în care persoana sancționată este
anunțată de acuzarea și sancționarea sa, prin comunicarea
procesului-verbal neînsoțit de mijloacele de probă pe care se
întemeiază procesul-verbal”. Aceasta întrucât persoana acuzată
nu mai dispune de înlesnirile necesare apărării sale, ceea ce
conferă un caracter iluzoriu dreptului la apărare, drept ce ar
trebui să fie concret și efectiv.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale, invocând jurisprudența Curții Constituționale în
materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16, 17 și art. 19 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002, cu
modificările și completările ulterioare.
Textele de lege criticate au următorul cuprins:
— Art. 16: ă(1) Procesul-verbal de constatare a contravenției
va cuprinde în mod obligatoriu: data și locul unde este încheiat;
numele, prenumele, calitatea și instituția din care face parte
agentul constatator; datele personale din actul de identitate,
inclusiv codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.
(11) În cazul contravenienților cetățeni străini, persoane fără
cetățenie sau cetățeni români cu domiciliul în străinătate, în
procesul-verbal vor fi cuprinse și următoarele date: seria și
numărul pașaportului ori ale altui document de trecere a
frontierei de stat, data eliberării acestuia și statul emitent.

(2)—(4) Abrogate.
(5) În cazul în care contravenientul este minor procesulverbal va cuprinde și numele, prenumele și domiciliul părinților
sau ale altor reprezentanți ori ocrotitori legali ai acestuia.
(6) În situația în care contravenientul este persoană juridică
în procesul-verbal se vor face mențiuni cu privire la denumirea,
sediul, numărul de înmatriculare în registrul comerțului și codul
fiscal ale acesteia, precum și datele de identificare a persoanei
care o reprezintă.
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 17: ăLipsa mențiunilor privind numele, prenumele și
calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”;
— Art. 19: ă(1) Procesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste
împrejurări, care trebuie să fie confirmate de cel puțin un martor.
În acest caz procesul-verbal va cuprinde și datele personale din
actul de identitate al martorului și semnătura acestuia.
(2) Nu poate avea calitatea de martor un alt agent
constatator.
(3) În lipsa unui martor agentul constatator va preciza
motivele care au condus la încheierea procesului-verbal în acest
mod.”
În susținerea neconstituționalității acestor prevederi de lege,
se invocă încălcarea dispozițiilor constituționale ale art. 21
alin. (3) privind dreptul la un proces echitabil și ale art. 24 privind
dreptul la apărare. Se invocă, totodată, prevederile art. 6
paragraful 3 lit. b) și c) din Convenția pentru apărarea drepturilor
omului și a libertăților fundamentale.
Examinând excepția de neconstituționalitate ridicată, se
constată că, în jurisprudența sa, Curtea Constituțională a
examinat constituționalitatea acelorași texte de lege, în raport
de aceleași texte din Legea fundamentală și față de critici
similare. În acest sens sunt, de exemplu, Decizia nr. 740 din
12 mai 2009, publicată în Monitorul Oficial al României, Partea I,
nr. 460 din 3 iulie 2009, și Decizia nr. 338 din 17 martie 2009,
publicată în Monitorul Oficial al României, Partea I, nr. 262 din
22 aprilie 2009, prin care Curtea a respins excepția de
neconstituționalitate a acelorași dispoziții legale. Tot astfel,
răspunzând unor critici similare, formulate cu privire și la alte
dispoziții ale Ordonanței Guvernului nr. 2/2001, Curtea a statuat,
prin Decizia nr. 1.096 din 8 septembrie 2009, publicată în
Monitorul Oficial al României, Partea I, nr. 695 din 15 octombrie
2009, că ăprocesul-verbal de constatare și sancționare a
contravenției se bucură de prezumția de legalitate, însă, atunci
când este formulată o plângere împotriva acesteia, este
contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Chiar dacă art. 47 din
Ordonanța Guvernului nr. 2/2001 face referire la dispozițiile
Codului de procedură civilă, instanțele de judecată nu pot face
aplicarea strictă a regulii onus probandi incumbit actori, ci, din
contră, chiar ele trebuie să manifeste un rol activ pentru aflarea

MONITORUL OFICIAL AL ROMÂNIEI, PARTEA I, Nr. 166/15.III.2010
adevărului din moment ce contravenția intră sub incidența art. 6
din Convenția pentru apărarea drepturilor omului și a libertăților
fundamentale. Prin urmare, nu se poate susține răsturnarea
sarcinii probei.”

7

Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16, art. 17 și art. 19 din Ordonanța Guvernului nr. 2/2001
privind regimul juridic al contravențiilor, excepție invocată de Alexandru Nicolae Cruceanu în Dosarul nr. 12.757/299/CV/2008 al
Tribunalului București — Secția a IX-a contencios administrativ și fiscal și de Nicolae Ștefan în Dosarul nr. 10.247/299/2008 al
Judecătoriei Sectorului 1 București.
Definitivă și general obligatorie.
Pronunțată în ședința publică din data de 4 februarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 142
din 25 februarie 2010

referitoare la excepția de neconstituționalitate a dispozițiilor art. 33 alin. (2)
din Legea nr. 85/2006 privind procedura insolvenței
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 33 alin. (2) din Legea nr. 85/2006 privind
procedura insolvenței, excepție ridicată de Societatea
Comercială ăNiscon” — S.R.L. Caracal în Dosarul
nr. 1.292/104/2009 al Tribunalului Olt — Secția comercială și de
contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 6.409D/2009, având ca obiect o excepție de
neconstituționalitate identică cu cea ridicată în Dosarul
nr. 5.775D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus menționate, din

oficiu, pune în discuție conexarea Dosarului nr. 6.409D/2009 la
Dosarul nr. 5.775D/2009.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 6.409D/2009 la
Dosarul nr. 5.775D/2009, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea.
C U R T E A,

având în vedere actele și lucrările dosarelor, constată
următoarele:
Prin încheierile din 29 iunie 2009 și 2 iulie 2009, pronunțate
în dosarele nr. 1.292/104/2009 și nr. 899/115/2009, Tribunalul
Olt — Secția comercială și de contencios administrativ și
Tribunalul Caraș-Severin — Secția comercială și de
contencios administrativ și fiscal au sesizat Curtea
Constituțională cu excepția de neconstituționalitate a
dispozițiilor art. 33 alin. (2) din Legea nr. 85/2006 privind
procedura insolvenței, excepție ridicată de Societatea
Comercială ăNiscon” — S.R.L. Caracal și Societatea Comercială
ăReidom” — S.R.L. Reșița în cauze având ca obiect cereri ale
creditorilor pentru deschiderea procedurii insolvenței.
În motivarea excepției de neconstituționalitate se
apreciază că dispozițiile legale criticate sunt neconstituționale,

8

MONITORUL OFICIAL AL ROMÂNIEI, PARTEA I, Nr. 166/15.III.2010

deoarece creează posibilitatea folosirii procedurii speciale a
insolvenței în mod arbitrar la simpla solicitare a creditorului în
condițiile în care contestația debitorului ar fi respinsă fie pe fond,
fie ca tardiv introdusă. Se mai arată că judecătorul cauzei nu
poate respinge cererea creditorului decât în situația în care
admite contestația debitorului, ceea ce restrânge și, practic,
condiționează posibilitatea instanței de judecată de a afla
adevărul cu privire la posibilitățile financiare ale debitorului și de
a administra probe în dovedirea stării de insolvență.
În fine, se mai susține că termenul de 10 zile fixat prin lege,
fiind un termen de decădere, acesta nu se poate ăprelungi” până
ce debitorul își va angaja un apărător, ceea ce încalcă dreptul
constituțional la apărare.
Tribunalul Olt — Secția comercială și de contencios
administrativ și Tribunalul Caraș-Severin — Secția
comercială și de contencios administrativ și fiscal apreciază
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 33 alin. (2) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, care au următorul cuprins:
ă(2) În termen de 10 zile de la primirea copiei [cererii
creditorului de deschidere a procedurii — sn.], debitorul trebuie
fie să conteste, fie să recunoască existența stării de insolvență.
Dacă debitorul contestă starea de insolvență, iar contestația sa
este ulterior respinsă, el nu va mai avea dreptul să solicite
reorganizarea judiciară”.
Autorii excepției susțin că dispozițiile legale criticate încalcă
prevederile constituționale ale art. 24 privind dreptul la apărare,
ale art. 124 privind înfăptuirea justiției și ale art. 126 alin. (1)
privind instanțele judecătorești.
Examinând excepția de neconstituționalitate ridicată, Curtea
constată următoarele:
În jurisprudența sa, Curtea a statuat că, potrivit art. 126
alin. (2) din Constituție, legiuitorul se bucură de atributul exclusiv
de a stabili normele privind procedura de judecată, putând
institui prevederi speciale în vederea reglementării unor situații
deosebite. O situație deosebită o reprezintă și starea de
insolvență cauzată de culpa debitorului constând în neplata unei
creanțe certe, lichide și exigibile, având un anumit cuantum,
într-un termen de 30 de zile și care, sub imperiul celerității
specifice soluționării raporturilor comerciale, a impus adoptarea

unei proceduri speciale ce are drept scop protejarea
patrimoniului debitorului și reîntregirea acestuia, în cazurile în
care a fost diminuat prin acte juridice frauduloase, urmărind în
același timp valorificarea cu eficiență sporită a activelor
debitorului, în vederea satisfacerii într-o măsură cât mai mare a
creanțelor creditorilor.
Raportat la excepția de față, Curtea reține că nu orice cerere
de deschidere a procedurii insolvenței promovată de un creditor
va avea finalitatea dorită de către acesta. Astfel, art. 31 alin. (1)
din lege stabilește restrictiv faptul că numai creditorii îndreptățiți
pot solicita deschiderea procedurii împotriva unui debitor
prezumat în insolvență.
Or, în înțelesul legii, creditor îndreptățit este cel a cărui
creanță împotriva patrimoniului debitorului este certă, lichidă și
exigibilă de mai mult de 30 de zile, iar prezumția de insolvență
intervine atunci când debitorul, după 30 de zile de la scadență,
nu a plătit datoria sa față de unul sau mai mulți creditori sau
atunci când se dovedește că debitorul nu va putea plăti la
scadență datoriile exigibile angajate, cu fondurile bănești
disponibile la data scadenței (a se vedea în acest sens art. 3 din
lege).
Prin urmare, chiar și fără înregistrarea contestației
debitorului, judecătorul-sindic trebuie să verifice dacă aceste
condiții prevăzute de lege sunt respectate de cererea
creditorului. Faptul că legiuitorul a pus la îndemâna debitorului
un mijloc de apărare denumit contestație semnifică grija
acestuia pentru a asigura contradictorialitatea procedurii,
respectiv garantarea unui rol activ al debitorului în procedura
respectivă. Prin urmare, se reține că nu creditorul este cel care
exercită rolul instanței de judecată în această procedură, din
moment ce procedura a fost deschisă printr-o hotărâre a
instanței de judecată după ce a avut loc o evaluare a cererii
creditorului.
O altă chestiune antamată de autorii excepției vizează
efectele respingerii contestației debitorului, și anume
deschiderea procedurii insolvenței, respectiv faptul că acesta nu
va mai avea dreptul să solicite reorganizarea judiciară. Curtea
constată că printr-o asemenea reglementare nu se încalcă
prevederile constituționale invocate, întrucât este opțiunea
legiuitorului de a prevedea diverse proceduri și consecințele
exercitării acestora. De altfel, dacă nu ar fi contestat cererea
creditorului, automat se deschidea procedura generală
împotriva debitorului, cu parcurgerea deci și a fazei reorganizării
judiciare. O atare dispoziție legală este o expresie a art. 126
alin. (2) din Constituție, ce nu este de natură a încălca
prevederile art. 124 sau art. 126 alin. (1) din Constituție.
În fine, raportat la critica de neconstituționalitate ce vizează
termenul de 10 zile în care debitorul trebuie să conteste cererea
creditorului de a cere deschiderea procedurii, Curtea constată
că acesta este un termen de decădere scurt, stabilit de legiuitor
în considerarea faptului că procedura insolvenței trebuie să se
desfășoare cu celeritate. Mai mult, este o prevedere legală care
atrage atenția părților asupra gradului de diligență ridicat pe care
trebuie să îl manifeste atunci când se pune problema începerii
procedurii. Celelalte chestiuni invocate în raport cu această
problemă privesc interpretarea și aplicarea legii, aspect ce nu
intră în sfera de competență a Curții Constituționale. În
consecință, nu se poate reține încălcarea art. 24 din Constituție.

MONITORUL OFICIAL AL ROMÂNIEI, PARTEA I, Nr. 166/15.III.2010

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 33 alin. (2) din Legea nr. 85/2006 privind
procedura insolvenței, excepție ridicată de Societatea Comercială ăNiscon” — S.R.L. Caracal și Societatea Comercială ăReidom” —
S.R.L. Reșița în dosarele nr. 1.292/104/2009 și nr. 899/115/2009 ale Tribunalului Olt — Secția comercială și de contencios
administrativ și Tribunalului Caraș-Severin — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 145
din 25 februarie 2010

referitoare la excepția de neconstituționalitate a dispozițiilor art. 41 alin. (2) teza întâi
din Legea nr. 19/2000 privind sistemul public de pensii și alte drepturi de asigurări sociale
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 41 din Legea nr. 19/2000 privind sistemul
public de pensii și alte drepturi de asigurări sociale, excepție
ridicată
de
Alexandrina
Diaconescu
în
Dosarul
nr. 7.992/121/2007 al Tribunalului Galați — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția ridicată este neîntemeiată, invocând, în acest sens,
jurisprudența în materie a Curții Constituționale.

de protecție a femeilor, care, însă, nu trebuie aplicată în mod
obligatoriu împotriva acestora atunci când femeia dorește să își
exercite în continuare dreptul la muncă, și nu să beneficieze de
favoarea acordată de legiuitor.
Tribunalul Galați — Secția civilă apreciază că excepția de
neconstituționalitate ridicată este întemeiată în măsura în care
rezultă dreptul angajatorului de a refuza în mod discreționar ca
angajatul să își continue activitatea și după împlinirea vârstei
standard de pensionare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate este
neîntemeiată.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 5 iunie 2009, pronunțată în Dosarul
nr. 7.992/121/2007, Tribunalul Galați — Secția civilă a sesizat
Curtea Constituțională cu excepția de neconstituționalitate
a dispozițiilor art. 41 din Legea nr. 19/2000 privind sistemul
public de pensii și alte drepturi de asigurări sociale, excepție
ridicată de Alexandrina Diaconescu într-o cauză având ca obiect
soluționarea unui litigiu de muncă.
În motivarea excepției de neconstituționalitate se arată
că textul legal criticat este neconstituțional, întrucât îngrădește
accesul femeilor la muncă. Prevederea unei vârste de
pensionare diminuate în raport cu cea a bărbaților este o măsură

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 41 din Legea nr. 19/2000
privind sistemul public de pensii și alte drepturi de asigurări

10

MONITORUL OFICIAL AL ROMÂNIEI, PARTEA I, Nr. 166/15.III.2010

sociale, publicată în Monitorul Oficial al României, Partea I,
nr. 140 din 1 aprilie 2000. În realitate, autorul excepției critică
numai teza întâi a art. 41 alin. (2) de lege, astfel încât Curtea
urmează să rețină ca obiect al excepției art. 41 alin. (2) teza întâi
din Legea nr. 19/2000, care are următorul cuprins:
ă(2) Vârsta standard de pensionare este de 60 de ani pentru
femei și 65 de ani pentru bărbați.”
Autorul excepției susține că dispozițiile legale criticate încalcă
prevederile constituționale ale art. 41 alin. (1) privind dreptul la
muncă.
Examinând excepția de neconstituționalitate ridicată, se
constată următoarele:
Cu titlu de principiu, Curtea, spre exemplu, prin Decizia
nr. 1.100 din 8 septembrie 2009, publicată în Monitorul Oficial
al României, Partea I, nr. 657 din 2 octombrie 2009, Decizia
nr. 888 din 30 noiembrie 2006, publicată în Monitorul Oficial al
României, Partea I, nr. 54 din 24 ianuarie 2007, Decizia nr. 191
din 28 februarie 2008, publicată în Monitorul Oficial la României,
nr. 260 din 2 aprilie 2008, și Decizia nr. 1.007 din 7 octombrie
2008, publicată în Monitorul Oficial la României, Partea I nr. 777
din 20 noiembrie 2008, a stabilit că ătratamentul juridic diferențiat
a fost considerat ca o măsură de protecție specială a femeilor,
întemeiată nu pe deosebirea de sex, ci pe situația socială care
decurge din această deosebire”. Cu aceeași ocazie, Curtea,

citând considerentele hotărârilor pronunțate de Curtea
Europeană a Drepturilor Omului în cauzele Stec și alții contra
Regatului Unit (2006) și Walker contra Regatului Unit (2006) a
arătat ăcă diferențele dintre vârstele de pensionare au continuat
să fie justificate până la acel moment când condițiile sociale
s-au schimbat. De asemenea, a arătat și că schimbările, în
sensul egalizării vârstelor de pensionare, trebuie să fie prin
însăși natura lor graduale și că este dificil dacă nu chiar imposibil
să se stabilească precis un moment anume când nedreptatea
cauzată bărbaților prin instituirea unor vârste diferite de
pensionare va începe să depășească necesitatea de a corecta
dezavantajele situației femeilor”.
Raportat la critica de neconstituționalitate ce vizează
încălcarea dreptului la muncă al femeii, Curtea constată că, din
moment ce instanța constituțională a stabilit că există o rațiune
obiectivă și justificată a existenței unei vârste mai mici de
pensionare la femei decât la bărbați, înseamnă că aceeași
rațiune subzistă și pentru încetarea de drept a contractului de
muncă în condițiile art. 56 lit. d) din Codul muncii, articol ce se
aplică în egală măsură și bărbaților. Însă, desigur, făcându-se
aplicarea art. 41 alin. (5) din Legea nr. 19/2000, cu acordul
angajatorului, persoana în cauză își poate continua activitatea.
Dar aceasta este o problemă ce ține de interpretarea și
aplicarea legii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 41 alin. (2) teza întâi din Legea nr. 19/2000
privind sistemul public de pensii și alte drepturi de asigurări sociale, excepție ridicată de Alexandrina Diaconescu în Dosarul
nr. 7.992/121/2007 al Tribunalului Galați — Secția civilă.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Benke Károly

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind elaborarea strategiei fiscal-bugetare pentru perioada 2011—2013
În temeiul art. 108 din Constituția României, republicată, și al art. 12 din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se constituie Grupul de lucru coordonator pentru
elaborarea strategiei fiscal-bugetare pentru perioada 2011—
2013 (Grupul de lucru coordonator), în componența prevăzută
în anexa nr. 1.
Art. 2. — Se aprobă Regulamentul pentru desfășurarea
activității Grupului de lucru coordonator pentru elaborarea

strategiei fiscal-bugetare pentru perioada 2011—2013, prevăzut
în anexa nr. 2, și Planul de acțiuni pentru elaborarea strategiei
fiscal-bugetare pentru perioada 2011—2013, prevăzut în anexa
nr. 3.
Art. 3. — (1) Pentru realizarea acțiunilor de elaborare a
strategiei fiscal-bugetare pentru perioada 2011—2013,

11

MONITORUL OFICIAL AL ROMÂNIEI, PARTEA I, Nr. 166/15.III.2010
autoritățile și instituțiile publice responsabile constituie, prin ordin
al ministrului și, respectiv, al conducătorului organului de
specialitate al administrației publice centrale, în termen de 5 zile
de la data intrării în vigoare a prezentei hotărâri, grupuri de lucru
sectoriale, în componența cărora, după caz, vor fi incluși și
reprezentanți ai altor autorități interesate, ai partenerilor sociali
și, după caz, ai mediului academic și universitar. Componența
grupurilor de lucru sectoriale se prezintă spre avizare Grupului
de lucru coordonator.
(2) Grupurile de lucru sectoriale vor prezenta planurile
strategice de cheltuieli și politicile sectoriale Grupului de lucru
coordonator până la data de 25 martie 2010.
Art. 4. — La elaborarea planurilor strategice de cheltuieli
necesare elaborării strategiei fiscal-bugetare pentru perioada
2011—2013 ministerele vor conlucra cu autoritățile

administrației publice centrale și locale și vor ține cont de toate
sursele de finanțare.
Art. 5. — Autoritățile și instituțiile publice responsabile de
elaborarea planurilor strategice de cheltuieli și a politicilor
sectoriale vor asigura corelarea măsurilor propuse cu
prognozele macroeconomice și cu resursele financiare
disponibile prevăzute în strategia fiscal-bugetară pentru
perioada 2011—2013.
Art. 6. — Ministerul Finanțelor Publice acordă asistența tehnică
necesară autorităților și instituțiilor publice și oferă informații cu
privire la modul de abordare și prezentare a componentelor
strategiei fiscal-bugetare pentru perioada 2011—2013.
Art. 7. — Anexele nr. 1—3 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
p. Ministrul finanțelor publice,
Gheorghe Gherghina,
secretar de stat
p. Ministrul administrației și internelor,
Mihai Capră,
secretar de stat
Ministrul transporturilor și infrastructurii,
Radu Mircea Berceanu
Ministrul mediului și pădurilor,
László Bórbély
Ministrul educației, cercetării, tineretului și sportului,
Daniel Petru Funeriu
Ministrul apărării naționale,
Gabriel Oprea
Ministrul dezvoltării regionale și turismului,
Elena Gabriela Udrea
Ministrul economiei, comerțului și mediului de afaceri,
Adriean Videanu
Ministrul sănătății,
Cseke Attila
Ministrul agriculturii și dezvoltării rurale,
Mihai Dumitru
Ministrul muncii, familiei și protecției sociale,
Mihai Constantin Șeitan
București, 9 martie 2010.
Nr. 187.

ANEXA Nr. 1

COMPONENȚA

Grupului de lucru coordonator pentru elaborarea strategiei fiscal-bugetare pentru perioada 2011—2013
1.
2.
3.
4.
5.
6.
7.
8.
9.
10.

Ministrul finanțelor publice — președinte
Ministrul administrației și internelor
Ministrul transporturilor și infrastructurii
Ministrul mediului și pădurilor
Ministrul educației, cercetării, tineretului și sportului
Ministrul apărării naționale
Ministrul dezvoltării regionale și turismului
Ministrul economiei, comerțului și mediului de afaceri
Ministrul sănătății
Ministrul agriculturii și dezvoltării rurale

11. Ministrul muncii, familiei și protecției sociale
12. Ministrul justiției
13. Președintele Casei Naționale de Asigurări de Sănătate
14. Președintele Casei Naționale de Pensii și Alte Drepturi
de Asigurări Sociale
15. Președintele Agenției Naționale pentru Ocuparea Forței
de Muncă
16. Președintele Comisiei Naționale de Prognoză
17. Președintele Institutului Național de Statistică
18. Secretarul general al Guvernului

12

MONITORUL OFICIAL AL ROMÂNIEI, PARTEA I, Nr. 166/15.III.2010
ANEXA Nr. 2

REGULAMENT

pentru desfășurarea activității Grupului de lucru coordonator pentru elaborarea strategiei fiscal-bugetare
pentru perioada 2011—2013
CAPITOLUL I
Dispoziții generale
Art. 1. — (1) Grupul de lucru coordonator pentru elaborarea
strategiei fiscal-bugetare pentru perioada 2011—2013
(strategia), denumit în continuare Grupul, se înființează în
scopul coordonării procesului de elaborare a acesteia, precum
și pentru asigurarea monitorizării și transparenței obiectivelor
stabilite prin strategie.
(2) Grupul prevăzut la alin. (1) este organism
interinstituțional, fără personalitate juridică, în coordonarea
ministrului finanțelor publice.
Art. 2. — (1) Grupul este compus din conducători și
reprezentanți ai autorităților publice implicate.
(2) Președintele Grupului este ministrul finanțelor publice.
(3) În situația în care ministrul finanțelor publice este în
imposibilitatea de a-și exercita funcția de președinte al Grupului,
acesta poate delega responsabilitățile și atribuțiile sale unui alt
membru al Grupului sau secretarului de stat coordonator al
Departamentului buget din cadrul Ministerului Finanțelor
Publice.
(4) Membrii Grupului coordonează activitatea grupurilor de
lucru sectoriale.
Art. 3. — (1) Grupul este convocat de către ministrul
finanțelor publice ori de câte ori este necesar.
(2) Membrii Grupului sunt convocați cu cel puțin două zile
calendaristice înainte de data ședinței, prezența fiind obligatorie.
(3) În situația în care, din motive obiective, membrii Grupului
sunt în imposibilitatea de a participa la ședințe, aceștia vor
delega responsabilitățile și atribuțiile secretarului de stat
coordonator al activității privind stabilirea politicilor publice
sectoriale și elaborarea proiectului de buget.
(4) Deciziile Grupului sunt consultative și se consemnează în
procese-verbale, care se remit ulterior membrilor Grupului.
(5) Deciziile Grupului se prezintă primului-ministru pentru
informare.
(6) În situația în care deciziile Grupului nu întrunesc
consensul, decide primul-ministru, în calitate de mediator.
Art. 4. — (1) La lucrările Grupului, în funcție de ordinea de zi
a reuniunii, pot participa, la invitația ministrului finanțelor publice,
cu rol consultativ, reprezentanți ai altor autorități sau instituții
publice, ai mediului academic și universitar, precum și
reprezentanți ai organismelor financiare internaționale.
(2) La lucrările Grupului în care se supune spre dezbatere
strategia pot fi invitați de către ministrul finanțelor publice, în
calitate de observatori, reprezentanți ai partenerilor sociali și ai
mass-mediei.
CAPITOLUL II
Responsabilități
Art. 5. — (1) În realizarea atribuțiilor sale, Grupul face
recomandări, care au caracter consultativ.

(2) Ministrul finanțelor publice are obligația de a-l informa, ori
de câte ori este necesar, în scris, pe primul-ministru cu privire la
deciziile luate în cadrul Grupului.
Art. 6. — (1) Grupul are atât atribuții de ordin general, cât și
atribuții specifice.
(2) Atribuțiile de ordin general sunt:
a) avizarea componenței grupurilor de lucru sectoriale și a
atribuțiilor privind activitatea acestora;
b) coordonarea activității grupurilor de lucru sectoriale;
c) monitorizarea activităților stabilite prin Planul de acțiuni
pentru elaborarea strategiei fiscal-bugetare pentru perioada
2011—2013;
d) stabilirea termenelor de elaborare și transmitere la
Ministerul Finanțelor Publice a politicilor publice sectoriale,
inclusiv a costurilor de implementare și a modului de finanțare
prin bugetele componente ale bugetului general consolidat;
e) analizarea și discutarea rapoartelor, informărilor și a
oricăror altor materiale prezentate de grupurile de lucru
sectoriale;
f) solicitarea informațiilor fiecărui grup de lucru sectorial
privind modul de stabilire a politicilor publice sectoriale, costurile
acestora, sursele de finanțare, precum și corelarea acestora cu
prevederile din proiectul strategiei;
g) prezentarea pentru decizie primului-ministru a proiectului
strategiei;
h) formularea de recomandări pentru grupul de lucru sectorial
constituit pentru autoritățile administrației publice locale privind
estimările indicatorilor bugetari specifici, ținând seama, după
caz, de regulile fiscal-bugetare luate în considerație la
elaborarea strategiei.
(3) Atribuțiile specifice sunt:
a) analizarea proiecției cadrului macroeconomic pe baza
căruia se fundamentează strategia;
b) analizarea obiectivelor politicii fiscal-bugetare pentru
orizontul de timp pentru care se elaborează strategia;
c) analizarea estimărilor privind veniturile bugetului general
consolidat pentru perioada pentru care se elaborează strategia;
d) analizarea estimărilor privind cheltuielile de personal ale
bugetelor componente ale bugetului general consolidat pentru
orizontul de timp pentru care se elaborează strategia;
e) analizarea politicilor publice sectoriale din domenii
precum: educație, sănătate, protecție socială și ocuparea forței
de muncă, dezvoltare regională, apărare națională, justiție,
ordine publică și siguranță națională, agricultură, transporturi și
infrastructură, mediu, economie, comerț și mediu de afaceri, a
costurilor de implementare și a surselor de finanțare necesare;
f) stabilirea principalelor priorități pe termen mediu, a
măsurilor de reformă, precum și a impactului financiar al
acestora;
g) analizarea, pe baza raportărilor privind execuția bugetară
trimestrială și a gradului de îndeplinire a țintelor trimestriale, a
propunerilor de redistribuiri de credite bugetare și de
angajament între programe și între ordonatorii principali de
credite.

13

MONITORUL OFICIAL AL ROMÂNIEI, PARTEA I, Nr. 166/15.III.2010

ANEXA Nr. 3

PLANUL DE ACȚIUNI

pentru elaborarea strategiei fiscal-bugetare pentru perioada 2011—2013
Nr.
crt.

Denumirea acțiunii

Autoritatea responsabilă

Termenul-limită
de realizare

Autoritatea beneficiară

1

2

3

4

5

1. Cadrul macroeconomic și politica fiscal-bugetară
1.

Prezentarea obiectivelor de ansamblu și a Ministerul Finanțelor Publice
constrângerilor în care urmează să se
desfășoare politica macroeconomică și
bugetară

15 martie

Ministerul Finanțelor
Publice

2.

Analiza aspectelor ce țin de politica fiscală și Ministerul Finanțelor Publice
de politica în domeniul administrării fiscale și
stabilirea direcțiilor orientative în aceste
domenii

15 martie

Ministerul Finanțelor
Publice

3.

Prezentarea și analiza datelor preliminare Comisia Națională
15 martie
vizând principalii indicatori macroeconomici și de Prognoză,
sociali și prognoza acestora pentru perioada Institutul Național de Statistică
2011—2013

Ministerul Finanțelor
Publice

4.

Estimarea indicelui prețului de consum și a Comisia Națională
cursului de schimb al monedei naționale pe de Prognoză
termen mediu

22 martie

Ministerul Finanțelor
Publice

5.

Estimarea veniturilor bugetului general Ministerul Finanțelor Publice
consolidat pe bugete componente și categorii
de venituri

26 martie

Ministerul
Publice

Finanțelor

6.

Elaborarea și prezentarea direcțiilor orientative Ministerul Muncii, Familiei și 26 martie
ale politicii în domeniul ocupării forței de Protecției Sociale,
muncă
Comisia
Națională
de
Prognoză

Ministerul
Familiei și
Sociale

Muncii,
Protecției

7.

Elaborarea și prezentarea direcțiilor orientative Ministerul Muncii, Familiei și 26 martie
ale politicilor în domeniul protecției sociale și Protecției Sociale,
asigurărilor de sănătate
Ministerul Sănătății,
Casa Națională de Pensii și
Alte Drepturi de Asigurări
Sociale,
Casa Națională de Asigurări de
Sănătate,
Agenția Națională pentru
Ocuparea Forței de Muncă

Ministerul
Publice

Finanțelor

8.

Elaborarea prognozei datoriei publice Ministerul Finanțelor Publice
guvernamentale și locale, precum și a
necesităților de finanțare din surse externe și
interne

Comisia Națională
de Prognoză

9.

Elaborarea direcțiilor orientative ale politicilor Ministerul Transporturilor
26 martie
în domeniul investițiilor publice și al dezvoltării și Infrastructurii,
regionale
Ministerul Administrației
și Internelor,
Ministerul Apărării Naționale,
Ministerul Dezvoltării
Regionale și Turismului,
Ministerul Economiei,
Comerțului și Mediului
de Afaceri

26 martie

10. Elaborarea prognozei indicatorilor generali ai Casa Națională de Pensii și 26 martie
bugetului asigurărilor sociale de stat și a Alte Drepturi de Asigurări
transferurilor de la bugetul de stat, precum și a Sociale
evoluției sistemului de pensii pe termen mediu

Ministerul
Publice

Finanțelor

Ministerul
Finanțelor
Publice,
Ministerul
Muncii,
Familiei și Protecției
Sociale

14
1

MONITORUL OFICIAL AL ROMÂNIEI, PARTEA I, Nr. 166/15.III.2010
2

11. Elaborarea prognozelor privind resursele
financiare transferate către bugetele locale
(sume defalcate din TVA, cote din impozitul pe
venit, transferuri din bugetul de stat și bugetul
asigurărilor pentru șomaj)

3

4

Ministerul Finanțelor Publice, 26 martie
Ministerul Muncii, Familiei și
Protecției Sociale,
Ministerul Sănătății,
Ministerul Transporturilor
și Infrastructurii,
Ministerul Administrației
și Internelor,
Ministerul Apărării Naționale,
Ministerul Dezvoltării
Regionale și Turismului,
Ministerul Economiei,
Comerțului și Mediului
de Afaceri

12. Elaborarea
și
prezentarea
prognozei Comisia
macroeconomice în profil teritorial
Prognoză

Națională

de 31 martie

13. Elaborarea și prezentarea prognozei privind Ministerul Finanțelor Publice
bugetul general centralizat al bugetelor locale
pentru perioada Cadrului de cheltuieli pe
termen mediu

5 aprilie

5

Ministerul Finanțelor
Publice

Ministerul Finanțelor
Publice
Ministerul Finanțelor
Publice

14. Elaborarea prognozei indicatorilor generali ai Casa Națională de Asigurări de 12 aprilie
Fondului național unic de asigurări sociale de Sănătate
sănătate și a transferurilor de la bugetul de stat

Ministerul Finanțelor
Publice,
Ministerul Sănătății

15. Evaluarea nivelului veniturilor și cheltuielilor Ministerul Finanțelor Publice
bugetului
general
consolidat,
a
deficitului/excedentului bugetar, precum și a
surselor de finanțare

Ministerul Finanțelor
Publice

15 aprilie

2. Analiza aspectelor intersectoriale de cheltuieli și determinarea plafoanelor indicative
16. Prezentarea unui scenariu de bază al Ministerul Finanțelor Publice
evoluțiilor bugetare prognozate pe termen
mediu

15 aprilie

17. Analiza cheltuielilor pentru proiectele finanțate Ministerul Finanțelor Publice
din surse externe și estimarea acestora pentru
perioada Cadrului de cheltuieli pe termen
mediu

15 aprilie

18. Analiza cheltuielilor pentru serviciul datoriei Ministerul Finanțelor Publice
publice și estimarea acestora pentru perioada
Cadrului de cheltuieli pe termen mediu

20 aprilie

19. Analiza cheltuielilor salariale în sectorul public Ministerul Finanțelor Publice, 20 aprilie
și estimarea acestora pentru perioada Cadrului Ministerul Muncii, Familiei și
de cheltuieli pe termen mediu
Protecției Sociale,
20. Analiza tendințelor în finanțarea de la buget a
investițiilor și estimarea cheltuielilor pentru
perioada Cadrului de cheltuieli pe termen
mediu

Ministerul Finanțelor Publice, 20 aprilie
Ministerul Transporturilor
și Infrastructurii,
Ministerul Administrației
și Internelor,
Ministerul Apărării Naționale,
Ministerul Dezvoltării
Regionale și Turismului,
Ministerul Economiei,
Comerțului și Mediului
de Afaceri

21. Ajustarea plafoanelor preliminare de cheltuieli Ministerul Finanțelor Publice
pe sectoare pentru primii doi ani cuprinși de
Cadrul de cheltuieli pe termen mediu și
elaborarea plafoanelor preliminare pentru al
treilea an

30 aprilie

15

MONITORUL OFICIAL AL ROMÂNIEI, PARTEA I, Nr. 166/15.III.2010
1

2

3

4

5

3. Analiza sectorială și elaborarea planurilor strategice de cheltuieli
22. Analiza implementării planurilor strategice de Ministerul Finanțelor Publice, 5 mai
cheltuieli în sectoarele-pilot, identificarea Ministerul Transporturilor
problemelor și acțiunilor de viitor
și Infrastructurii,
Ministerul Administrației
și Internelor,
Ministerul Apărării Naționale,
Ministerul Dezvoltării
Regionale și Turismului,
Ministerul Economiei,
Comerțului și Mediului
de Afaceri
23. Evaluarea politicilor și a impactului acestora
asupra creșterii economice și reducerii sărăciei
și înaintarea propunerilor de ajustare sau
actualizare a acestora

Ministerul Muncii, Familiei și 5 mai
Protecției Sociale,
Ministerul Finanțelor Publice,
Ministerul Transporturilor
și Infrastructurii,
Ministerul Administrației și
Internelor,
Ministerul Apărării Naționale,
Ministerul Dezvoltării
Regionale și Turismului,
Ministerul Economiei,
Comerțului și Mediului
de Afaceri

24. Prezentarea politicilor sectoriale pe termen Ministerul Muncii, Familiei și 10 mai
mediu în domeniile pentru care nu sunt Protecției Sociale,
elaborate strategii sectoriale de dezvoltare
Ministerul Finanțelor Publice,
Secretariatul General
al Guvernului,
Ministerul Afacerilor Externe,
Ministerul Culturii
și Patrimoniului Național,
Ministerul Comunicațiilor
și Societății Informaționale,
Comisia Națională
de Prognoză,
Institutul Național de Statistică
4. Definitivarea plafoanelor de cheltuieli și a Cadrului de cheltuieli pe termen mediu
25. Ajustarea plafoanelor de cheltuieli pe sectoare Ministerul Finanțelor Publice
ca rezultat al analizei strategiilor sectoriale de
cheltuieli.
Identificarea
unor
măsuri
suplimentare de politică fiscală, de
administrare și realocare a cheltuielilor, care să
permită diminuarea diferenței între obiectivele
generale și rezultatele preliminare

14 mai

26. Repartizarea plafoanelor de cheltuieli pe Ministerul Finanțelor Publice
componente ale bugetului general consolidat
și pe autorități publice centrale finanțate de la
bugetul de stat

14 mai

27. Estimarea raporturilor interbugetare pentru
perioada Cadrului de cheltuieli pe termen
mediu
28. Definitivarea strategiei fiscal-bugetare și
prezentarea acesteia spre dezbatere și
aprobare Guvernului

14 mai

Ministerul Finanțelor Publice

Ministerul Finanțelor Publice, 20 mai
în
coordonarea
Grupului
coordonator pentru elaborarea
Cadrului de cheltuieli pe
termen mediu

Guvernul

16

MONITORUL OFICIAL AL ROMÂNIEI, PARTEA I, Nr. 166/15.III.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU PROTECȚIA CONSUMATORILOR

ORDIN
pentru modificarea Ordinului președintelui Autorității Naționale pentru Protecția Consumatorilor
nr. 307/2009 privind adoptarea măsurilor prin care se asigură că produsele care conțin
substanța biocid dimetil fumarat nu sunt introduse sau puse la dispoziție pe piață
Având în vedere prevederile Legii nr. 245/2004 privind securitatea generală a produselor, republicată,
în conformitate cu Decizia 2.010/153/UE a Comisiei Europene de prelungire a valabilității Deciziei 2.009/251/CE, prin care
se solicită statelor membre să se asigure că produsele care conțin produsul biocid dimetil fumarat nu sunt introduse sau puse la
dispoziție pe piață, publicată în Jurnalul Oficial al Uniunii Europene seria L63/21 din 12 martie 2010,
în temeiul Hotărârii Guvernului nr. 284/2009 privind organizarea și funcționarea Autorității Naționale pentru Protecția
Consumatorilor, cu modificările ulterioare,
președintele Autorității Naționale pentru Protecția Consumatorilor emite următorul ordin:
Art. I. — Ordinul președintelui Autorității Naționale pentru
Protecția Consumatorilor nr. 307/2009 privind adoptarea
măsurilor prin care se asigură că produsele care conțin substanța
biocid dimetil fumarat nu sunt introduse sau puse la dispoziție pe
piață, publicat în Monitorul Oficial al României, Partea I, nr. 278
din 28 aprilie 2009, se modifică după cum urmează:

— Articolul 4 va avea următorul cuprins:
ăArt. 4. — Prezentul ordin se aplică până la data de 15 martie
2011.”
Art. II. — Prezentul ordin se publică în Monitorul Oficial al
României, Partea I.

Președintele Autorității Naționale pentru Protecția Consumatorilor,
Constantin Cerbulescu
București, 15 martie 2010.
Nr. 74.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 166/15.III.2010 conține 16 pagini.

Prețul: 3,20 lei

&JUYDGY|441521]
ISSN 1453—4495

