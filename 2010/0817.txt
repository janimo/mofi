PARTEA I

Anul 178 (XXII) — Nr. 817

Marți, 7 decembrie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.208 din 5 octombrie 2010 referitoare la excepția
de neconstituționalitate a dispozițiilor art. 1671 din
Legea nr. 19/2000 privind sistemul public de pensii și
alte drepturi de asigurări sociale ................................

2–3

Decizia nr. 1.215 din 5 octombrie 2010 referitoare la excepția
de neconstituționalitate a dispozițiilor art. 172 alin. (2)
și art. 215 alin. (2) din Ordonanța Guvernului nr. 92/2003
privind Codul de procedură fiscală ............................

3–5

Decizia nr. 1.245 din 7 octombrie 2010 referitoare la excepția
de neconstituționalitate a dispozițiilor art. 208 alin. (3)
lit. e) și alin. (6) din Legea nr. 95/2006 privind reforma
în domeniul sănătății ..................................................

5–6

Decizia nr. 1.336 din 19 octombrie 2010 referitoare la excepția
de neconstituționalitate a prevederilor art. 26 alin. (1)
și alin. (2) pct. 2 din Legea nr. 122/2006 privind azilul
în România ................................................................

6–8

Decizia nr. 1.340 din 19 octombrie 2010 referitoare la excepția
de neconstituționalitate a prevederilor art. 97 alin. (5)
din Ordonanța de urgență a Guvernului nr. 194/2002
privind regimul străinilor în România ..........................

8–10

Decizia nr. 1.347 din 19 octombrie 2010 referitoare la excepția
de neconstituționalitate a prevederilor art. 4 alin. (1) din
Legea contenciosului administrativ nr. 554/2004 ......

10–11

Decizia nr. 1.350 din 19 octombrie 2010 referitoare la excepția
de neconstituționalitate a prevederilor art. 31 și art. 34
din Ordonanța Guvernului nr. 2/2001 privind regimul
juridic al contravențiilor ..............................................

11–13

Decizia nr. 1.351 din 19 octombrie 2010 referitoare la excepția
de neconstituționalitate a prevederilor art. 26 lit. a) din
Legea nr. 60/1991 privind organizarea și desfășurarea
adunărilor publice ......................................................

13–14

Decizia nr. 1.352 din 19 octombrie 2010 referitoare la excepția
de neconstituționalitate a prevederilor art. 14 alin. (4) din
Legea contenciosului administrativ nr. 554/2004 ......

15–16

2

MONITORUL OFICIAL AL ROMÂNIEI, PARTEA I, Nr. 817/7.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.208
din 5 octombrie 2010

referitoare la excepția de neconstituționalitate a dispozițiilor art. 1671 din Legea nr. 19/2000
privind sistemul public de pensii și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1671 din Legea nr. 19/2000 privind sistemul
public de pensii și alte drepturi de asigurări sociale, excepție
ridicată de Valentin Mazăre în Dosarul nr. 33.081/3/2008 al
Tribunalului București — Secția a VIII-a conflicte de muncă și
asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că dispozițiile de lege criticate au un caracter tranzitoriu,
urmărind înlăturarea unor inechități sociale.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2009, pronunțată în Dosarul
nr. 33.081/3/2008, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 1671 din Legea nr. 19/2000 privind sistemul
public de pensii și alte drepturi de asigurări sociale.
Excepția a fost ridicată de Valentin Mazăre cu prilejul soluționării
contestației formulate împotriva deciziei de pensionare.
În motivarea excepției de neconstituționalitate autorul
acesteia susține, în esență, că recunoașterea beneficiului
stagiului de cotizare în grupa I de muncă în conformitate cu
vechea reglementare, respectiv Legea nr. 3/1977, numai pentru
asigurații ale căror drepturi la pensie se deschid până la
31 martie 2011 este contrară principiului egalității în drepturi și
instituie o discriminare față de asigurații ale căror drepturi la
pensie se deschid după această dată și care au lucrat și au
cotizat în aceleași condiții, aflându-se, prin urmare, în situații
identice. Termenul de aplicabilitate a normei nu constituie un
criteriu obiectiv și rezonabil pentru a considera că cetățenii se
află în situații diferite.
Tribunalul București — Secția a VIII-a conflicte de muncă
și asigurări sociale consideră că dispozițiile de lege criticate
sunt constituționale. În acest sens, arată că data pensionării,
anterioară sau ulterioară intrării în vigoare a unei noi
reglementări în materie, generează situații juridice diferite, care
impun și justifică un tratament juridic diferențiat. De asemenea,
arată că susținerile autorului excepției sunt infirmate de chiar
conținutul textului de lege criticat, care reglementează o
procedură tehnică prin a cărei aplicare, în timp, să fie înlăturate

discrepanțele inerente între cei pensionați sub imperiul legii
anterioare și cei pensionați după intrarea în vigoare a noii
reglementări. Existența unor discrepanțe nu îndreptățește însă
calificarea reglementării ca fiind discriminatorie, esențială fiind
voința legiuitorului de a le elimina, chiar dacă un atare deziderat
se realizează printr-un proces cu derulare în timp, și nu dintr-o
dată, ceea ce, pentru rațiuni evidente, nu este practic posibil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art.1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1671 din Legea nr. 19/2000 privind sistemul
public de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
cu modificările și completările ulterioare, dispoziții potrivit
cărora: ă(1) Într-un interval de 10 ani de la data intrării în vigoare
a prezentei legi, persoanele care au desfășurat activități
încadrate în grupa I de muncă, conform legislației anterioare,
pot solicita pensie pentru limită de vârstă cu reducerea vârstelor
standard de pensionare, conform tabelului nr. 4.
TABELUL Nr. 4
Stagiul de cotizare realizat efectiv,
conform legislației anterioare, în
grupa I de muncă (ani împliniți)

2
4
6
8
10
12
14
16
18
20
22
24
26 și peste

Reducerea vârstelor standard de
pensionare prevăzute în anexa nr. 3
(ani)

(luni)

1
2
3
4
6
7
8
9
10
12
13
14
15

2
5
7
10
0
2
5
7
10
0
0
0
0

MONITORUL OFICIAL AL ROMÂNIEI, PARTEA I, Nr. 817/7.XII.2010
(2) Vârstele de pensionare reduse conform prevederilor
alin. (1) nu pot fi mai mici de 50 de ani.
(3) Prevederile alin. (1) se aplică și în cazul asiguraților
prevăzuți la art. 20, dacă acestea sunt mai avantajoase decât
cele stipulate în anexele nr. 4 și 5.
(4) Vârstele standard de pensionare din care se face
reducerea prevăzută în tabelul nr. 4 sunt cele corespunzătoare
anului, respectiv lunii în care se deschide dreptul de pensie,
prevăzute în anexa nr. 3, în condițiile realizării stagiului complet
de cotizare corespunzător anului, respectiv lunii în care se
deschide dreptul de pensie.
(5) Reducerea vârstelor standard de pensionare în baza
tabelului nr. 4 nu poate fi cumulată cu celelalte reduceri
prevăzute de prezenta lege sau de legile cu caracter special.”
Autorul excepției consideră că aceste prevederi de lege sunt
contrare dispozițiilor art. 16 alin. (1) din Constituție, care
consacră egalitatea în drepturi a cetățenilor.
Examinând excepția de neconstituționalitate, Curtea
constată că textele de lege criticate au un rol tranzitoriu,
asigurând, pe o perioadă de timp determinată, cadrul legal
necesar pentru trecerea de la vechea reglementare privind
încadrarea unor locuri de muncă pe grupe, în funcție de
condițiile deosebite în care se desfășura munca, la noua
reglementare care propune o nouă clasificare. Astfel, în prezent,

3

alături de condiții normale de muncă, art. 19 și art. 20 din Legea
nr. 19/2000 menționează condiții deosebite și condiții speciale
de muncă, prevăzându-se în cuprinsul aceluiași act normativ și
drepturile de asigurări sociale cuvenite în funcție de încadrarea
în una dintre aceste categorii. Art. 2 alin. (2) din Legea
nr. 226/2006 privind încadrarea unor locuri de muncă în condiții
speciale, publicată în Monitorul Oficial al României, Partea I,
nr. 509 din 13 iunie 2009, prevede că ăSunt asimilate stagiului de
cotizare în condiții speciale perioadele de timp anterioare intrării
în vigoare a Legii nr. 19/2000 privind sistemul public de pensii și
alte drepturi de asigurări sociale, cu modificările și completările
ulterioare, în care asigurații și-au desfășurat activitatea, pe
durata programului normal de lucru din luna respectivă, în
locurile de muncă încadrate conform legislației anterioare în
grupa I de muncă și care, potrivit prezentei legi, sunt încadrate
în condiții speciale”.
Prin urmare, și ulterior încetării aplicabilității textului de lege
criticat, persoanele care au desfășurat munca într-un loc de
muncă încadrat conform legislației anterioare în grupa I
beneficiază de drepturi de asigurări sociale speciale, dar
conform legislației în vigoare, fapt ce infirmă susținerile autorului
excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1671 din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Valentin Mazăre în Dosarul nr. 33.081/3/2008 al Tribunalului
București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.215
din 5 octombrie 2010

referitoare la excepția de neconstituționalitate a dispozițiilor art. 172 alin. (2) și art. 215 alin. (2)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 172 alin. (2) și art. 215 alin. (2) din Ordonanța
Guvernului nr. 92/2003 privind Codul de procedură fiscală,
excepție ridicată de Kovacs Florin în Dosarul nr. 2.261/30/2009
al Tribunalului Timiș — Secția comercială și de contencios
administrativ.
La apelul nominal lipsesc părțile, față de care procedura de
citare a fost legal îndeplinită.

4

MONITORUL OFICIAL AL ROMÂNIEI, PARTEA I, Nr. 817/7.XII.2010

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la Decizia nr. 553 din
9 aprilie 2009, publicată în Monitorul Oficial al României,
Partea I, nr. 357 din 27 mai 2009.
C U R T E A,

având în vedere actele și lucrările dosarului, reține următoarele:
Prin Încheierea din 19 ianuarie 2010, pronunțată în Dosarul
nr. 2.261/30/2009, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 172 alin. (2) și art. 215 alin. (2) din
Ordonanța Guvernului nr. 92/2003 privind Codul de
procedură fiscală, excepție ridicată de Kovacs Florin.
În motivarea excepției de neconstituționalitate autorul
acesteia susține că textele criticate încalcă principiul
nediscriminării, deoarece posibilitatea avută de președintele
instanței potrivit art. 403 alin. 4 din Codul de procedură civilă de
a dispune, prin încheiere și fără citarea părților, suspendarea
provizorie a executării până la soluționarea cererii de
suspendare de către instanță nu este reținută și în materie
fiscală. De asemenea, se încalcă și dispozițiile art. 21 din Legea
fundamentală, deoarece contribuabilul este împiedicat să obțină
suspendarea executării silite în temeiul art. 403 alin. 1 din Codul
de procedură civilă. Prin stabilirea unui cuantum exagerat al
cauțiunii, potrivit art. 215 alin. (2) din Codul de procedură fiscală,
se încalcă dreptul la un proces echitabil, precum și accesul liber
la justiție.
Totodată, sunt invocate și prevederile art. 6 paragraful 1 și
art. 13 din Convenția pentru apărarea drepturilor omului și a
libertăților fundamentale.
Tribunalul Timiș — Secția comercială și de contencios
administrativ arată că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 172 alin. (2) și art. 215 alin. (2) din Ordonanța
Guvernului nr. 92/2003 privind Codul de procedură fiscală,
republicată în Monitorul Oficial al României, Partea I, nr. 513 din
31 iulie 2007.
Textele de lege criticate au următorul cuprins:
— Art. 172 alin. (2): ăDispozițiile privind suspendarea
provizorie a executării silite prin ordonanță președințială
prevăzute de art. 403 alin. 4 din Codul de procedură civilă nu
sunt aplicabile.”;
— Art. 215 alin. (2): ăDispozițiile prezentului articol nu aduc
atingere dreptului contribuabilului de a cere suspendarea
executării actului administrativ fiscal, în temeiul Legii
contenciosului administrativ nr. 554/2004, cu modificările
ulterioare. Instanța competentă poate suspenda executarea,
dacă se depune o cauțiune de până la 20% din cuantumul

sumei contestate, iar în cazul cererilor al căror obiect nu este
evaluabil în bani, o cauțiune de până la 2.000 lei.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 — Egalitatea în drepturi, art. 21 — Accesul liber la
justiție, art. 24 — Dreptul la apărare, art. 53 — Restrângerea
exercițiului unor drepturi sau al unor libertăți, art. 57 —
Exercitarea drepturilor și a libertăților și art. 124 — Înfăptuirea
justiției. Totodată, sunt invocate și prevederile art. 6 paragraful 1
și art. 13 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că prin Decizia nr. 553 din 9 aprilie 2009, publicată în
Monitorul Oficial al României, Partea I, nr. 357 din 27 mai 2009,
a statuat că executarea silită este o etapă procedurală ulterioară
stabilirii obligațiilor fiscale prin actul administrativ fiscal (titlul de
creanță fiscală), act administrativ fiscal împotriva căruia debitorul
(contribuabilul) poate formula contestație în temeiul art. 205 din
Codul de procedură fiscală. Mai mult, în temeiul prevederilor
art. 215 alin. (2) din Codul de procedură fiscală, ăinstanța
competentă poate suspenda executarea, dacă se depune o
cauțiune de până la 20% din cuantumul sumei contestate [... ]”,
ceea ce presupune că executarea silită nu mai poate avea loc.
De asemenea, cu aceeași ocazie Curtea a reținut că, în
temeiul dispozițiilor art. 126 alin. (2) din Constituție, legiuitorul
are deplina libertate să reglementeze prin lege norme de
procedură, cu condiția ca acestea să nu fie contrare Legii
fundamentale. Împrejurarea că în materie fiscală nu se aplică
dispozițiile referitoare la suspendarea provizorie a executării
silite prin ordonanța președințială, prevăzute la art. 403 alin. 4
din Codul de procedură civilă, nu are semnificația încălcării
dispozițiilor art. 21 din Constituție, câtă vreme, anterior executării
silite, debitorul a putut uza de toate căile legale pentru a stabili
cu claritate atât suma datorată, cât și termenul de plată sau a
suspendat chiar, la instanța competentă, executarea actului
administrativ fiscal, beneficiind astfel de suficiente garanții
privind accesul liber la justiție.
În ceea ce privește critica referitoare la stabilirea unui
cuantum exagerat al cauțiunii, potrivit art. 215 alin. (2) din Codul
de procedură fiscală, se constată că prin Decizia nr. 500 din
6 mai 2008, publicată în Monitorul Oficial al României, Partea I,
nr. 455 din 18 iunie 2008, Curtea a statuat că instituirea obligației
de plată a cauțiunii ca o condiție a suspendării executării actului
administrativ fiscal nu poate fi calificată ca o modalitate de a
împiedica accesul liber la justiție, contrară prevederilor art. 21
din Constituție, întrucât plata cauțiunii nu constituie o condiție
de admisibilitate a contestației formulate împotriva actului
administrativ fiscal, ci cauțiunea a fost instituită de legiuitor
exclusiv pentru a se putea solicita suspendarea executării
actului administrativ fiscal.
Rațiunile care au impus adoptarea, în această materie, a
reglementării criticate sunt aceleași care au condus la
reglementarea art. 403 din Codul de procedură civilă, în ai cărei
termeni cauțiunea — al cărei cuantum este stabilit de judecător —
constituie o condiție pentru a putea solicita și obține suspendarea
executării până la soluționarea contestației, întrucât, potrivit
acestei reglementări, contestația nu este suspensivă de
executare prin ea însăși, creditorul are posibilitatea să își valorifice
creanța chiar dacă s-a formulat contestație la executare, câtă
vreme nu s-a plătit cauțiunea, iar dacă, drept urmare a plății
acesteia, s-a dispus suspendarea, în măsura în care contestația
este respinsă, are garanția reparării eventualului prejudiciu ce i-a
fost astfel cauzat. La rândul său, debitorul, chiar dacă nu are
posibilitatea de a achita cauțiunea și de a obține suspendarea
executării, are dreptul, în situația în care contestația sa este
admisă, la întoarcerea executării.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

MONITORUL OFICIAL AL ROMÂNIEI, PARTEA I, Nr. 817/7.XII.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 172 alin. (2) și art. 215 alin. (2) din Ordonanța
Guvernului nr. 92/2003 privind Codul de procedură fiscală, excepție ridicată de Kovacs Florin în Dosarul nr. 2.261/30/2009 al
Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.245
din 7 octombrie 2010

referitoare la excepția de neconstituționalitate a dispozițiilor art. 208 alin. (3) lit. e) și alin. (6)
din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate a
dispozițiilor art. 208 alin. (3) lit. e) și alin. (6) din Legea nr. 95/2006
privind reforma în domeniul sănătății, excepție ridicată de Criste
Safta în Dosarul nr. 3.980/30/2009 al Tribunalului Timiș — Secția
comercială și de contencios administrativ.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2010, pronunțată în Dosarul
nr. 3.980/30/2009, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 208 alin. (3) lit. e) și alin. (6) din Legea
nr. 95/2006 privind reforma în domeniul sănătății. Excepția a
fost ridicată de Criste Safta cu prilejul soluționării unei cauze în
contencios administrativ având ca obiect anularea și
suspendarea unui act administrativ.

În motivarea excepției de neconstituționalitate autorul
acesteia susține, în esență, că textele de lege criticate sunt
contrare dispozițiilor art. 53, 56 și 135 din Constituție. În acest
sens arată că obligativitatea asigurărilor sociale de sănătate,
stabilită de art. 208 din Legea nr. 95/2006 sub forma
contribuțiilor obligatorii la un sistem public de asigurări de
sănătate, împiedică dezvoltarea mediului concurențial în materia
acestui tip de asigurări. De asemenea, dacă o persoană poate
să facă dovada existenței unei asigurări personale de sănătate
în sistemul privat de asigurări, atunci dezideratul sănătății
publice, prezent în textul art. 53 din Constituție, nu mai poate
servi drept justificare pentru restrângerea drepturilor și libertăților
cetățenești. În plus, arată că dispozițiile art. 47 alin. (2) din
Constituție consacră doar dreptul la asistență medicală în
unitățile sanitare de stat, iar nu și o obligație corelativă.
Tribunalul Timiș — Secția comercială și de contencios
administrativ consideră că excepția de neconstituționalitate nu
este întemeiată, având în vedere necesitatea finanțării activității
de ocrotire a sănătății populației.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

6

MONITORUL OFICIAL AL ROMÂNIEI, PARTEA I, Nr. 817/7.XII.2010

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 208 alin. (3) lit. e) și alin. (6) din Legea
nr. 95/2006 privind reforma în domeniul sănătății, publicată în
Monitorul Oficial al României, Partea I, nr. 372 din 28 aprilie
2006, cu modificările și completările ulterioare, dispoziții potrivit
cărora: ă(3) Asigurările sociale de sănătate sunt obligatorii și
funcționează ca un sistem unitar, iar obiectivele menționate la
alin. (2) se realizează pe baza următoarelor principii: [ ]
e) participarea obligatorie la plata contribuției de asigurări
sociale de sănătate pentru formarea Fondului național unic de
asigurări sociale de sănătate; [ ]
(6) Asigurarea voluntară de sănătate nu exclude obligația de
a plăti contribuția pentru asigurarea socială de sănătate.”
Autorul excepției consideră că aceste prevederi de lege sunt
contrare următoarelor texte din Constituție: art. 53 referitor la
restrângerea exercițiului unor drepturi sau libertăți, art. 56
referitor la sarcinile fiscale și art. 135 privind economia.
Examinând excepția de neconstituționalitate, Curtea
constată că prevederile de lege criticate au fost supuse în
numeroase rânduri controlului de constituționalitate. Astfel, prin
Decizia nr. 775 din 12 mai 2009, publicată în Monitorul Oficial al
României, Partea I, nr. 459 din 2 iulie 2009, a reținut că
ăobligativitatea asigurării și a contribuției la sistemul asigurărilor
sociale de sănătate trebuie analizată în legătură cu un alt
principiu ce stă la baza acestui sistem, anume cel al solidarității.
Astfel, datorită solidarității celor care contribuie, acest sistem își
poate realiza obiectivul principal, respectiv cel de a asigura un

minimum de asistență medicală pentru populație, inclusiv pentru
acele categorii de persoane care se află în imposibilitatea de a
contribui la constituirea fondurilor de asigurări de sănătate. Ca
urmare, aceste dispoziții de lege reprezintă, de fapt, o expresie
a prevederilor constituționale care reglementează ocrotirea
sănătății și a celor care consacră obligația statului de a asigura
protecția socială a cetățenilor.
În lumina acestor considerente, este evident că obligația
contribuției la sistemul de asigurări sociale de sănătate nu poate
dobândi semnificația unei așezări injuste a sarcinilor fiscale atât
timp cât, pe de o parte, instituirea acestei obligații are o
justificare constituțională, iar pe de altă parte, ea se aplică
tuturor persoanelor prevăzute de norma de lege, fără privilegii
ori discriminări”.
Prin aceeași decizie Curtea a arătat că ănu poate fi reținută
nici critica de neconstituționalitate raportată la art. 135 din
Constituție, de vreme ce însăși Legea nr. 95/2006, în art. 208,
consacră posibilitatea instituirii altor forme de asigurări sociale
de sănătate complementare sau suplimentare față de sistemul
de asigurări sociale de sănătate. Trebuie înțeles totuși că aceste
forme de asigurări de sănătate nu duc la excluderea obligației de
a contribui la sistemul de asigurări sociale de sănătate, tocmai
în considerarea celor învederate mai sus, privind obligația
statului de a asigura ocrotirea sănătății”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
considerentele și soluția deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 208 alin. (3) lit. e) și alin. (6) din Legea nr. 95/2006
privind reforma în domeniul sănătății, excepție ridicată de Criste Safta în Dosarul nr. 3.980/30/2009 al Tribunalului Timiș — Secția
comercială și de contencios administrativ.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.336
din 19 octombrie 2010

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător
— judecător

Ion Predescu
Puskás Valentin Zoltán
Valentina Bărbățeanu

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

MONITORUL OFICIAL AL ROMÂNIEI, PARTEA I, Nr. 817/7.XII.2010
Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Zhu
Guangwei în Dosarul nr. 817/302/CV/2008 al Tribunalului
București — Secția a IX-a contencios administrativ și fiscal.
La apelul nominal răspunde autorul excepției, care este
însoțit de interpretul autorizat de limba chineză, domnul Ioan
Budura. Se constată lipsa părții Oficiul Român pentru Imigrări,
față de care procedura de citare a fost legal îndeplinită.
Magistratul-asistent învederează Curții faptul că acesta a
transmis la dosar note scrise prin care solicită respingerea
excepției de neconstituționalitate.
Cauza fiind în stare de judecată, președintele Curții acordă
cuvântul autorului excepției. Acesta susține, prin interpret, că
textul de lege criticat este neconstituțional întrucât nu este
suficient de clar. Arată că a încălcat legea planificării familiale
din China, motiv pentru care, dacă se întoarce în această țară,
riscă să fie supus unor tratamente inumane sau degradante.
Reprezentantul Ministerului Public pune concluzii de
respingere a excepției de neconstituționalitate, apreciind că nu
se impune reconsiderarea jurisprudenței deja existente în acest
domeniu.
C U R T E A,

având în vedere actele și lucrările dosarului, constată
următoarele:
Prin Încheierea din 11 februarie 2010, pronunțată în Dosarul
nr. 817/302/CV/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 26 alin. (1) și alin. (2) pct. 2 din Legea
nr. 122/2006 privind azilul în România. Excepția a fost ridicată
de Zhu Guangwei într-o cauză având ca obiect ăplângere statut
refugiat”.
În motivarea excepției de neconstituționalitate se susține
că dispozițiile legale criticate sunt neconstituționale, deoarece
lipsa de precizie și claritate a termenilor utilizați de legiuitor ca
premisă pentru acordarea protecției subsidiare conduce la
înfrângerea dreptului la un proces echitabil. Ca atare, marja de
apreciere a instanței de judecată depășește cu mult limita
admisă de jurisprudența Curții Europene a Drepturilor Omului și
Convenția pentru apărarea drepturilor omului și a libertăților
fundamentale.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile

7

procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, modificată
și completată prin Ordonanța de urgență a Guvernului
nr. 55/2007 privind înființarea Oficiului Român pentru Imigrări
prin reorganizarea Autorității pentru străini și a Oficiului Național
pentru Refugiați, precum și modificarea și completarea unor acte
normative, publicată în Monitorul Oficial al României, Partea I,
nr. 424 din 26 iunie 2007. Textele de lege criticate au următoarea
redactare:
— Art. 26. — Protecția subsidiară: ă(1) Protecția subsidiară
se poate acorda cetățeanului străin sau apatridului care nu
îndeplinește condițiile pentru recunoașterea statutului de
refugiat și cu privire la care există motive temeinice să se creadă
că, în cazul returnării în țara de origine, respectiv în țara în care
își avea reședința obișnuită, va fi expus unui risc serios, în
sensul prevederilor alin. (2), și care nu poate sau, datorită
acestui risc, nu dorește protecția acelei țări.
(2) Prin risc serios, în sensul alin. (1), se înțelege: (...)
2. tortură, tratamente sau pedepse inumane ori degradante;
(...).”
În opinia autorului excepției de neconstituționalitate, aceste
texte legale contravin dreptului la un proces echitabil, garantat
de prevederile art. 21 alin. (3) din Constituție și de art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea observă
că s-a mai pronunțat asupra constituționalității textelor de lege
ce formează obiectul acesteia. Prin mai multe decizii, a reținut
că prevederile art. 26 alin. (1) și alin. (2) pct. 2 din Legea
nr. 122/2006 reprezintă o concretizare a principiului fundamental
referitor la interzicerea torturii și a pedepselor sau tratamentelor
inumane ori degradante. De asemenea, Curtea a constatat că
prevederile legale supuse controlului de constituționalitate oferă
suficiente repere și elemente pentru ca persoana căreia acestea
i se adresează să înțeleagă condițiile în funcție de care i se
poate acorda forma solicitată de protecție. Totodată, Curtea a
reținut că determinarea circumstanțelor specifice fiecărei situații
în parte, a riscurilor la care ar fi expusă o persoană în cazul
returnării sale în țara de origine, precum și aplicarea sau
interpretarea textului de lege criticat sunt aspecte ce excedează
obiectului controlului de constituționalitate, acestea fiind atribute
ale organelor administrative competente în această materie sau,
după caz, ale instanței de judecată.
Aceste argumente se regăsesc, de exemplu, în
considerentele Deciziei nr. 287 din 18 martie 2010, publicată în
Monitorul Oficial al României, Partea I, nr. 254 din 20 aprilie 2010,
sau ale Deciziei nr. 648 din 5 octombrie 2006, publicată în
Monitorul Oficial al României, Partea I, nr. 971 din 5 decembrie 2006,
și își mențin valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 817/7.XII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Zhu Guangwei în Dosarul nr. 817/302/CV/2008 al Tribunalului București —
Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.340
din 19 octombrie 2010

referitoare la excepția de neconstituționalitate a prevederilor art. 97 alin. (5) din Ordonanța
de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Dridi Mohamed Aymen în Dosarul
nr. 2.374/2/2010 al Curții de Apel București — Secția a VIII-a
contencios administrativ și fiscal, care formează obiectul
Dosarului nr. 826D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 828D/2010,
având ca obiect excepția de neconstituționalitate a acelorași
prevederi legale, ridicată de Ben Aouicha Mohamed în Dosarul
nr. 2.373/2/2010 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.

Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 828D/2010 la
Dosarul nr. 826D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 19 ianuarie 2010 și 18 ianuarie 2010,
pronunțate în dosarele nr. 2.374/2/2010 și nr. 2.373/2/2010,
Curtea de Apel București — Secția a VIII-a contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 97
alin. (5) din Ordonanța de urgență a Guvernului nr. 194/2002
privind regimul străinilor în România. Excepția a fost ridicată
de Dridi Mohamed Aymen și, respectiv, de Ben Aouicha
Mohamed în soluționarea unor cauze având ca obiect
prelungirea măsurii luării în custodie publică a acestora.
În motivările excepției de neconstituționalitate, având un
conținut similar, autorii acesteia critică textul de lege ce
formează obiectul acesteia, întrucât ăîncalcă dreptul
constituțional la apărare, în măsura în care nu reglementează o
procedură clară de prelungire a perioadei de luare în custodie
publică, precum și prin limitarea duratei procedurii”. Precizează
că se aduce o gravă atingere independenței justiției, soluția
prelungirii măsurii luării în custodie publică fiind impusă instanței
prin lege. În opinia acestora, este nesocotit și principiul egalității

MONITORUL OFICIAL AL ROMÂNIEI, PARTEA I, Nr. 817/7.XII.2010
părților în proces, întrucât textul de lege criticat exceptează
Ministerul Administrației și Internelor, în calitate de reclamant,
de la plata taxei de timbru pentru acțiunea introdusă. Autorii
excepției susțin că, în cadrul procesului prin care se solicită
prelungirea duratei de luare în custodie publică a străinilor, nu
sunt respectate toate garanțiile procesuale prevăzute de lege.
Mai arată că accesul la justiție este limitat, întrucât prelungirea
duratei măsurii se face pe o perioadă de 5 luni, timp în care nu
se mai analizează dacă mai subzistă motivele avute în vedere
la luarea deciziei sau dacă starea de fapt s-a schimbat.
Menționează că măsura luării în custodie publică este privativă
de libertate, constituind și o restrângere a libertății de circulație.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 97 alin. (5) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul cuprins:
— Art. 97 alin. (5): ăPrelungirea duratei de luare în custodie
publică a străinilor prevăzuți la alin. (2) care nu au putut fi
îndepărtați de pe teritoriul României în termen de 30 de zile se
dispune de către curtea de apel în a cărei rază de competență
teritorială se află locul de cazare, la solicitarea motivată a
Oficiului Român pentru Imigrări. Instanța trebuie să se pronunțe
înainte de expirarea termenului luării în custodie publică dispuse
anterior, iar hotărârea instanței este irevocabilă.”
În opinia autorilor excepției de neconstituționalitate, textul de
lege criticat contravine următoarelor dispoziții din Constituție:
art. 1 alin. (4) care instituie principiul separației și echilibrului
puterilor în stat, art. 16 care consacră principiul egalității
cetățenilor în fața legii și a autorităților publice, art. 21 alin. (3)
privind dreptul la un proces echitabil, art. 23 alin. (1) care
stabilește că libertatea individuală și siguranța persoanei sunt
inviolabile, art. 24 care garantează dreptul la apărare, art. 53
referitor la restrângerea exercițiului unor drepturi sau al unor
libertăți și art. 124 alin. (3) potrivit căruia judecătorii sunt
independenți și se supun numai legii. Se invocă, de asemenea,
și dispozițiile art. 5 din Convenția pentru apărarea drepturilor

9

omului și a libertăților fundamentale care garantează dreptul la
libertate și siguranță.
Examinând excepția de neconstituționalitate, Curtea observă
că dispozițiile criticate au mai constituit obiect al controlului de
constituționalitate, prin raportare la aceleași texte fundamentale
și prin prisma acelorași critici. Astfel, prin Decizia nr. 158 din
10 februarie 2009, publicată în Monitorul Oficial al României,
Partea I, nr. 143 din 9 martie 2009, Curtea a constatat că nu
poate reține susținerile referitoare la natura neclară a procedurii
de prelungire a perioadei de luare în custodie publică, textul de
lege criticat cuprinzând elemente suficiente, clare și previzibile,
astfel încât subiectul de drept să înțeleagă conduita pe care
norma juridică o impune. Totodată, Curtea a observat că
instanța de judecată, și nu legea este cea care dispune această
măsură, în urma soluționării cauzei în care străinul, în calitate de
parte, beneficiază de toate garanțiile dreptului la apărare și ale
unui proces echitabil în fața unei instanțe independente și
imparțiale. Faptul că instanței de judecată îi este impus un
termen imperativ pentru pronunțarea hotărârii, raportat la data
expirării termenului luării în custodie publică dispuse anterior,
sau că hotărârea are caracter irevocabil nu sunt aspecte de
natură să afecteze exercitarea drepturilor fundamentale
invocate. Dimpotrivă, acestea dau expresie prevederilor art. 21
alin. (3) din Constituție privind soluționarea cauzelor într-un
termen rezonabil, circumstanțiat la necesitatea rezolvării cu
celeritate și în anumite termene a cauzelor referitoare la situația
străinilor în România. Faptul că autorii excepției critică ălimitarea
duratei procedurii” nu poate fi considerat în niciun caz ca fiind
contrar prevederilor Legii fundamentale.
Totodată, prin Decizia nr. 714 din 7 mai 2009, publicată în
Monitorul Oficial al României, Partea I, nr. 449 din 30 iunie 2009,
Curtea, analizând susținerea referitoare la exceptarea
Ministerului Administrației și Internelor, prin Oficiul Român pentru
Imigrări, în calitate de reclamant, de la plata taxei de timbru
pentru acțiunea introdusă, Curtea a constatat că, la fel ca și în
cazul de față, autorii excepției sunt nemulțumiți de lipsa din
cuprinsul textelor de lege criticate a unor prevederi care să
impună acestei autorități obligația plății unei astfel de taxe. Or,
potrivit art. 2 alin. (3) din Legea nr. 47/1992 privind organizarea
și funcționarea Curții Constituționale, instanța de contencios
constituțional nu poate să modifice sau să completeze textele
de lege ce îi sunt supuse controlului, asemenea atribuții intrând
în competența exclusivă a puterii legislative.
În plus, prin Decizia nr. 773 din 7 noiembrie 2006, publicată
în Monitorul Oficial al României, Partea I, nr. 1.009 din
19 decembrie 2006, pronunțându-se asupra acelorași prevederi
legale, dar în varianta anterioară republicării, Curtea a statuat
în sensul că prelungirea duratei de luare în custodie publică
reprezintă o măsură administrativă, dispusă de magistrat, de
restrângere temporară a libertății de circulație a străinului care
nu a putut fi îndepărtat de pe teritoriul României, în cadrul
procedurii legale, iar nu o măsură privativă de libertate. Perioada
pentru care se poate dispune prelungirea duratei de luare în
custodie publică este strict prevăzută de lege, înăuntrul acestor
termene străinul având oricând posibilitatea părăsirii centrului
de cazare odată ce condițiile pentru care a fost dispusă măsura
încetează.
Întrucât nu au intervenit elemente noi, de natură să
determine schimbarea acestei jurisprudențe a Curții
Constituționale, soluțiile și considerentele deciziilor menționate
își păstrează valabilitatea și în cauza de față.

10

MONITORUL OFICIAL AL ROMÂNIEI, PARTEA I, Nr. 817/7.XII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 97 alin. (5) din Ordonanța de urgență a Guvernului
nr. 194/2002 privind regimul străinilor în România, excepție ridicată de Dridi Mohamed Aymen și de Ben Aouicha Mohamed în
Dosarul nr. 2.374/2/2010 și, respectiv, în Dosarul nr. 2.373/2/2010 ale Curții de Apel București — Secția a VIII-a contencios
administrativ și fiscal.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.347
din 19 octombrie 2010

referitoare la excepția de neconstituționalitate a prevederilor art. 4 alin. (1)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

C U R T E A,

ridicată de Dumitru Dumitru și Florica Dumitru într-o cauză
privind soluționarea unui recurs formulat într-o acțiune având ca
obiect obligația de a face.
În motivarea excepției de neconstituționalitate autorii
excepției au susținut, prin reprezentantul legal, în fața instanței
de judecată, că dispozițiile art. 4 alin. (1) din Legea nr. 554/2004
sunt criticate ănumai sub aspectul posibilității conferite de lege
părții de a ridica excepția de nelegalitate oricând în proces, chiar
și în faza recursului”, ăavând în vedere și dispozițiile art. 22—23
din Constituția României”.
Curtea de Apel București — Secția a III-a civilă și pentru
cauze cu minori și familie opinează că textul de lege criticat
este constituțional. Totodată, observă că articolele din
Constituție precizate în ședința publică de apărătorul
recurenților, și anume art. 22 și 23, nu au legătură cu problema
pusă în discuție pe calea excepției și constată că, ăîn lipsa unei
motivări coerente a excepției în acest sens, nu reiese de ce
dispozițiile legale vizate prin excepție ar fi de natură să aducă
atingere unor drepturi și libertăți fundamentale”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

având în vedere actele și lucrările dosarului, constată
următoarele:
Prin Încheierea din 4 martie 2010, pronunțată în Dosarul
nr. 4.123/303/2007 (13/2010), Curtea de Apel București —
Secția a III-a civilă și pentru cauze cu minori și familie a
sesizat Curtea Constituțională cu excepția de
neconstituționalitate a dispozițiilor art. 4 alin. (1) din Legea
contenciosului administrativ nr. 554/2004. Excepția a fost

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4 alin. (1) din Legea contenciosului
administrativ nr. 554/2004, excepție ridicată de Dumitru Dumitru
și Florica Dumitru în Dosarul nr. 4.123/303/2007 (13/2010) al
Curții de Apel București — Secția a III-a civilă și pentru cauze cu
minori și familie.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
apreciind că nu se impune reconsiderarea jurisprudenței în
această materie a Curții Constituționale.

C U R T E A,

11

MONITORUL OFICIAL AL ROMÂNIEI, PARTEA I, Nr. 817/7.XII.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 4 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, modificate de art. I pct. 5 din
Legea nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007. Textul de
lege criticat are următoarea redactare:
— Art. 4. alin. (1): ăLegalitatea unui act administrativ
unilateral cu caracter individual, indiferent de data emiterii
acestuia, poate fi cercetată oricând în cadrul unui proces, pe
cale de excepție, din oficiu sau la cererea părții interesate. În
acest caz, instanța, constatând că de actul administrativ depinde
soluționarea litigiului pe fond, sesizează, prin încheiere motivată,
instanța de contencios administrativ competentă și suspendă
cauza. Încheierea de sesizare a instanței de contencios
administrativ nu este supusă niciunei căi de atac, iar încheierea
prin care se respinge cererea de sesizare poate fi atacată odată
cu fondul. Suspendarea cauzei nu se dispune în ipoteza în care
instanța în fața căreia s-a ridicat excepția de nelegalitate este
instanța de contencios administrativ competentă să o
soluționeze.”
Potrivit susținerilor orale ale apărătorului autorilor excepției,
consemnate în încheierea de sesizare, textul de lege menționat
contravine prevederilor constituționale ale art. 22 — Dreptul la
viață și la integritate fizică și psihică și ale art. 23 — Libertatea
individuală.
Examinând excepția de neconstituționalitate, Curtea reține
că textul de lege supus controlului de constituționalitate instituie

posibilitatea contestării legalității unui act administrativ unilateral
cu caracter individual pe calea excepției de nelegalitate, care
poate fi ridicată oricând în cadrul unui proces, din oficiu sau la
cererea părții interesate. Autorii prezentei excepții de
neconstituționalitate își raportează critica la dispozițiile din
Legea fundamentală care garantează dreptul la viață și la
integritate fizică și psihică și libertatea individuală. Curtea
Constituțională este chemată să verifice conformitatea normelor
legale ce formează obiect al excepției de neconstituționalitate
cu dispozițiile sau principiile statuate prin Legea fundamentală.
Or, analizând conținutul prevederilor art. 4 alin. (1) din Legea
contenciosului administrativ nr. 554/2004, Curtea constată că
dispozițiile constituționale menționate nu au incidență în
soluționarea excepției de neconstituționalitate ridicate. Este
evidentă lipsa de legătură între textul de lege criticat și temeiul
constituțional la care autorii excepției de neconstituționalitate
înțeleg să facă referire, fiind pur aleatorie invocarea dispozițiilor
constituționale care garantează dreptul la viață și la integritate
fizică și psihică și a celor privitoare la libertatea individuală, în
contextul contestării constituționalității unei prevederi legale care
consacră instituția excepției de nelegalitate a actelor
administrative unilaterale cu caracter individual. Prin urmare,
Curtea reține că, în lipsa unei motivări minimale a excepției de
neconstituționalitate, sesizarea nu întrunește condiția de
admisibilitate impusă de prevederile art. 10 alin. (2) din Legea
nr. 47/1992, întrucât simpla enumerare a unor dispoziții
constituționale, fără a se preciza motivele pe care se întemeiază
pretinsa contrarietate cu Legea fundamentală, nu satisface
condiția motivării excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 4 alin. (1) din Legea contenciosului
administrativ nr. 554/2004, excepție ridicată de Dumitru Dumitru și Florica Dumitru în Dosarul nr. 4.123/303/2007 (13/2010) al
Curții de Apel București — Secția a III-a civilă și pentru cauze cu minori și familie.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.350
din 19 octombrie 2010

referitoare la excepția de neconstituționalitate a prevederilor art. 31 și art. 34 din
Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător
— judecător

Ion Predescu
Puskás Valentin Zoltán
Ioana Marilena Chiorean

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

12

MONITORUL OFICIAL AL ROMÂNIEI, PARTEA I, Nr. 817/7.XII.2010

Pe rol se află soluționarea excepției de neconstituționalitate
a prevederilor art. 31 și art. 34 din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială ăBonconfection” — S.R.L. din
Botoșani în Dosarul nr. 1.488/239/2009 al Judecătoriei Hârlău.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 9 februarie 2010, pronunțată în Dosarul
nr. 1.488/239/2009, Judecătoria Hârlău a sesizat Curtea
Constituțională cu excepția de neconstituționalitate a
prevederilor art. 31 și art. 34 din Ordonanța Guvernului
nr. 2/2001 privind regimul juridic al contravențiilor. Excepția
de neconstituționalitate a fost ridicată de petenta Societatea
Comercială ăBonconfection” — S.R.L. din Botoșani într-o cauză
având ca obiect anularea unui proces-verbal de contravenție.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 24 privind dreptul la apărare,
deoarece contravenientul nu are posibilitatea să își construiască
o apărare eficientă, existând un evident dezechilibru între poziția
procesuală a organului constatator și poziția procesuală a
contravenientului, motiv pentru care majoritatea plângerilor sunt
respinse de instanțele de judecată. Astfel, art. 31 din Ordonanța
Guvernului nr. 2/2001 prevede că împotriva procesului-verbal
de contravenție se poate face plângere, însă plângerea părții
vătămate poate privi doar despăgubirea, iar plângerea
persoanei căreia îi aparțin bunurile confiscate poate privi doar
măsura confiscării. Totodată, art. 34 din Ordonanța Guvernului
nr. 2/2001 reglementează procedura de soluționare a plângerii,
impunând un anumit mod de administrare a probelor, precum și
de analizare a sancțiunii aplicate.
Judecătoria Hârlău consideră că textele de lege criticate nu
aduc atingere prevederilor constituționale privind garantarea
dreptului la apărare, de care petentul poate beneficia fără nicio
îngrădire.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
prevederile art. 31 și art. 34 din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare.
Textele legale criticate au următorul conținut:
— Art. 31: ă(1) Împotriva procesului-verbal de constatare a
contravenției și de aplicare a sancțiunii se poate face plângere
în termen de 15 zile de la data înmânării sau comunicării
acestuia.
(2) Partea vătămată poate face plângere numai în ceea ce
privește despăgubirea, iar cel căruia îi aparțin bunurile
confiscate, altul decât contravenientul, numai în ceea ce privește
măsura confiscării.”;
— Art. 34: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Hotărârea judecătorească prin care s-a soluționat
plângerea poate fi atacată cu recurs în termen de 15 zile de la
comunicare, la secția contencios administrativ a tribunalului.
Motivarea recursului nu este obligatorie. Motivele de recurs pot
fi susținute și oral în fata instanței. Recursul suspendă
executarea hotărârii.”
Autorul excepției consideră că dispozițiile de lege menționate
încalcă dispozițiile constituționale ale art. 24 privind dreptul la
apărare.
Examinând excepția de neconstituționalitate, Curtea reține
că dreptul la apărare, ca drept fundamental consacrat de art. 24
din Constituție, se referă, în sens larg, la totalitatea drepturilor și
regulilor procedurale ce permit părților să se apere, prin
dovedirea nevinovăției lor, și să conteste acuzele ce li se aduc.
Art. 31—34 din Ordonanța Guvernului nr. 2/2001 reglementează
procedura de contestare a procesului-verbal de contravenție.
Or, contrar susținerilor autorului excepției, Curtea constată că
textele de lege criticate dau expresie prevederilor constituționale
care consacră dreptul la apărare și accesul liber la justiție,
stabilind posibilitatea părții vătămate prin procesul-verbal de
contravenție de a face plângere în ceea ce privește
despăgubirile, respectiv a celui căruia îi aparțin bunurile
confiscate, altul decât contravenientul, în ceea ce privește
măsura confiscării. Totodată, instanța de judecată ascultă pe cel
care a făcut plângerea și pe celelalte persoane citate, dacă
aceștia s-au prezentat, administrează ăorice alte probe
prevăzute de lege”, necesare în vederea verificării legalității și
temeiniciei procesului-verbal, și hotărăște asupra sancțiunii,
despăgubirii stabilite, precum și asupra măsurii confiscării.
Prin urmare, Curtea constată că atât contravenientul, cât și
partea vătămată ori persoana căreia îi aparțin bunurile
confiscate beneficiază de toate garanțiile dreptului la un proces
echitabil și ale dreptului la apărare.
Cât privește celelalte aspecte invocate de autorul excepției
de neconstituționalitate referitoare la motivele respingerii
plângerilor de către instanțele de judecată, Curtea constată că
acestea nu reprezintă veritabile critici de neconstituționalitate.

MONITORUL OFICIAL AL ROMÂNIEI, PARTEA I, Nr. 817/7.XII.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 31 și art. 34 din Ordonanța Guvernului
nr. 2/2001 privind regimul juridic al contravențiilor, excepție ridicată de Societatea Comercială ăBonconfection” — S.R.L. din
Botoșani în Dosarul nr. 1.488/239/2009 al Judecătoriei Hârlău.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.351
din 19 octombrie 2010

referitoare la excepția de neconstituționalitate a prevederilor art. 26 lit. a) din Legea nr. 60/1991
privind organizarea și desfășurarea adunărilor publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 26 lit. a) din Legea nr. 60/1991 privind
organizarea și desfășurarea adunărilor publice, excepție ridicată
de Codrin Ștefănescu în Dosarul nr. 11.612/302/2009 al
Judecătoriei Sectorului 5 București — Secția a II-a civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii depuse la dosar de
către autorul excepției Codrin Ștefănescu prin care acesta
solicită acordarea unui nou termen de judecată, în vederea
angajării unui apărător.
Reprezentantul Ministerului Public arată că se opune cererii
de amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererea de acordare a unui termen de judecată și
constată cauza în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:

Prin Încheierea din 26 februarie 2010, pronunțată în Dosarul
nr. 11.612/302/2009, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a prevederilor art. 26 lit. a)
din Legea nr. 60/1991 privind organizarea și desfășurarea
adunărilor publice. Excepția de neconstituționalitate a fost
ridicată de petentul Codrin Ștefănescu într-o cauză având ca
obiect soluționarea unei plângeri contravenționale.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 39 privind libertatea
întrunirilor, deoarece creează o premisă juridică defavorabilă
celor care doresc să organizeze o adunare publică pașnică și
impun cetățenilor o restricție asupra libertății întrunirilor, deși
aceasta este garantată de Constituție. Totodată, arată că
dispozițiile de lege criticate creează un regim discriminatoriu, în
funcție de opinie și apartenență politică, regim care încalcă
principiul egalității cetățenilor în fața legii, deoarece, în cazul în
care se organizează o adunare publică al cărei scop este acela
de a manifesta public protestul față de opinia adoptată de
Primăria Municipiului București sau de Consiliul General al
Municipiului București, este evident că nu se va elibera
autorizația necesară organizării.
Judecătoria Sectorului 5 București — Secția a II-a civilă
consideră că excepția de neconstituționalitate este
neîntemeiată, deoarece dispozițiile de lege criticate nu instituie
discriminări de natură a afecta principiul egalității în fața legii, ci
instituie o sancțiune pentru nerespectarea legii. Invocă, de
asemenea, Decizia nr. 1.123/2008 a Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

14

MONITORUL OFICIAL AL ROMÂNIEI, PARTEA I, Nr. 817/7.XII.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 lit. a) din Legea nr. 60/1991 privind
organizarea și desfășurarea adunărilor publice, republicată în
Monitorul Oficial al României, Partea I, nr. 888 din 29 septembrie
2004, cu următorul conținut:
— Art. 26 lit. a): ăConstituie contravenții următoarele fapte,
dacă nu sunt săvârșite în astfel de condiții încât, potrivit legii
penale, să întrunească elementele constitutive ale unor
infracțiuni:
a) organizarea și desfășurarea de adunări publice
nedeclarate, neînregistrate sau interzise; [...].”
Autorul excepției consideră că dispozițiile de lege menționate
încalcă dispozițiile constituționale ale art. 39 privind libertatea
întrunirilor.
Examinând excepția de neconstituționalitate, Curtea constată
că s-a pronunțat asupra constituționalității prevederilor criticate,
sub aspectul unor critici asemănătoare celor formulate în
prezenta cauză, prin Decizia nr. 1.123 din 16 octombrie 2008,
publicată în Monitorul Oficial al României, Partea I, nr. 789 din
25 noiembrie 2008, respingând excepția de neconstituționalitate.
Curtea a arătat, în esență, că dispozițiile Legii nr. 60/1991,
potrivit cărora desfășurarea adunărilor publice este permisă
doar cu condiția declarării lor prealabile, nu contravin libertății
de întrunire, reglementate de Constituția României și Convenția
pentru apărarea drepturilor omului și a libertăților fundamentale.
S-a invocat, cu acel prilej, jurisprudența Curții Europene a
Drepturilor Omului, de exemplu cauzele Platform ăArzte furdas
Leben” contra Austriei, 1985, și Rassemblement jurassien
contra Elveției, 1979, unde instanța de la Strasbourg a reținut că
art. 11 din Convenție presupune că fiecare stat este în măsură
să adopte măsuri rezonabile și adecvate pentru a asigura
desfășurarea pașnică a manifestațiilor licite ale cetățenilor săi
și că pentru întrunirile ce au loc pe căile publice nu este
exagerată impunerea obligației de a se obține o autorizație
prealabilă, întrucât autoritățile au posibilitatea, în aceste condiții,
să vegheze asupra respectării ordinii publice și să ia măsurile

necesare pentru ca libertatea manifestațiilor să fie pe deplin
asigurată.
Soluția pronunțată cu acel prilej și argumentele pe care
aceasta s-a bazat își mențin valabilitatea și în cauza de față,
neintervenind elemente de noutate care să justifice
reconsiderarea acestei jurisprudențe.
În plus, Curtea observă că și jurisprudența mai recentă a
Curții Europene a Drepturilor Omului este în același sens. De
exemplu, prin Hotărârea din 7 octombrie 2008, pronunțată în
Cauza Eva Molnar contra Ungariei, Curtea de la Strasbourg a
stabilit că paragraful 2 al art. 11 din Convenție îndreptățește
statele să impună restricții legale ale exercițiului libertății de
întrunire. Totodată, aceste restricții ale libertății adunărilor
pașnice desfășurate în locuri publice sunt menite a asigura
protecția drepturilor celorlalți, în special în ceea ce privește
prevenirea dezordinii și menținerea unei ordini în trafic.
De asemenea, Curtea Europeană a Drepturilor Omului a
statuat, prin Hotărârea din 18 decembrie 2007, pronunțată în
Cauza Nurettin Aldemir și alții contra Turciei, faptul că, de
principiu, cerința obținerii unei notificări prealabile nu afectează
esența dreptului la întruniri și că nici impunerea obținerii unei
autorizații prealabile — din rațiuni de ordine publică și securitate
națională — pentru organizarea și desfășurarea unei adunări
publice nu este contrară spiritului art. 11. În opinia instanței de
contencios al drepturilor omului, pe de-o parte, orice
demonstrație în spațiul public poate cauza o anumită afectare a
normalității cotidiene, iar, pe de altă parte, este important ca
autoritățile să ia măsurile necesare, de exemplu, asigurarea unui
echipaj de prim ajutor la locul desfășurării demonstrației, de
orice natură ar fi aceasta. De aceea, este esențial ca
organizatorii și participanții la orice adunări publice — ca actori
ai procesului democratic — să se conformeze regulilor
democrației, prin respectarea normelor juridice ce
reglementează acest domeniu (Hotărârea din 29 noiembrie
2007, pronunțată în Cauza Balgik și alții contra Turciei).
În ceea ce privește critica de neconstituționalitate referitoare
la generarea unei stări de discriminare pe criterii de opinie și
apartenență politică, Curtea constată că nici aceasta nu poate fi
reținută, întrucât organizarea și desfășurarea de adunări publice
constituie contravenție, potrivit dispozițiilor de lege criticate,
numai dacă acestea sunt nedeclarate, neînregistrate sau
interzise. Prin urmare, ceea ce a avut în vedere legiuitorul atunci
când a sancționat fapta de a organiza sau desfășura adunări
publice fără să fi fost declarate, înregistrate sau permise, este
numai împrejurarea că nu au fost respectate condițiile prevăzute
de lege și nicidecum apartenența participanților la un anumit
partid politic. Așadar, dispozițiile de lege criticate se aplică în
aceeași măsură tuturor persoanelor, indiferent de opiniile sau
de convingerile politice ale acestora, respectând astfel
dispozițiile art. 4 și art. 16 alin. (1) din Legea fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 26 lit. a) din Legea nr. 60/1991 privind
organizarea și desfășurarea adunărilor publice, excepție ridicată de Codrin Ștefănescu în Dosarul nr. 11.612/302/2009 al
Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 817/7.XII.2010

15

CURTEA CONSTITUȚIONALĂ

D E C I Z I A Nr. 1.352
din 19 octombrie 2010

referitoare la excepția de neconstituționalitate a prevederilor art. 14 alin. (4)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 14 alin. (4) din Legea contenciosului
administrativ nr. 554/2004, excepție ridicată de Romeo
Pomponiu și Simona Pomponiu în Dosarul nr. 30.649/3/2009 al
Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2010, pronunțată în Dosarul
nr. 30.649/3/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 14 alin. (4) din Legea contenciosului
administrativ nr. 554/2004. Excepția a fost ridicată de intimații
intervenienți Romeo Pomponiu și Simona Pomponiu în cadrul
soluționării recursului declarat de primarul sectorului 2 și de
municipiul București, prin primarul general, împotriva Sentinței
civile nr. 2.662 din 9 octombrie 2009, pronunțată de Tribunalul
București — Secția a IX-a contencios administrativ și fiscal.
În motivarea excepției de neconstituționalitate autorii
acesteia susțin că prevederile art. 14 alin. (4) din Legea
nr. 554/2004 contravin principiului egalității în fața legii,
accesului liber la justiție și dreptului la un proces echitabil,
deoarece recunoașterea în favoarea autorității administrative a
dreptului la recurs împotriva sentinței prin care s-a dispus
suspendarea actului nelegal înfrânge egalitatea de tratament a
persoanelor și principiul potrivit căruia nimeni nu este mai presus
de lege. De asemenea, consideră că se înfrânge însăși rațiunea
legii contenciosului administrativ privind realizarea efectivă a
protecției cetățeanului față de actele nelegale ale autorităților,
golindu-se de conținut principiul constituțional al liberului acces
la
justiție.
Mai
precizează
autorii
excepției
de
neconstituționalitate că poziția preferențială de care se bucură
autoritățile publice locale nu conferă o protecție egală a
drepturilor.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14 alin. (4) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, astfel cum
au fost modificate și completate prin art. I pct. 20 din Legea
nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007.
Textul de lege criticat are în prezent următorul conținut:
— Art.14 alin. (4) — Suspendarea executării actului:
ă(4) Hotărârea prin care se pronunță suspendarea este
executorie de drept. Ea poate fi atacată cu recurs în termen de
5 zile de la comunicare. Recursul nu este suspensiv de
executare.”
Autorii excepției consideră că dispozițiile de lege menționate
încalcă dispozițiile constituționale ale art. 16 alin. (1) și (2)
privind egalitatea în fața legii și ale art. 21 alin. (1)—(3) privind
accesul liber la justiție și dreptul la un proces echitabil.
Examinând excepția de neconstituționalitate, Curtea
constată că s-a pronunțat asupra constituționalității prevederilor
criticate, sub aspectul unor critici asemănătoare celor formulate
în prezenta cauză, prin Decizia nr. 747 din 1 iunie 2010,
publicată în Monitorul Oficial al României, Partea I, nr. 468 din
7 iulie 2010, respingând excepția de neconstituționalitate a
acestora.
Cu acel prilej, Curtea a arătat că reglementarea dreptului la
recurs doar pentru partea care, potrivit art. 1 din Legea
contenciosului administrativ nr. 554/2004, s-a considerat
vătămată într-un drept al său ori într-un interes legitim, de către
o autoritate publică și s-a adresat instanței competente în
vederea recunoașterii dreptului pretins sau a interesului legitim
și a reparării pagubei ce i-a fost cauzată ar reprezenta o
nesocotire a principiului egalității armelor specific procesului
echitabil.
Totodată, Curtea a reținut că autorul excepției susține că
rațiunea legii contenciosului administrativ este protecția
persoanelor față de actele emise de autoritățile administrative,
și nu invers. Curtea a constatat însă că o astfel de protecție
survine doar ca urmare a unei hotărâri judecătorești care trebuie
să fie rezultatul unui proces echitabil, în cursul căruia și
autoritatea emitentă a actului administrativ contestat să aibă

16

MONITORUL OFICIAL AL ROMÂNIEI, PARTEA I, Nr. 817/7.XII.2010

posibilitatea de a apăra prezumția de legalitate de care acesta
se bucură, inclusiv prin posibilitatea de a se opune suspendării
executării actului administrativ până la pronunțarea unei hotărâri
cu privire la legalitatea acestuia. În acest context, este firesc ca
actul să își producă efectele până la momentul în care instanța
se pronunță în mod definitiv asupra necesității suspendării
executării acestuia.
De asemenea, Curtea a constatat că textele de lege criticate
nu sunt de natură să îngrădească accesul liber la justiție,
persoana care se consideră vătămată și autoritatea emitentă a
actului a cărui legalitate se contestă având, deopotrivă,
posibilitatea de a accede la instanțele judecătorești în vederea
suspendării efectelor actului contestat printr-o cerere alăturată
acțiunii principale, potrivit art. 14 alin. (1) din Legea

contenciosului administrativ nr. 554/2004, respectiv, printr-o
acțiune directă introdusă în condițiile art. 15 din aceeași lege.
Soluția pronunțată cu acel prilej și argumentele pe care
aceasta s-a bazat își mențin valabilitatea și în cauza de față,
neintervenind elemente de noutate care să justifice
reconsiderarea acestei jurisprudențe.
În plus, Curtea observă că, întrucât suspendarea executării
actului administrativ contestat este dispusă de instanța
judecătorească ăîn cazuri bine justificate și pentru prevenirea
unei pagube iminente”, astfel cum prevede alin. (1) al art. 14 din
Legea nr. 554/2004, recursul nu este suspensiv de executare,
această prevedere fiind pe deplin justificată de natura cauzelor
supuse soluționării.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 14 alin. (4) din Legea contenciosului
administrativ nr. 554/2004, excepție ridicată de Romeo Pomponiu și Simona Pomponiu în Dosarul nr. 30.649/3/2009 al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 817/7.XII.2010 conține 16 pagini.

Prețul: 3,20 lei

&JUYDGY|448032]
ISSN 1453—4495

