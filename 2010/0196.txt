Anul 178 (XXII) — Nr. 196

PARTEA I

LEGI, DECRETE, HOTĂRÂRI ȘI ALTE ACTE

Luni, 29 martie 2010

SUMAR

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
10/368/11.
— Ordin al ministrului sănătății, al
ministrului mediului și pădurilor și al președintelui
Autorității Naționale Sanitare Veterinare și pentru
Siguranța Alimentelor privind aprobarea procedurii de
avizare a produselor biocide care sunt plasate pe piață
pe teritoriul României ................................................
367. — Ordin al ministrului mediului și pădurilor pentru
aprobarea valorii concesiunii, a modului de calcul și a
modului de plată a redevenței obținute din

Pagina

Nr.

Pagina
concesionarea terenurilor forestiere proprietate publică
a statului, aferente activelor vândute de Regia
Națională a Pădurilor — Romsilva, precum și a
modelului de contract de concesiune ........................

9–14

ACTE ALE BĂNCII NAȚIONALE A ROMÂNIEI
2–8

4.

— Ordin pentru modificarea modelelor situațiilor
financiare periodice și a normelor metodologice privind
întocmirea și utilizarea acestora, aplicabile instituțiilor
financiare nebancare, aprobate prin Ordinul Băncii
Naționale a României nr. 18/2007 ..............................

15–16

2

MONITORUL OFICIAL AL ROMÂNIEI, PARTEA I, Nr. 196/29.III.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 10 din 8 ianuarie 2010

MINISTERUL MEDIULUI
ȘI PĂDURILOR
Nr. 368 din 17 martie 2010

AUTORITATEA NAȚIONALĂ SANITARĂ
VETERINARĂ ȘI PENTRU SIGURANȚA
ALIMENTELOR
Nr. 11 din 4 martie 2010

ORDIN
privind aprobarea procedurii de avizare a produselor biocide
care sunt plasate pe piață pe teritoriul României
Văzând Referatul de aprobare al Direcției generale de sănătate publică, asistență medicală și programe din cadrul
Ministerului Sănătății nr. 188/2010,
având în vedere prevederile art. 92 alin. (3) din Hotărârea Guvernului nr. 956/2005 privind plasarea pe piață a produselor
biocide, cu modificările și completările ulterioare,
în temeiul art. 7 alin. (4) din Hotărârea Guvernului nr. 1.718/2008* privind organizarea și funcționarea Ministerului Sănătății,
cu modificările și completările ulterioare, al art. 15 alin. (4) din Hotărârea Guvernului nr. 1.635/2009 privind organizarea și
funcționarea Ministerului Mediului și Pădurilor, al art. 6 alin. (2) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare, precum și al art. 4 alin. (3) din Hotărârea Guvernului nr. 1.415/2009 privind organizarea și funcționarea
Autorității Naționale Sanitare Veterinare și pentru Siguranța Alimentelor și a unităților din subordinea acesteia,
ministrul sănătății, ministrul mediului și pădurilor și președintele Autorității Naționale Sanitare Veterinare și pentru
Siguranța Alimentelor emit prezentul ordin.
Art. 1. — Se aprobă procedura de avizare a produselor
biocide care sunt plasate pe piață pe teritoriul României.
Art. 2. — În sensul prezentului ordin, următorii termeni și
expresii se definesc astfel:
a) aviz — act administrativ emis de către Comisia Națională
pentru Produse Biocide (CNPB), prin care produsul biocid este
avizat pentru plasare pe piață pe teritoriul României, pe baza
unui referat de evaluare, în care sunt înscrise datele și
caracteristicile produsului biocid plasat pe piață; domeniul de
utilizare prevăzut în prezentul act are valoare indicativă și nu
constituie o aprobare a folosirii produsului în domenii
reglementate specific, cum ar fi cel medical, alimentar, veterinar,
apa potabilă, apa de îmbăiere;
b) aviz de extindere — act administrativ emis de către CNPB
în perioada de valabilitate a avizului definit la lit. a), pe baza
completării dosarului tehnic al produsului biocid, pentru: modul
de ambalare, domeniul și aria de utilizare, eficacitate, indicații
de utilizare, etichetare, categoria de utilizatori;
c) aviz de prelungire — act administrativ emis de către CNPB
în perioada de valabilitate a avizului definit la lit. a), pe baza
cererii depuse de către solicitant pentru prelungirea valabilității
produsului biocid asupra căruia nu au intervenit modificări în
compoziție sau modul de folosire;
d) referat de evaluare — document cu caracter justificativ
intern întocmit de către experții desemnați din partea autorităților
prevăzute la art. 6 alin. (1), în care sunt înscrise datele privind
identitatea solicitantului, a producătorului, încadrarea produsului
biocid, substanțele active, forma de condiționare și modul de
ambalare, domeniul și indicațiile de utilizare, proprietățile fizicochimice, date toxicologice, date ecotoxicologice și comportarea
în mediu din fișa cu date de securitate și din documentația care

a stat la baza întocmirii acestei fișe, date de eficacitate ale
produsului biocid din rapoartele de testare sau echivalente,
etichetarea și clasificarea produsului biocid și categoriile de
utilizatori, conforme cu documentele conținute în dosarul tehnic
al produsului biocid, concluziile referitoare la riscul pe care îl
reprezintă produsul pentru sănătate și mediu, precum și
posibilitățile de control sau diminuare a acestuia;
e) dosar tehnic — documentația prevăzută la art. 4 alin. (1);
f) solicitant — persoană juridică ce intenționează să plaseze
pe piață în România un produs biocid.
Art. 3. — (1) Pentru obținerea avizului, solicitantul depune la
Institutul Național de Sănătate Publică (INSP) — Secretariatul
tehnic al CNPB un dosar tehnic însoțit de o cerere-tip, conform
modelului prevăzut în anexa nr. 1.
(2) Pentru fiecare produs biocid dosarul tehnic se depune în
4 exemplare: 1 exemplar pe suport hârtie și 3 exemplare pe
format CDROM/DVD.
(3) Pentru produsele biocide încadrate în tipurile de produs
3, 4, 5 și 20, solicitantul înregistrează cererea la INSP —
Secretariatul tehnic al CNPB, unde depune cele 4 exemplare
ale dosarului tehnic. Dosarul tehnic pe suport hârtie este înaintat
de către Secretariatul tehnic al CNPB la Institutul pentru
Controlul Produselor Biologice și Medicamentelor de Uz
Veterinar.
Art. 4. — (1) Dosarul tehnic al produsului biocid supus
avizării conform prevederilor prezentului ordin conține
următoarele documente:
a) document de prezentare emis de solicitant, din care să
rezulte următoarele informații:
a.1. denumirea comercială;

* Hotărârea Guvernului nr. 1.718/2008 a fost abrogată prin Hotărârea Guvernului nr. 144/2010 privind organizarea și funcționarea Ministerului Sănătății,
publicată în Monitorul Oficial al României, Partea I, nr. 139 din 2 martie 2010.

MONITORUL OFICIAL AL ROMÂNIEI, PARTEA I, Nr. 196/29.III.2010
a.2. tipul de produs biocid, conform anexei nr. 2 la Hotărârea
Guvernului nr. 956/2005 privind plasarea pe piață a produselor
biocide, cu modificările și completările ulterioare;
a.3. domeniul de utilizare corespunzător tipului de produs
biocid, indicațiile de utilizare, concentrația și timpul de contact
pentru fiecare utilizare (timpul de contact pentru utilizare să fie
susținut de concluzia raportului de testare);
a.4. forma de condiționare (de exemplu: concentrat lichid,
granule, aerosoli, pulbere), modul de ambalare și cantitățile
exprimate în unități metrice;
a.5. compoziția chimică: identitatea fiecărei substanțe active
(denumirea, nr. CAS, nr. CE) și concentrația în unități metrice;
a.6. indicații privind condițiile de păstrare, depozitare și de
eliminare finală;
a.7. categoria de utilizări;
a.8.indicații privind periculozitatea și măsuri de prim ajutor;
b)
declarația
solicitantului
privind
identitatea
substanței/substanțelor active, respectiv: pentru substanțe
chimice, numere de identificare CAS, CE, precum și
concentrația în unități metrice; pentru microorganisme, numele
comun al organismului, numele taxonomic și tulpina, numărul
de referință al colecției și culturii unde este depozitată această
cultură;
c) fișa cu date de securitate a produsului, întocmită conform
art. 31 din Regulamentul (CE) nr. 1.907/2006 al Parlamentului
European și al Consiliului din 18 decembrie 2006 privind
înregistrarea, evaluarea, autorizarea și restricționarea
substanțelor chimice (REACH), de înființare a Agenției
Europene pentru Produse Chimice, de modificare a Directivei
Comisiei nr. 1.999/45/CE și de abrogare a Regulamentului
(CEE) nr. 793/93 al Consiliului și a Regulamentului (CE)
nr. 1.488/94 al Comisiei, precum și a Directivei nr. 76/769/CEE
a Consiliului și a directivelor 91/155/CEE, 93/67/CEE,
93/105/CEE și nr. 2000/21/CE ale Comisiei, în limba română, și
copie de pe fișa cu date de securitate a producătorului și
documentația care a stat la baza întocmirii fișei cu date de
securitate;
d) proiect de etichetă, cu text în limba română, care să
cuprindă următoarele informații:
d.1. identitatea fiecărei substanțe active și concentrația în
unități metrice;
d.2. tipul amestecului, cum ar fi: concentrat lichid, granule,
pulberi, substanțe solide și altele;
d.3. utilizările pentru care produsul biocid este autorizat, cum
ar fi: conservarea lemnului, dezinfecție, biocid de suprafață,
antidepunere etc.;
d.4. indicațiile de folosire și dozaj pentru fiecare utilizare,
conform condițiilor prevăzute în autorizație, exprimate în unități
metrice;
d.5. detalii privind efectele adverse directe sau indirecte
pentru sănătate și mediu care pot apărea și instrucțiuni de prim
ajutor acolo unde este cazul;
d.6. sintagma ăCitiți instrucțiunile atașate înainte de folosire”,
dacă produsul este însoțit de un prospect;
d.7. instrucțiuni pentru eliminarea în siguranță a produsului
biocid și a ambalajului său, inclusiv o interdicție de refolosire a
ambalajului pentru produsele biocide destinate publicului larg;

3

d.8. numărul sau denumirea lotului de fabricație și data
expirării în condiții normale de depozitare;
d.9. perioada de timp necesară pentru efectul biocid,
intervalul care trebuie respectat între utilizările produsului biocid
sau între prima aplicare și, acolo unde este cazul, informații
privind: următoarea aplicare pe materialul tratat ori primul acces
al oamenilor sau animalelor în zone în care s-a folosit produsul
biocid, inclusiv detaliile cu privire la metodele și măsurile de
decontaminare și perioada de aerisire necesară pentru zonele
tratate; detalii cu privire la curățarea corespunzătoare a
echipamentelor; măsurile de precauție pe perioada utilizării,
depozitării și transportului, de exemplu îmbrăcămintea și
echipamentele de protecție ale personalului, măsuri de protecție
împotriva incendiilor, acoperirea mobilierului, îndepărtarea
alimentelor și hranei și indicații pentru prevenirea contaminării
animalelor și în funcție de tipul de produs;
d.10. categoriile de utilizatori pentru care produsul biocid este
restricționat;
d.11. informațiile asupra oricărui risc specific pentru mediu, în
special pentru protejarea organismelor care nu sunt vizate și
pentru evitarea contaminării apei;
d.12. pentru produsele biocide microbiologice, cerințele de
etichetare cu privire la protecția lucrătorilor împotriva riscurilor
aferente expunerii la agenți biologici la locul de muncă;
d.13. se admite ca informațiile prevăzute la pct. d.4, d.5, d.7,
și d.9 să figureze pe o altă parte a ambalajului sau să fie incluse
în prospectul care însoțește produsul;
e) copie de pe eticheta pentru produsul biocid din țara de
origine, acolo unde este cazul;
f) prospect cu text în limba română, în conformitate cu art. 69
alin. (2) din Hotărârea Guvernului nr. 956/2005, cu modificările
și completările ulterioare;
g) rapoartele de testare pentru demonstrarea eficacității
biocide în funcție de tipul de produs, activitatea afirmată pe
eticheta produsului și în recomandările de utilizare vor fi
efectuate în România sau într-un stat membru al Uniunii
Europene, conform unor metode elaborate de Organizația
Internațională de Standardizare (ISO), de Comitetul European
de Standardizare (CEN). Rapoartele de testare efectuate prin
standarde europene (EN) sunt acceptate cu condiția efectuării
în România sau într-un stat membru al Uniunii Europene. Pentru
susținerea activității produsului biocid asupra altor organisme
decât cele pentru care sunt prevăzute standardele europene se
acceptă rapoarte de testare efectuate prin metode asimilate,
metode naționale sau metode individuale standardizate după
dezbatere în cadrul CNPB, la propunerea evaluatorului;
h) dovada înregistrării/notificării/autorizării ca produs biocid
în țara de origine sau într-un alt stat membru al Uniunii
Europene, acolo unde este cazul;
i) un document emis și semnat de către firma producătoare
prin care se autorizează firma solicitantă ca reprezentant pentru
plasarea produsului pe piață pe teritoriul României.
(2) Documentele prevăzute la alin. (1) se prezintă în copie
de pe original și în traducere în limba română de un traducător
autorizat conform art. 41 alin. (2.) din Hotărârea Guvernului
nr. 956/2005, cu modificările și completările ulterioare.
(3) Documentele trebuie prezentate strict în ordinea
prevăzută la alin. (1).

4

MONITORUL OFICIAL AL ROMÂNIEI, PARTEA I, Nr. 196/29.III.2010

Art. 5. — (1) În termen de 15 zile lucrătoare de la depunerea
dosarului tehnic al produsului biocid, experții și Secretariatul
tehnic al CNPB verifică dosarul tehnic.
(2) În cazul în care sunt necesare completări ale dosarului
tehnic, Secretariatul tehnic al CNPB înștiințează în scris
solicitantul, în termenul prevăzut la alin. (1). Dacă dosarul a fost
înaintat pentru evaluare la Institutul pentru Controlul Produselor
Biologice și Medicamentelor de Uz Veterinar, completările se
solicită de către acesta, și nu de către Secretariatul tehnic al
CNPB. Dacă dosarul cu date ecotoxicologice și comportare în
mediu a fost înaintat pentru evaluare la Agenția Națională pentru
Protecția Mediului, completările se solicită de către Agenția
Națională pentru Protecția Mediului.
(3) În cazul în care solicitantul nu depune completările
necesare în termen de 120 de zile de la data comunicării,
cererea și dosarul tehnic al produsului biocid se anulează și se
returnează solicitantului, care va fi înștiințat să își preia dosarul
la adresa de contact menționată în cerere. Dacă în termen de
30 de zile solicitantul nu preia cererea și dosarul tehnic anulate,
acestea se distrug astfel încât să nu mai poată fi reconstituite.
(4) Termenul pentru evaluarea dosarului începe doar după
ce dosarul este complet. Întocmirea referatului de evaluare și
decizia asupra emiterii avizului se fac în termen de maximum
90 de zile calendaristice de la data acceptării dosarului complet
pentru produsele biocide noi și, respectiv, de maximum 45 de
zile pentru produsele biocide care dețin aviz și pentru care se
solicită aviz de extindere.
(5) CNPB stabilește criteriile de acceptare a produsului biocid
și de emitere a avizului de plasare pe piață, în baza procedurii
interne stabilite în prima ședință a CNPB de la data intrării în
vigoare a prezentului ordin.
Art. 6. — (1) Atribuțiile experților prevăzuți la art. 4 alin. (3) din
Hotărârea Guvernului nr. 956/2005, cu modificările și
completările ulterioare, sunt următoarele:
a) experții din cadrul INSP întocmesc referatele de evaluare
cu datele prevăzute la art. 4 alin. (1) lit. c), cu excepția datelor
ecotoxicologice și comportării în mediu pentru tipurile de
produse 1, 2 și 6—19, 21—23, prevăzute în anexa nr. 2 la
Hotărârea Guvernului nr. 956/2005, cu modificările și
completările ulterioare;
b) experții nominalizați de către Ministerul Mediului și
Pădurilor și Agenția Națională pentru Protecția Mediului
întocmesc referatele de evaluare cu datele prevăzute la art. 4
lit. c), cu excepția datelor ecotoxicologice și comportării în mediu
pentru tipurile de produse 3, 4, 5 și 20, prevăzute în anexa nr. 2
la Hotărârea Guvernului nr. 956/2005, cu modificările și
completările ulterioare;
c) experții nominalizați de către Ministerul Mediului și
Pădurilor întocmesc referatele de evaluare cu datele
ecotoxicologice și comportarea în mediu prevăzute la art. 2
lit. d), pentru toate tipurile de produse prevăzute în anexa nr. 2
din Hotărârea Guvernului nr. 956/2005, cu modificările și
completările ulterioare.
p. Ministrul sănătății,
Adrian Streinu-Cercel,
secretar de stat

(2) Desemnarea experților, metodologia de întocmire a
referatelor de evaluare și circuitul documentelor se fac prin ordin
al conducerii instituțiilor prevăzute la alin. (1).
(3) Lista experților este adusă la cunoștința Ministerului
Sănătății, Ministerului Mediului și Pădurilor și Autorității
Naționale Sanitare Veterinare și pentru Siguranța Alimentelor,
precum și CNPB.
(4) Referatele de evaluare întocmite și semnate de către
experți, vizate de către șeful de serviciu, se depun la INSP —
Secretariatul tehnic al CNPB, care informează CNPB ținând
cont de termene.
(5) Pentru exactitatea datelor înscrise în referatele de
evaluare în raport cu documentele din dosarul tehnic al
produsului biocid, experții răspund în conformitate cu
prevederile legale incidente.
Art. 7. — (1) Modelul de aviz al produsului biocid este
prevăzut în anexa nr. 2.
(2) Termenul de valabilitate a avizului emis conform
prevederilor prezentului ordin este 14 mai 2014, conform
Directivei 98/8/CE a Parlamentului European și a Consiliului din
16 februarie 1998 privind comercializarea produselor
biodestructive, revizuită.
Art. 8. — (1) Cu minimum 45 de zile înainte de expirarea
termenului de valabilitate a avizului, solicitantul poate cere
CNPB emiterea unui aviz de extindere.
(2) Extinderea se realizează în urma depunerii unei cereri de
către solicitant la INSP — Secretariatul tehnic al CNPB și
completării dosarului tehnic al produsului biocid cu documente
justificative și întocmirii referatului de evaluare de către experți.
(3) În baza referatului de evaluare, CNPB decide emiterea
unui aviz de extindere pentru produsul biocid respectiv, valabil
pe termenul de valabilitate a avizului.
(4) Modelul de aviz de extindere este prevăzut în anexa nr. 3.
Art. 9. — Orice modificare a substanței active și a altor
ingrediente din produsul biocid atrage anularea avizului.
Art. 10. — (1) Actele administrative eliberate pentru
produsele biocide anterior datei publicării prezentului ordin și
care se regăsesc în Registrul național al produselor biocide se
prelungesc până la data de 14 mai 2014. După data de 14 mai
2010, produsele biocide existente pe piață și ale căror acte
administrative sunt eliberate de alte autorități decât CNPB sunt
supuse procedurii de avizare prevăzute în prezentul ordin.
(2) Cu cel puțin 30 de zile înainte de expirarea termenului de
valabilitate înscris în actul administrativ eliberat de către CNPB,
dacă asupra produsului biocid nu au intervenit modificări în
compoziție sau modul de folosire, solicitantul poate depune la
INSP — Secretariatul tehnic al CNPB cererea-tip completată,
conform anexei nr. 4, pentru prelungirea valabilității actului
administrativ emis anterior intrării în vigoare a prezentului ordin,
în baza căreia produsul este păstrat în Registrul național al
produselor biocide.
Art. 11. — Anexele nr. 1—4 fac parte integrantă din prezentul
ordin.
Art. 12. — Prezentul ordin se publică în Monitorul Oficial al
României, Partea I.

p. Ministrul mediului și pădurilor,
Mircea Ioan Cotoșman,
secretar de stat

p. Președintele Autorității Naționale
Sanitare Veterinare și pentru
Siguranța Alimentelor,
Corneliu Ceică

5

MONITORUL OFICIAL AL ROMÂNIEI, PARTEA I, Nr. 196/29.III.2010
ANEXA Nr. 1

Domnule Președinte,
Firma ...............................................................................................................................................,
în calitate de producător
,
reprezentant al producătorului
,
importator autorizat
,
solicit eliberarea avizului pentru plasarea pe piață în România a produsului biocid
......................................................................................................................... .
(denumirea comercială)

Destinația utilizării produsului biocid
Grupa principală* ................................... Tipul de produs*: ...................................................
Domeniul de utilizare
............................................................................................................................................................
........................................................................................................................................................................
........................................................................................................................................................................
........................................................................................................................................................................
Categorii de utilizatori: industriali , profesionali , populație
* În conformitate cu anexa nr. 2 la Hotărârea Guvernului nr. 956/2005 privind plasarea pe piață a produselor biocide, cu
modificările și completările ulterioare.

Producător
Numele și adresa completă (inclusiv țara, telefon, fax și e-mail)
...............................................................................................................................................................
.......................................................................................................................................................................

Reprezentant sau importator autorizat
La prezenta cerere anexez dosarul tehnic cu documentația produsului biocid conform art. 5 din
Ordinul ministrului sănătății, al ministrului mediului și pădurilor și al președintelui Autorității Naționale
Sanitare Veterinare și pentru Siguranța Alimentelor nr. 10/368/11/2010 privind aprobarea procedurii de
avizare a produselor biocide care sunt plasate pe piață pe teritoriul României.
Numele și adresa completă (inclusiv telefon, fax și e-mail)
...............................................................................................................................................................
.......................................................................................................................................................................
Nr. de înregistrare la registrul comerțului
..
Numele și adresa completă (inclusiv telefon, fax și e-mail) ale persoanei de contact din firmă
...............................................................................................................................................................
.......................................................................................................................................................................

Data

Semnătura și ștampila

....................................

....................................

Domnului președinte al Comisiei Naționale pentru Produse Biocide

6

MONITORUL OFICIAL AL ROMÂNIEI, PARTEA I, Nr. 196/29.III.2010
ANEXA Nr. 2

Antet
Data emiterii .......................
AV I Z

Nr. ...... BIO/TP...
În conformitate cu Ordinul ministrului sănătății, al ministrului mediului și pădurilor și al președintelui Autorității Naționale
Sanitare Veterinare și pentru Siguranța Alimentelor nr. 10/368/11/2010 și cu Ordinul ministrului sănătății, al ministrului mediului și
gospodăririi apelor și al președintelui Autorității Naționale Sanitare Veterinare și pentru Siguranța Alimentelor
nr. 1.182/1.277/114/2005, cu modificările ulterioare, în baza documentelor depuse în dosarul tehnic, CNPB, în ședința din data
......................., a decis că produsul biocid poate fi plasat pe piață în România, conform prevederilor legale în vigoare.
I. DENUMIREA COMERCIALĂ ÎN ROMÂNIA

Alte denumiri comerciale, după caz

II. DATE DE IDENTIFICARE ALE PRODUCĂTORULUI

III. DATE DE IDENTIFICARE ALE SOLICITANTULUI

(numele, adresa, țara)

(numele, adresa, țara)

IV. ÎNCADRAREA PRODUSULUI BIOCID (în conformitate cu anexa nr. 2 la Hotărârea Guvernului nr. 956/2005 privind plasarea
pe piață a produselor biocide, cu modificările și completările ulterioare)

A. Grupa principală
B. Tipul/Tipurile de produs
V. DATE PRIVIND SUBSTANȚA ACTIVĂ/SUBSTANȚE

A. Substanțe chimice
Nr.
crt.

Denumirea chimică
(IUPAC, ISO sau altele)

Nr. CE

Nr. CAS

Concentrația
în unități metrice

B. Microorganisme
Nr.
crt.

Denumirea
taxonomică

Numele

VI. FORMA DE CONDIȚIONARE

VII. MODUL DE AMBALARE

(tipul, capacitate)

VIII. DOMENIUL ȘI ARIA DE UTILIZARE

A. Domeniul de utilizare
B. Aria de aplicare

Tulpina

Concentrația
organismului

7

MONITORUL OFICIAL AL ROMÂNIEI, PARTEA I, Nr. 196/29.III.2010
AVIZ Nr. ...... BIO/TP...
IX. EFICACITATE
Activitatea

Metoda de testare/
Protocolul de testare

Specia

Concentrații

Timpi de acțiune

X. INDICAȚII DE UTILIZARE
Metoda de aplicare

Concentrația soluției de lucru/doza de aplicare

Timpul de acțiune

XI. ETICHETAREA PRODUSULUI BIOCID

A. Produs biocid cu substanțe active — substanțe chimice
Simboluri și indicarea pericolului
Fraze de risc (R)
Fraze de prudență (S)
B. Produs biocid cu substanțe active — microorganisme
Simboluri și indicarea pericolului
Grupa de risc
XII. CATEGORIA DE UTILIZATORI

XIII. RECOMANDĂRI/RESTRICȚII PRIVIND PROTECȚIA SĂNĂTĂȚII ȘI A FACTORILOR DE MEDIU

Avizul este valabil până la data de: ..........................
Avizul conține — x — pagini.
Președinte,
...........................

ANEXA Nr. 3

Antet
Data emiterii ......
AV I Z D E E X T I N D E R E

În conformitate cu art. ...... din Ordinul ministrului sănătății, al ministrului mediului și pădurilor și al președintelui Autorității
Naționale Sanitare Veterinare și pentru Siguranța Alimentelor nr. 10/368/11/2010, în baza documentelor depuse în completare la
dosarul tehnic, CNPB, în ședința din data .........................., a decis că Avizul nr. ............ BIO/TP...... pentru produsul biocid
........................................................................ se modifică/completează după cum urmează:
(denumirea comercială în România)

Extinderea este valabilă pe perioada valabilității avizului.
Documentul conține — x — pagini.
Președinte,
...........................

8

MONITORUL OFICIAL AL ROMÂNIEI, PARTEA I, Nr. 196/29.III.2010
ANEXA Nr. 4

Domnule Președinte,
Firma ..................................................................................................................................................,
în calitate de producător , reprezentant al producătorului , importator autorizat , solicit prelungirea
termenului de valabilitate a Avizului nr. ................. pentru plasarea pe piață în România a produsului biocid
........................................................................................................................... .
(denumirea comercială)

Declar pe propria răspundere că nu s-a efectuat nicio modificare în compoziția și modul de utilizare
a produsului biocid ................................. .
Destinația utilizării produsului biocid
Grupa principală* ................................... Tipul de produs* ...................................................
Domeniul de utilizare
............................................................................................................................................................
........................................................................................................................................................................
........................................................................................................................................................................
........................................................................................................................................................................
Categorii de utilizatori: industriali , profesionali , populație
* În conformitate cu anexa nr. 2 la Hotărârea Guvernului nr. 956/2005 privind plasarea pe piață a produselor biocide, cu
modificările și completările ulterioare.

Producător
Numele și adresa completă (inclusiv țara, telefon, fax și e-mail)
...............................................................................................................................................................
.......................................................................................................................................................................
Reprezentant sau importator autorizat
La prezenta cerere anexez Avizul nr. ...........
Numele și adresa completă (inclusiv telefon, fax și e-mail)
...............................................................................................................................................................
.......................................................................................................................................................................
Nr. de înregistrare la registrul comerțului
..
Numele și adresa completă (inclusiv telefon, fax și e-mail) ale persoanei de contact din firmă
...............................................................................................................................................................
.......................................................................................................................................................................

Data

Semnătura și ștampila

....................................

....................................

Domnului președinte al Comisiei Naționale pentru Produse Biocide

MONITORUL OFICIAL AL ROMÂNIEI, PARTEA I, Nr. 196/29.III.2010

9

MINISTERUL MEDIULUI ȘI PĂDURILOR

ORDIN
pentru aprobarea valorii concesiunii, a modului de calcul și a modului de plată a redevenței
obținute din concesionarea terenurilor forestiere proprietate publică a statului, aferente activelor
vândute de Regia Națională a Pădurilor — Romsilva, precum și a modelului de contract
de concesiune
Având în vedere Referatul de aprobare nr. 190.103/DA din 10 februarie 2010 al Direcției păduri și dezvoltare forestieră,
ținând cont de prevederile art. 130—136 și ale art. 138 lit. b) din Normele metodologice de aplicare a Ordonanței de
urgență a Guvernului nr. 88/1997 privind privatizarea societăților comerciale, cu modificările și completările ulterioare, ale Legii
nr. 137/2002 privind unele măsuri pentru accelerarea privatizării, aprobate prin Hotărârea Guvernului nr. 577/2002, cu modificările
și completările ulterioare, ale art. 11 alin. (3) din Legea nr. 46/2008 — Codul silvic, cu modificările și completările ulterioare, ale
art. 4 din Ordonanța de urgență a Guvernului nr. 54/2006 privind regimul contractelor de concesiune de bunuri proprietate publică,
aprobată cu modificări prin Legea nr. 22/2007, precum și ale Ordonanței Guvernului nr. 2/2003 privind abilitarea autorității publice
centrale care răspunde de silvicultură pentru concesionarea, în numele statului, a terenurilor forestiere proprietate publică a statului,
aferente activelor vândute, aprobată cu modificări prin Legea nr. 242/2003,
în temeiul prevederilor art. 15 alin. (4) din Hotărârea Guvernului nr. 1.635/2009 privind organizarea și funcționarea
Ministerului Mediului și Pădurilor,
ministrul mediului și pădurilor emite următorul ordin:
Art. 1. — (1) Redevența pentru terenurile forestiere
proprietate publică a statului, aferente unor active vândute de
Regia Națională a Pădurilor — Romsilva, se stabilește sub
forma unui venit fix anual al concedentului egal cu valoarea
concesiunii terenului, la care se aplică dobânda de referință
stabilită de Banca Națională a României.
(2) Redevența prevăzută la alin. (1) se face venit la bugetul
de stat.
(3) Pentru anul în care s-a încheiat contractul de concesiune,
redevența se calculează de la data încheierii contractului de
vânzare-cumpărare a activului până la sfârșitul anului respectiv.
(4) Plata redevenței este obligatorie până la data la care
proprietarul activului semnează un contract de vânzarecumpărare a activului sau până la data pierderii dreptului de
proprietate asupra activului sau unei părți din activul de pe
terenul forestier concesionat.
Art. 2. — (1) Valoarea concesiunii pentru terenurile forestiere
aferente activelor vândute de Regia Națională a Pădurilor —
Romsilva se calculează conform formulei:
VAC = S x Cr x PML x (1 + N),
în care:
VAC = valoarea concesiunii, exprimată în lei;
S = suprafața terenului care se concesionează, exprimată în
hectare, cu 4 zecimale;
Cr = creșterea medie la exploatabilitate, exprimată în m3/ha,
pentru mesteacăn, carpen și plop alb și negru de clasa a V-a de
producție, în funcție de etajul fitoclimatic în care este localizat
terenul, conform anexei nr. 1;
PML = prețul mediu al unui metru cub de masă lemnoasă pe
picior, exprimat în lei/m3, corectat cu coeficientul 1,10 pentru
speciile mesteacăn și carpen și 1,00 pentru plop alb și negru;
N = coeficientul rezultat prin însumarea notelor prevăzute în
anexa nr. 2, atribuite terenului în cauză.
(2) Valoarea concesiunii terenurilor prevăzută la alin. (1) se
calculează anual de Regia Națională a Pădurilor — Romsilva
sau de unitățile din structura acesteia care au vândut activul.

(3) Anual, prin act adițional la contract, valoarea redevenței
se recalculează în funcție de valoarea concesiunii stabilită în
condițiile alin. (1) și (2), la care se aplică dobânda de referință
stabilită de Banca Națională a României, la data de 1 ianuarie.
Art. 3. — (1) În termen de 180 de zile de la data semnării
contractului de concesiune, concesionarul constituie o garanție
în valoare de 5% din cuantumul redevenței calculate pentru
12 luni de folosință a terenului forestier.
(2) În cazul în care concesionarul nu depune garanția, în
cuantumul și până la data prevăzute în contractul de
concesiune, acesta încetează de drept.
Art. 4. — (1) Plata redevenței se face semestrial la bugetul de
stat, în contul deschis în acest scop de Ministerul Mediului și
Pădurilor, astfel:
a) 40% până la 30 iunie;
b) 60% până la 31 decembrie.
(2) Neplata redevenței totală sau parțială obligă
concesionarul la plata redevenței cu penalități de întârziere în
valoare de 0,2% din valoarea totală a redevenței/zi de întârziere.
(3) Neplata redevenței totală sau parțială cu o întârziere de
până la 60 de zile de la termenul-limită conduce la încetarea de
plin drept a contractului de concesiune, fără somație prealabilă,
precum și, după caz, la plata de daune.
Art. 5. — (1) Proprietarul unui activ amplasat pe terenul
forestier proprietate publică a statului pe care îl folosește în baza
contractului de concesiune are obligația de a aduce la
cunoștința concedentului intenția de a înstrăina activul, cu 30 de
zile înainte de demararea procedurilor legale privind vânzarea.
(2) Prin contractul de vânzare-cumpărare a activului noul
proprietar preia:
a) obligațiile și sarcinile aferente activului, existente la data
încheierii contractului de vânzare-cumpărare cu Regia Națională
a Pădurilor — Romsilva;
b) obligația de a încheia contractul de concesiune a terenului
forestier strict aferent activului cumpărat;
c) obligația plății redevenței și a depunerii garanției.

10

MONITORUL OFICIAL AL ROMÂNIEI, PARTEA I, Nr. 196/29.III.2010

(3) Contractul de concesiune se încheie în termen de 10 zile
lucrătoare de la data încheierii contractului de vânzarecumpărare a activului.
(4) Plata redevenței se percepe de la data la care a fost
cumpărat activul.
Art. 6. — (1) Partajarea unui activ de pe terenul forestier, cu
scopul vânzării activului sau a unei părți a acestuia ori pentru
ieșirea din indiviziune a legatarilor, se efectuează numai după
aprobarea Ministerului Mediului și Pădurilor, în baza avizului
Regiei Naționale a Pădurilor — Romsilva.
(2) Pentru situațiile prevăzute la alin. (1) se încheie contracte
de concesiune pentru fiecare parte de teren forestier rezultată
din divizare, în termen de 10 zile lucrătoare de la data efectuării
divizării.
(3) În cazul nerespectării obligației prevăzute la alin. (2),
partajarea activului devine nulă de drept.
Art. 7. — (1) În situația încetării contractului de concesiune,
deținătorul activului de pe terenul forestier este obligat să vândă
activul în termen de 60 de zile de la data încetării contractului.
(2) Nerespectarea obligației prevăzute la alin. (1) se
sancționează potrivit prevederilor art. 107 din Legea nr. 46/2008 —
Codul silvic, cu modificările și completările ulterioare,
Art. 8. — Contractul de vânzare-cumpărare a activelor, care
se încheie între Regia Națională a Pădurilor — Romsilva și
cumpărător, cuprinde obligatoriu și următoarele clauze:
a) clauza privind modalitatea de recuperare a redevenței
cuvenite și neachitate, inclusiv a penalităților de întârziere a plății
acesteia;
b) clauza prin care cumpărătorul este obligat să încheie
contractul de concesiune a terenului aferent activului vândut, în

termen de 10 zile lucrătoare de la data încheierii contractului de
vânzare-cumpărare a activului;
c) clauza prin care contractul de vânzare-cumpărare a
activului devine nul de drept, în situația în care nu se respectă
clauza prevăzută la lit. b).
Art. 9. — (1) Contractele de concesiune pentru terenurile
forestiere aferente activelor vândute de Regia Națională a
Pădurilor — Romsilva se încheie de autoritatea publică centrală
care răspunde de silvicultură, conform modelului de contract de
concesiune prevăzut în anexa nr. 3, în termen de 10 zile
lucrătoare de la data încheierii contractului de vânzarecumpărare a activului.
(2) La data intrării în vigoare a prezentului ordin, contractele
de concesiune aflate în derulare se modifică prin încheierea de
acte adiționale, în concordanță cu prevederile prezentului ordin.
(3) Suprafața terenului forestier aferent activului care
urmează să se concesioneze este suprafața unității amenajistice
în care este amplasat obiectivul, stabilită conform
amenajamentului silvic în vigoare.
Art. 10. — Anexele nr. 1—3 fac parte integrantă din prezentul
ordin.
Art. 11. — La data intrării în vigoare a prezentului ordin,
Ordinul ministrului agriculturii, pădurilor și dezvoltării rurale
nr. 7/2005 pentru aprobarea modului de calcul și a modului de
plată a redevenței obținute din concesionarea terenurilor
forestiere proprietate publică a statului, aferente activelor vândute
de Regia Națională a Pădurilor — Romsilva, precum și a
modelului de contract de concesiune, publicat în Monitorul Oficial
al României, Partea I, nr. 91 din 27 ianuarie 2005, se abrogă.
Art. 12. — Prezentul ordin se publică în Monitorul Oficial al
României, Partea I.

p. Ministrul mediului și pădurilor,
Mircea Ioan Cotoșman,
secretar de stat
București, 17 martie 2010.
Nr. 367.

ANEXA Nr. 1

Creșterea medie anuală la exploatabilitate a arboretului total pentru speciile mesteacăn,
carpen și plop alb și negru
— m3/an/ha —
Nr.
crt.

Specia principală

Clasa de producție

Etajul fitoclimatic

V
0

1

2

3

1.

Mesteacăn *

3,4

FM1-FM3, FD4

2.

Carpen *

4,8

FD1-FD3

3.

Plop alb și negru *

4,3

CF, SS

* Volumele sunt stabilite conform lucrării ăModele matematico-auxologice și tabele de producție pentru arborete”, ediția 2004,
la vârstele exploatabilității prevăzute în normele tehnice în vigoare pentru amenajarea pădurilor.

MONITORUL OFICIAL AL ROMÂNIEI, PARTEA I, Nr. 196/29.III.2010

11
ANEXA Nr. 2

Criterii în baza cărora se determină coeficientul N utilizat la calculul valorii concesiunii (VAC)
Nr.
crt.
0

1.

Nota
acordată

Criterii
1

2

3

15

Arboretele la care nu este permisă sau nu este posibilă decât executarea
tăierilor de igienă sau a lucrărilor speciale de conservare, precum și terenuri
destinate împăduririi, încadrate la tipul funcțional TII

10

Arboretele la care sunt permise tratamente intensive, cum sunt cele de codru
grădinărit sau cvasigrădinărit, precum și terenuri destinate împăduririi,
încadrate la tipul funcțional TIII

5

Arboretele la care sunt permise tratamente cu perioada de regenerare normală
sau mai mare, dar cu restricții în executarea tăierilor, precum și terenuri
destinate împăduririi, încadrate la tipul funcțional TIV

3

Arboretele cu funcții de producție și de protecție la care nu sunt restricții privind
tratamentele, precum și terenuri destinate împăduririi, încadrate la tipurile
funcționale TV și TVI

2

Terenurile fără vegetație forestieră
2.

Categorii de arborete sau Arboretele la care sunt interzise orice fel de intervenții pentru extragerea de
terenuri de împădurit pe tipuri masă lemnoasă sau de alte produse nelemnoase, parcuri naționale, rezervații
funcționale
naturale și științifice, monumente ale naturii, precum și terenuri destinate
împăduririi, încadrate la tipul funcțional TI

1

Amplasarea terenului față de 2. A. Teren în intravilan și până la 2 km de la limita perimetrului construibil:
localități
— municipiul București și stațiuni balneare, climaterice sau turistice

150

— municipii reședință de județ, peste 100.000 de locuitori

120

— municipii reședință de județ, sub 100.000 de locuitori

90

— municipii

60

— orașe

40

— sate reședință de comună

20

— sate

10

2. B. Între 2 și 10 km de la limita perimetrului construibil:
— municipiul București și stațiuni balneare, climaterice sau turistice

80

— municipii reședință de județ, peste 100.000 de locuitori

60

— municipii reședință de județ, sub 100.000 de locuitori

40

— municipii

30

— orașe

20

— sate reședință de comună

10

— sate

5

2. C. Peste 10 km de la limita perimetrului construibil:
— municipiul București și stațiuni balneare, climaterice sau turistice

40

— municipii reședință de județ, peste 100.000 de locuitori

30

— municipii reședință de județ, sub 100.000 de locuitori

20

— municipii

10

— orașe

5

— sate reședință de comună

3

— sate

1

12

MONITORUL OFICIAL AL ROMÂNIEI, PARTEA I, Nr. 196/29.III.2010

0

3.

1

2

3

Amplasarea terenului față de 3. A. Transport rutier (terenul este amplasat la o distanță de cel mult 2 km față
rețelele de transport
de calea de transport):
— autostrăzi și drumuri naționale europene

40

— alte drumuri naționale, străzi din intravilanul municipiilor

30

— drumuri județene, străzi din intravilanul orașelor

20

— drumuri comunale, străzi din intravilanul comunelor, străzi din intravilanul
satelor
— drumuri forestiere, industriale și altele asemenea

10

3. B. Transport feroviar (în cazul în care terenul se află la o distanță de cel
mult 5 km față de stație)

5

3. C. Transport fluvial (în cazul în care terenul se află la o distanță de cel mult
5 km față de port)
3. D. Transport maritim (în cazul în care terenul se află la o distanță de cel
mult 5 km față de port)
Rețele de apă-canal până la 500 m

5

4.

Alte utilități

5.

Rețele de distribuție a energiei electrice până la 500 m
Rețele de distribuție a gazelor naturale până la 1.000 m
Ponderea suprafeței fondului Până la 16%
forestier național în cadrul 16,1—20%
județului
20,1—30%

5

5
5
5
5
50
40
30

30,1—40%

20

Peste 40%

10

NOTĂ:

1. Coeficientul N se determină ca sumă a notelor acordate pentru îndeplinirea tuturor criteriilor menționate.
2. Pentru criteriul ăAmplasarea terenului față de localități”, în cazul în care diferența dintre distanța față de localitatea cea
mai apropiată și distanța față de o localitate încadrată la o categorie de importanță mai mare aflată în apropiere este mai mică de
10 km, se ia în considerare distanța față de localitatea de cea mai mare categorie.
3. În cazul criteriului ăAmplasarea terenului față de rețelele de transport” se cumulează, în funcție de situație, notele de la
pct. 3. A, 3. B, 3. C și 3. D.
4. În cazul pct. 3. A se alege doar criteriul îndeplinit de obiectiv cu punctajul cel mai mare.
5. Pentru stabilirea criteriilor se iau în considerare distanțele cele mai scurte, în proiecție orizontală.
ANEXA Nr. 3

CONTRACT DE CONCESIUNE

nr
din
..
pentru terenul forestier aferent activului ............................................................,
vândut de Regia Națională a Pădurilor — Romsilva
În temeiul art. 11 alin. (3) din Legea nr. 46/2008 — Codul silvic, cu modificările și completările ulterioare, al Ordonanței de
urgență a Guvernului nr. 88/1997 privind privatizarea societăților comerciale, aprobată prin Legea nr. 44/1998, cu modificările și
completările ulterioare, al Normelor metodologice de aplicare a Ordonanței de urgență a Guvernului nr. 88/1997 privind privatizarea
societăților comerciale, cu modificările și completările ulterioare, și a Legii nr. 137/2002 privind unele măsuri pentru accelerarea
privatizării, aprobate prin Hotărârea Guvernului nr. 577/2002, cu modificările și completările ulterioare, al Ordonanței Guvernului
nr. 2/2003 privind abilitarea autorității publice centrale care răspunde de silvicultură pentru concesionarea, în numele statului, a
terenurilor forestiere proprietate publică a statului, aferente activelor vândute, aprobată cu modificări prin Legea nr. 242/2003, și
al Ordonanței de urgență a Guvernului nr. 54/2006 privind regimul contractelor de concesiune de bunuri proprietate publică,
aprobată cu modificări prin Legea nr. 22/2007,
luând în considerare Contractul de vânzare-cumpărare nr.
., având ca obiect activul
.,
aflat pe terenul forestier proprietate publică a statului, s-a încheiat prezentul contract de concesiune pentru terenurile forestiere aferente
activelor vândute de Regia Națională a Pădurilor — Romsilva, prin negocierea directă a părților.
CAPITOLUL I
Părțile contractante
Între Ministerul Mediului și Pădurilor, cu sediul în municipiul
București, Bd. Libertății nr. 12, sectorul 5, reprezentat
prin .................. , având funcția de ministru, în calitate de

concedent, pe de o parte, și ..............., persoană fizică (domiciliul,
buletinul/cartea de identitate)/persoana juridică (actul constitutiv al
operatorului economic) .........., cu sediul principal în ....................,
reprezentată prin ..................., având funcția de ................., în
calitate de concesionar, pe de altă parte.

MONITORUL OFICIAL AL ROMÂNIEI, PARTEA I, Nr. 196/29.III.2010
CAPITOLUL II
Obiectul contractului de concesiune
Art. 1. — Obiectul contractului îl constituie concesiunea
terenului forestier proprietate publică a statului, strict aferent
activului aflat în proprietatea concesionarului, situat în ............,
identificat potrivit amenajamentului silvic (O.S., U.P., u.a.) .........,
în suprafață de ....... ha.
Art. 2. — Valoarea concesiunii terenului ce face obiectul
contractului de concesiune este de .............. lei.
CAPITOLUL III
Termenul
Art. 3. — (1) Durata concesiunii este de 49 de ani, începând
de la data de ................ .
(2) Contractul de concesiune poate fi prelungit de drept pe o
perioadă de 24 de ani și 6 luni, dacă la data expirării primei
durate a concesiunii concesionarul continuă să folosească
terenul concesionat. Părțile vor încheia în acest sens un act
adițional la contract.
CAPITOLUL IV
Redevența
Art. 4. — (1) Redevența este de ............. lei pentru primul an
și se varsă la bugetul de stat.
(2) Redevența este anuală și se actualizează în funcție de
valoarea concesiunii terenului prevăzute la art. 2, la care se
aplică dobânda de referință stabilită de Banca Națională a
României.
(3) Cuantumul redevenței se stabilește anual, prin act
adițional la prezentul contract. Actul adițional este parte
integrantă din prezentul contract de concesiune.
(4) Redevența se plătește semestrial, conform prevederilor
prezentului contract de concesiune:
a) 40% până la 30 iunie;
b) 60% până la 31 decembrie.
CAPITOLUL V
Plata redevenței
Art. 5. — (1) Plata redevenței se face prin conturile:
— contul concedentului nr. ...............;
— contul concesionarului nr. ............. .
(2) Neplata redevenței totală sau parțială obligă
concesionarul la plata redevenței cu penalități de întârziere în
valoare de 0,2% din valoarea totală a redevenței/zi de întârziere.
(3) Neplata redevenței totală sau parțială cu o întârziere de
până la 60 de zile de la termenul-limită conduce la încetarea de
plin drept a prezentului contract de concesiune, fără somație
prealabilă, precum și, după caz, la plata de daune.
(4) Cuantumul penalităților se calculează de către direcția de
specialitate din cadrul Ministerului Mediului și Pădurilor.
CAPITOLUL VI
Drepturile părților contractante
SECȚIUNEA 1
Drepturile concesionarului

Art. 6. — Concesionarul are dreptul de a folosi, în mod direct,
pe riscul și pe răspunderea sa, terenul ce face obiectul
prezentului contract de concesiune.
Art. 7. — Concesionarul are dreptul să realizeze investiții prin
care să extindă capacitatea activului cumpărat, fără a schimba
categoria de folosință a terenului existentă la data cumpărării
activului de la Regia Națională a Pădurilor — Romsilva și numai
după aprobarea concedentului, solicitată înaintea începerii
proiectării investiției.

13

SECȚIUNEA a 2-a
Drepturile concedentului

Art. 8. — (1) Concedentul are dreptul să inspecteze bunul
concesionat, verificând respectarea obligațiilor asumate de
concesionar.
(2) Verificarea prevăzută la alin. (1) se va efectua numai cu
notificarea prealabilă a concesionarului și în prezența
reprezentanților legali ai acestuia sau a împuterniciților acestora.
(3) Concedentul are dreptul să modifice în mod unilateral
contractul de concesiune, din motive excepționale legate de
interesul național/local sau ca urmare a modificării legislației în
vigoare, prin act adițional notificat concesionarului.
CAPITOLUL VII
Obligațiile părților
SECȚIUNEA 1
Obligațiile concesionarului

Art. 9. — (1) Concesionarul este obligat să asigure folosirea
în regim de continuitate și de permanență a terenului care face
obiectul concesiunii și să folosească activul de pe teren potrivit
destinației avute la momentul încheierii contractului de vânzarecumpărare a activului.
(2) Concesionarul este obligat să folosească în mod direct
terenul care face obiectul concesiunii, păstrând și asigurând
respectarea categoriei sale de folosință pe toată durata
concesiunii.
(3) Concesionarul nu poate subconcesiona terenul forestier
care face obiectul prezentului contract.
(4) Concesionarul este obligat să nu vândă activul de pe
terenul forestier care face obiectul prezentului contract decât
după o prealabilă notificare a concedentului cu privire la intenția
de vânzare, cu 30 de zile înainte de demararea procedurilor
legale privind vânzarea.
(5) Concesionarul este obligat să încheie câte un contract de
concesiune pentru fiecare suprafață de teren forestier rezultată
din divizarea activului, numai în cazul în care a solicitat și a
obținut acordul concedentului pentru divizarea activului de pe
terenul forestier care face obiectul prezentului contract de
concesiune.
(6) Concesionarul este obligat să nu înceapă lucrări de
investiții pentru extinderea capacității activului cumpărat fără
avizul prealabil al concedentului.
(7) Concesionarul este obligat să plătească sumele
reprezentând redevența și eventualele penalități de întârziere,
precum și daunele interese cauzate concedentului, așa cum
este prevăzut în prezentul contract de concesiune și în actele
adiționale ulterioare.
(8) În termen de 180 de zile de la data încheierii prezentului
contract de concesiune, concesionarul este obligat să depună o
garanție în sumă de ........... lei, reprezentând 5% din cuantumul
redevenței calculate pentru 12 luni de folosință a terenului
forestier.
(9) Concesionarul este obligat să transmită concedentului
copii de pe toate documentele de plată a oricăror sume privind
executarea prezentului contract, în termen de 5 zile de la data
vizei băncii la care s-a ordonat efectuarea plății.
(10) Concesionarul este obligat să folosească terenul în noile
condiții stabilite de concedent în mod unilateral, potrivit art. 8
alin. (3), fără a putea solicita încetarea prezentului contract de
concesiune.
(11) La încetarea prezentului contract de concesiune,
concesionarul predă terenul cu aceleași caracteristici pe care
le-a avut la momentul încheierii contractului de concesiune
administratorului pădurilor statului, în prezența unui reprezentant
al autorității publice centrale care răspunde de silvicultură.
(12) Concesionarul este obligat să permită inspectarea
terenului forestier care face obiectul prezentului contract de

14

MONITORUL OFICIAL AL ROMÂNIEI, PARTEA I, Nr. 196/29.III.2010

concesiune de reprezentanții concedentului și să desemneze
un reprezentant care va participa la acțiunea de inspecție.
(13) Prezentul contract de concesiune nu îl exonerează pe
concesionar de obligațiile ce decurg din lege pentru obținerea de
avize, acorduri, licențe, autorizații, în desfășurarea activității sale.
SECȚIUNEA a 2-a
Obligațiile concedentului

Art. 10. — (1) Concedentul este obligat să nu îl tulbure pe
concesionar în exercițiul drepturilor rezultate din prezentul
contract de concesiune.
(2) Concedentul nu are dreptul să modifice în mod unilateral
prezentul contract de concesiune, în afară de cazurile prevăzute
expres de lege sau de art. 8 alin. (3).
(3) Concedentul este obligat să notifice concesionarului
apariția oricăror împrejurări de natură să aducă atingere
drepturilor concesionarului.
(4) Concedentul este obligat să notifice concesionarului
intenția de a inspecta terenul forestier care face obiectul
prezentului contract.
CAPITOLUL VIII
Încetarea contractului de concesiune
Art. 11. — (1) Prezentul contract de concesiune încetează în
următoarele situații:
a) la expirarea duratei stabilite în contract, dacă nu intervine
prelungirea de drept a contractului în condițiile art. 3 alin. (2);
b) în cazul în care interesul național sau local o impune, prin
denunțarea unilaterală de către concedent, cu plata unei
despăgubiri juste și prealabile în sarcina concedentului. Modul
de plată și cuantumul despăgubirilor vor fi stabilite de concedent
și concesionar de comun acord, iar în cazul în care nu cad de
comun acord, instanța judecătorească va hotărî în această
privință;
c) în cazul denunțării unilaterale de către concesionar, în
situații de forță majoră sau caz fortuit;
d) în cazul nerespectării obligațiilor contractuale de către
concesionar, prin reziliere, cu plata unei despăgubiri în sarcina
concesionarului;
e) dacă activul proprietatea concesionarului a încetat să mai
existe;
f) în cazul vânzării activului, situație în care concesionarul trebuie
să notifice concedentului intenția sa de vânzare cu 30 de zile înainte
de demararea procedurilor legale privind vânzarea;
g) dacă activul de pe teren și-a schimbat proprietarul printr-o
procedură de succesiune din care rezultă mai mulți proprietari în
indiviziune, caz în care se va încheia alt contract de concesiune,
în termen de 10 zile lucrătoare de la data finalizării succesiunii,
cu succesorul care a dobândit cea mai mare parte din active,
iar în cazul egalității părților succesorale, prin desemnarea de
către majoritatea succesorilor a unui reprezentant;
h) în cazul în care concesionarul nu a plătit redevența la
termenele prevăzute în prezentul contract;
i) dacă activul de pe terenul forestier a fost divizat, cu
aprobarea autorității publice centrale care răspunde de
silvicultură, în baza avizului Regiei Naționale a Pădurilor —
Romsilva, urmând a se încheia contracte de concesiune pentru
fiecare parte de teren forestier rezultată din divizare, în termen
de 10 zile lucrătoare de la data aprobării divizării;
j) dacă concesionarul nu a plătit redevența anuală la
termenul prevăzut în contract sau în actele adiționale ulterioare;
k) alte cauze de încetare a prezentului contract de
concesiune, fără a aduce atingere clauzelor și condițiilor
reglementate de lege.
Concedent,
Ministerul Mediului și Pădurilor
.......................................,
ministru

(2) În cazul încetării contractului de concesiune din cauzele
menționate la alin. (1) lit. a—e și h), concesionarul este obligat
să vândă activul de pe teren în termen de 60 de zile
calendaristice de la data încetării contractului de concesiune.
(3) În cazul încetării contractului de concesiune din cauzele
menționate la alin. (1) lit. f) și g), iar deținătorul sau deținătorii
activelor nu încheie contractul de concesiune la termenul
prevăzut pentru aceste situații, concesionarul poate iniția
procedura de executare silită, în baza unei hotărâri
judecătorești, a vânzării activului cu o prealabilă notificare a
deținătorului sau deținătorilor activului.
(4) În cazul încetării contractului de concesiune din cauza
prevăzută la alin. (1) lit. i), iar noii deținători ai activelor rezultate
din divizare nu încheie la termenul prevăzut pentru această
situație contractul de concesiune, aprobarea divizării activului
devine nulă de drept.
CAPITOLUL IX
Răspunderea contractuală
Art. 12. — (1) Părțile semnatare ale prezentului contract de
concesiune se angajează să execute de bună-credință
prevederile acestuia.
(2) Nerespectarea de către părțile contractante a obligațiilor
cuprinse în prezentul contract de concesiune atrage
răspunderea contractuală a părților în culpă, contravențională și
penală.
Art. 13. — (1) Forța majoră și cazul fortuit exonerează de
răspundere partea care o/îl invocă.
(2) Invocarea forței majore sau a cazului fortuit se notifică de către
oricare dintre părți celeilalte în termen de 24 ore de la producere prin
orice mijloc de comunicare și în termen de 5 zile printr-un înscris
înregistrat la registratura părții destinatare a notificării.
(3) În termen de 10 zile lucrătoare de la data încetării forței
majore sau a cazului fortuit, reprezentanții părților vor analiza
situația executării prezentului contract de concesiune,
continuarea sau încetarea acestuia.
CAPITOLUL X
Litigii
Art. 14. — Litigiile de orice fel ce decurg din executarea
prezentului contract de concesiune sunt supuse soluționării
instanței competente.
CAPITOLUL XI
Definiții
Art. 15. — (1) Prin forță majoră, în sensul prezentului contract
de concesiune, se înțelege o împrejurare externă cu caracter
excepțional, independentă de voința părților, invincibilă și
imprevizibilă.
(2) Prin caz fortuit se înțelege acele împrejurări care au
intervenit și au condus la producerea prejudiciului și care nu
implică vinovăția părților, dar care nu întrunesc caracteristicile
forței majore.
CAPITOLUL XII
Alte clauze
Art. 16. — (1) Prevederile prezentului contract de concesiune
se completează cu dispozițiile Legii contenciosului administrativ
nr. 554/2004, cu modificările și completările ulterioare, și ale
Codului civil, după caz.
(2) Prezentul contract de concesiune a fost încheiat în două
exemplare originale, câte unul pentru fiecare parte.
Concesionar,
.......................................

MONITORUL OFICIAL AL ROMÂNIEI, PARTEA I, Nr. 196/29.III.2010

15

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
pentru modificarea modelelor situațiilor financiare periodice și a normelor metodologice
privind întocmirea și utilizarea acestora, aplicabile instituțiilor financiare nebancare,
aprobate prin Ordinul Băncii Naționale a României nr. 18/2007
Având în vedere prevederile art. 54 din Legea nr. 93/2009 privind instituțiile financiare nebancare,
în temeiul prevederilor art. 73 alin. (1) din Legea nr. 93/2009 și ale art. 48 din Legea nr. 312/2004 privind Statutul Băncii
Naționale a României,
Banca Națională a României emite următorul ordin:
Art. I. — Modelele situațiilor financiare periodice și normele
metodologice privind întocmirea și utilizarea acestora, aplicabile
instituțiilor financiare nebancare, aprobate prin Ordinul Băncii
Naționale a României nr. 18/2007, publicat în Monitorul Oficial al
României, Partea I, nr. 15 și 15 bis din 9 ianuarie 2008, se
modifică potrivit prevederilor cuprinse în anexa care face parte
integrantă din prezentul ordin.

Art. II. — Prevederile prezentului ordin se aplică începând
cu situațiile financiare periodice întocmite de către instituțiile
financiare nebancare pentru data de 31 martie 2010, cu excepția
prevederilor menționate la pct. II paragrafele 2 și 3 din anexă,
care se aplică începând cu situațiile financiare periodice
întocmite de către instituțiile financiare nebancare pentru data
de 31 decembrie 2009.

Președintele Consiliului de administrație al Băncii Naționale a României,
Mugur Constantin Isărescu
București, 19 martie 2010.
Nr. 4.

ANEXĂ

MODIFICĂRI

ale modelelor situațiilor financiare periodice și ale normelor metodologice privind întocmirea și utilizarea acestora,
aplicabile instituțiilor financiare nebancare
I. În cuprinsul textului, referirile la provizioane (pentru
depreciere) se vor citi ca referiri la ajustări pentru depreciere,
iar referirile la RON se vor citi ca referiri la lei.
II. Capitolul II ăDispoziții referitoare la modelele și regulile de
întocmire și depunere a situațiilor financiare periodice” se
modifică după cum urmează:
1. Punctul 1.2 se modifică și va avea următorul cuprins:
ă1.2. La întocmirea situațiilor financiare periodice de către
instituțiile financiare nebancare se au în vedere prevederile
Reglementărilor contabile conforme cu directivele europene,
aplicabile instituțiilor de credit, instituțiilor financiare nebancare
și Fondului de garantare a depozitelor în sistemul bancar,
aprobate prin Ordinul Băncii Naționale a României nr. 13/2008,
cu modificările și completările ulterioare, prezentele norme
metodologice, precum și oricare alte reglementări în materie în
vigoare.”
2. La punctul 3.1 paragraful 1, liniuța a treia se modifică
și va avea următorul cuprins:
ă— în termenul de depunere la Banca Națională a României
a situațiilor financiare anuale publicabile, prevăzut de
Reglementările contabile conforme cu directivele europene,
aplicabile instituțiilor de credit, instituțiilor financiare nebancare
și Fondului de garantare a depozitelor în sistemul bancar,
aprobate prin Ordinul Băncii Naționale a României nr. 13/2008,
cu modificările și completările ulterioare, situațiile financiare cu
termen de depunere anual.”

3. La punctul 3.1, paragraful 2 se modifică și va avea
următorul cuprins:
ăÎn cazul în care informațiile prezentate în situațiile financiare
cu termen de depunere trimestrial sau semestrial, întocmite
pentru sfârșitul exercițiului financiar, înregistrează modificări în
perioada cuprinsă între data încheierii exercițiului financiar și
data aprobării situațiilor financiare anuale, instituțiile financiare
nebancare vor retransmite respectivele situații financiare în
termenul de depunere la Banca Națională a României a
situațiilor financiare anuale publicabile, prevăzut de
Reglementările contabile conforme cu directivele europene,
aplicabile instituțiilor de credit, instituțiilor financiare nebancare
și Fondului de garantare a depozitelor în sistemul bancar,
aprobate prin Ordinul Băncii Naționale a României nr. 13/2008,
cu modificările și completările ulterioare, împreună cu situațiile
financiare, aferente exercițiului financiar curent, transmise până
la data aprobării situațiilor financiare anuale.”
III. La capitolul III ăModelele situațiilor financiare periodice și
normele metodologice privind întocmirea și utilizarea acestora”,
punctul 6 ăIndicatori de activitate — mod 5090” se modifică după
cum urmează:
1. Primele două teze ale paragrafului ăFraude” se
modifică și vor avea următorul cuprins:
ăCuprinde numărul fraudelor constatate intern în perioada de
raportare, precum și valoarea totală în lei a prejudiciilor
suportate de instituția financiară nebancară, ca urmare a

16

MONITORUL OFICIAL AL ROMÂNIEI, PARTEA I, Nr. 196/29.III.2010

producerii fraudelor respective, informațiile fiind defalcate pe linii
după cum urmează: total, fraude interne și fraude externe.
Raportarea fraudelor la data constatării acestora corespunde cu
momentul înregistrării în contabilitate, indiferent dacă la această
dată a fost sau nu identificat autorul fraudei.
Pentru clasificarea fraudelor în «fraude interne» și «fraude
externe» se vor avea în vedere prevederile din anexa nr. 3
«Clasificarea evenimentelor de pierdere» la Regulamentul
Băncii Naționale a României și al Comisiei Naționale a Valorilor
Mobiliare nr. 24/29/2006 privind determinarea cerințelor minime
de capital ale instituțiilor de credit și ale firmelor de investiții
pentru riscul operațional, aprobat prin Ordinul Băncii Naționale
a României și al Comisiei Naționale a Valorilor Mobiliare
nr. 21/118/2006.”

2. Paragraful ăSoldul creditelor afectate de restanțe” se
modifică și va avea următorul cuprins:
ăCuprinde întreaga valoare a creditelor (atât a părții curente
înscrise la pozițiile 102—150 și 350 din formularul mod 5000
«Situația patrimoniului», cât și a părții restante înscrise la
pozițiile 185 și 360 din formularul mod 5000 «Situația
patrimoniului»), în condițiile în care se înregistrează restanțe la
plată, fie de principal, fie de dobândă.
Acest indicator va cuprinde valorile la nivel de contract de
credit/leasing financiar (care înregistrează restanțe la plată, fie
de principal, fie de dobândă) și nu la nivel de client, principiul
contaminării nefiind aplicat.
Restanțele decurgând din TVA și servicii diverse rezultate din
derularea contractelor de leasing financiar nu afectează
indicatorul «Soldul creditelor afectate de restanțe».”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 196/29.III.2010 conține 16 pagini.

Prețul: 3,20 lei

&JUYDGY|441828]
ISSN 1453—4495

