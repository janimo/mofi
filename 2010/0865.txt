PARTEA I

Anul 178 (XXII) — Nr. 865

Joi, 23 decembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

215. — Lege privind aderarea României la Convenția
internațională pentru simplificarea și armonizarea
regimurilor vamale, adoptată la Kyoto la 18 mai 1973,
și la Protocolul de modificare a Convenției internaționale
pentru simplificarea și armonizarea regimurilor
vamale, adoptat la Bruxelles la 26 iunie 1999............

2

Protocol de modificare a Convenției internaționale pentru
simplificarea și armonizarea regimurilor vamale,
adoptat la Bruxelles la 26 iunie 1999 ........................

2–16

1.095. — Decret pentru promulgarea Legii privind aderarea
României la Convenția internațională pentru simplificarea
și armonizarea regimurilor vamale, adoptată la Kyoto
la 18 mai 1973, și la Protocolul de modificare a
Convenției internaționale pentru simplificarea și
armonizarea regimurilor vamale, adoptat la Bruxelles
la 26 iunie 1999 ..........................................................

16

2

MONITORUL OFICIAL AL ROMÂNIEI, PARTEA I, Nr. 865/23.XII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aderarea României la Convenția internațională pentru simplificarea și armonizarea
regimurilor vamale, adoptată la Kyoto la 18 mai 1973, și la Protocolul de modificare a Convenției
internaționale pentru simplificarea și armonizarea regimurilor vamale,
adoptat la Bruxelles la 26 iunie 1999
Parlamentul României adoptă prezenta lege.
Art. 1. — România aderă la Convenția internațională pentru
simplificarea și armonizarea regimurilor vamale, adoptată la
Kyoto la 18 mai 1973.

Art. 2. — România aderă la Protocolul de modificare a
Convenției internaționale pentru simplificarea și armonizarea
regimurilor vamale, din anul 1973, adoptat la Bruxelles la
26 iunie 1999.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR VIOREL MELEȘCANU

București, 11 noiembrie 2010.
Nr. 215.
PROTOCOL
de modificare a Convenției internaționale pentru simplificarea și armonizarea regimurilor vamale,
adoptat la Bruxelles la 26 iunie 1999
Părțile contractante la Convenția internațională pentru simplificarea și armonizarea regimurilor vamale, adoptată la Kyoto
la 18 mai 1973 și intrată în vigoare la 25 septembrie 1974, denumită în continuare convenția, încheiată sub auspiciile Consiliului
de Cooperare Vamală, denumit în continuare Consiliul,
având în vedere faptul că, în vederea atingerii obiectivelor care vizează:
— eliminarea diferențelor dintre regimurile vamale și practicile vamale ale părților contractante care pot împiedica comerțul
internațional și alte schimburi internaționale;
— să răspundă nevoilor comerțului internațional și ale controlului vamal în ceea ce privește facilitarea, simplificarea și
armonizarea regimurilor și a practicilor vamale;
— să asigure stabilirea unor standarde adecvate în domeniul controlului vamal; și
— să permită administrației vamale să facă față schimbărilor majore care au intervenit în domeniul comerțului și în cadrul
metodelor și tehnicilor administrative,
convenția trebuie modificată,
având în vedere faptul că, de asemenea, convenția modificată:
— trebuie să garanteze că principiile fundamentale care reglementează această simplificare și armonizare au un caracter
obligatoriu pentru părțile contractante la convenție;
— trebuie să permită administrației vamale să instituie proceduri eficiente, susținute de metode de control adecvate și
eficiente; și
— va permite atingerea unui nivel înalt de simplificare și de armonizare a regimurilor și practicilor vamale, ceea ce constituie
un obiectiv esențial al Consiliului, aducând astfel o contribuție majoră la facilitarea comerțului internațional,
convin după cum urmează:
ARTICOLUL 1

ARTICOLUL 2

Preambulul și articolele convenției se modifică în
conformitate cu textul din apendicele I la prezentul
protocol.

Anexele la convenție se înlocuiesc cu anexa generală
din apendicele II și cu anexele specifice din apendicele III*)
la prezentul protocol.

*) Decizia privind aderarea la anexele specifice revizuite, cuprinse în apendicele III la prezentul protocol, va interveni ulterior, conform Deciziei Consiliului
Uniunii Europene din 17 martie 2003 privind aderarea Comunității Europene la Protocolul de modificare a Convenției internaționale pentru simplificarea și
armonizarea regimurilor vamale (Convenția Kyoto).

MONITORUL OFICIAL AL ROMÂNIEI, PARTEA I, Nr. 865/23.XII.2010
ARTICOLUL 3

(1) Orice parte contractantă la convenție își poate exprima
consimțământul de a fi parte la prezentul protocol, inclusiv la
apendicele I și II:
a) semnându-l fără rezerva ratificării;
b) depunând un instrument de ratificare după semnarea
protocolului sub rezerva ratificării; sau
c) aderând la protocol.
(2) Prezentul protocol este deschis până la 30 iunie 2000
pentru semnarea de către părțile contractante la convenție, la
sediul Consiliului din Bruxelles. După această dată, prezentul
protocol va fi deschis pentru aderare.
(3) Prezentul protocol, inclusiv apendicele I și II, intră în
vigoare la 3 luni de la data la care 40 de părți contractante au
semnat protocolul, fără rezerva ratificării, sau au depus
instrumentele de ratificare ori de aderare.
(4) După ce 40 de părți contractante și-au exprimat
consimțământul de a fi parte la prezentul protocol, în
conformitate cu alin. (1), o parte contractantă la convenție
acceptă modificările aduse convenției numai devenind parte la
prezentul protocol. Prezentul protocol intră în vigoare pentru
partea contractantă vizată la 3 luni după ce l-a semnat fără
rezerva ratificării sau după ce a depus un instrument de
ratificare ori de aderare.
ARTICOLUL 4

În momentul în care își exprimă consimțământul de a fi parte
la prezentul protocol, o parte contractantă la convenție poate
accepta una/unul sau mai multe dintre anexele specifice ori

3

dintre capitolele acestora prevăzute în apendicele III, informând
secretarul general al Consiliului cu privire la această acceptare,
precum și cu privire la practicile recomandate față de care a
emis rezerve.
ARTICOLUL 5

După intrarea în vigoare a prezentului protocol, secretarul
general al Consiliului nu acceptă niciun instrument de ratificare
sau de aderare la convenție.
ARTICOLUL 6

În cadrul relațiilor dintre părțile la prezentul protocol,
prezentul protocol și apendicele sale se substituie convenției.
ARTICOLUL 7

Secretarul general al Consiliului este depozitarul prezentului
protocol și își asumă responsabilitățile prevăzute în art. 19 din
apendicele I la prezentul protocol.
ARTICOLUL 8

Prezentul protocol va fi deschis pentru semnare de către
părțile contractante la convenție, la sediul Consiliului din
Bruxelles, de la 26 iunie 1999.
ARTICOLUL 9

În conformitate cu art. 102 din Carta Organizației Națiunilor
Unite, prezentul protocol și apendicele sale vor fi înregistrate la
Secretariatul Organizației Națiunilor Unite, la cererea
secretarului general al Consiliului.

APENDICELE I
la protocol

CONVENȚIA INTERNAȚIONALĂ

pentru simplificarea și armonizarea regimurilor vamale
(modificată)
PREAMBUL
Părțile contractante la prezenta convenție, întocmită sub auspiciile Consiliului de Cooperare Vamală,
depunând eforturi pentru a elimina diferențele dintre regimurile și practicile vamale ale părților contractante, care pot
obstrucționa comerțul internațional și alte schimburi internaționale,
dorind să aducă o contribuție eficientă la dezvoltarea comerțului și a acestor schimburi prin simplificarea și armonizarea
regimurilor și a practicilor vamale și prin favorizarea cooperării internaționale,
constatând că avantajele semnificative determinate de facilitarea comerțului internațional pot fi obținute fără a aduce
atingere standardelor care reglementează în mod normal controlul vamal,
recunoscând faptul că simplificarea și armonizarea se pot realiza în special prin aplicarea principiilor expuse în continuare:
— punerea în aplicare a unor programe în vederea modernizării constante a regimurilor și practicilor vamale și a ameliorării
eficienței și randamentului acestora;
— aplicarea regimurilor și practicilor vamale în mod previzibil, coerent și transparent;
— punerea la dispoziția părților interesate a tuturor informațiilor necesare privind actele cu putere de lege, normele
administrative, regimurile și practicile vamale;
— adoptarea tehnicilor moderne, cum ar fi sistemele de management al riscurilor și controalele prin audit, precum și
utilizarea pe scară cât mai largă a tehnologiei informației;
— cooperarea, dacă este cazul, cu celelalte autorități naționale, cu alte autorități vamale și cu mediile comerciale;
— punerea în aplicare a standardelor internaționale relevante;
— deschiderea, pentru părțile vătămate, a unor căi de recurs administrative și judiciare ușor accesibile,

4

MONITORUL OFICIAL AL ROMÂNIEI, PARTEA I, Nr. 865/23.XII.2010

convinse de faptul că un instrument internațional care reia obiectivele și principiile de mai sus, pe care părțile contractante
se angajează să le pună în aplicare, poate determina un grad înalt de simplificare și de armonizare a regimurilor și practicilor
vamale, ceea ce constituie unul dintre scopurile principale ale Consiliului de Cooperare Vamală, aducând astfel o contribuție majoră
la facilitarea comerțului internațional,
convin după cum urmează:
CAPITOLUL I
Definiții
ARTICOLUL 1

În sensul prezentei convenții, se definesc următorii termeni:
a) standard: o dispoziție a cărei punere în aplicare se
consideră a fi necesară pentru armonizarea și simplificarea
regimurilor și practicilor vamale;
b) standard tranzitoriu: un standard din anexa generală,
pentru care se acordă un termen mai lung de punere în aplicare;
c) practică recomandată: o dispoziție dintr-o anexă specifică,
recunoscută ca fiind un progres în calea armonizării și
simplificării regimurilor și practicilor vamale și a cărei aplicare
pe scară cât mai largă este recomandată;
d) legislație națională: actele cu putere de lege, normele
administrative și alte măsuri impuse de o autoritate competentă
a unei părți contractante și aplicabile pe întregul teritoriu al părții
contractante în cauză sau tratatele în vigoare care angajează
partea respectivă;
e) anexă generală: totalitatea dispozițiilor aplicabile tuturor
regimurilor și practicilor vamale menționate de prezenta
convenție;
f) anexă specifică: o serie de dispoziții aplicabile unuia sau
mai multor regimuri și practici vamale menționate de prezenta
convenție;
g) directive: o serie de explicații ale dispozițiilor anexei
generale, anexelor specifice și ale capitolelor acestora, care
indică anumite linii de conduită ce pot fi urmate pentru aplicarea
standardelor, standardelor tranzitorii și a practicilor recomandate
și care precizează practicile recomandate, precum și exemple
de facilități mai mari recomandate;
h) comitet tehnic permanent: comitetul tehnic permanent al
Consiliului;
i) Consiliu: organizația înființată prin Convenția de instituire a
unui Consiliu de Cooperare Vamală, încheiată la Bruxelles la
15 decembrie 1950;
j) uniune vamală sau economică: o uniune constituită și
formată din statele care au competența de a adopta propriile
reglementări obligatorii pentru aceste state în domeniile vizate
de prezenta convenție și de a decide, conform procedurilor lor
interne, semnarea sau ratificarea prezentei convenții ori
aderarea la aceasta.
CAPITOLUL II
Sfera de aplicare și structura
Sfera de aplicare a convenției
ARTICOLUL 2

Fiecare parte contractantă se angajează să promoveze
simplificarea și armonizarea regimurilor vamale și, în acest scop,
să se conformeze, în condițiile prevăzute de prezenta convenție,

standardelor, standardelor tranzitorii și practicilor recomandate
care fac obiectul anexelor la prezenta convenție. Cu toate
acestea, fiecare parte contractantă poate acorda facilități mai
mari decât cele prevăzute în convenție, iar fiecărei părți
contractante i se recomandă să acorde astfel de facilități în cea
mai mare măsură posibilă.
ARTICOLUL 3

Dispozițiile prezentei convenții nu aduc atingere aplicării
legislației naționale în ceea ce privește interdicțiile sau restricțiile
privind mărfurile supuse unui control vamal.
Structura convenției
ARTICOLUL 4

(1) Convenția conține un cuprins, o anexă generală și anexe
specifice.
(2) Anexa generală și fiecare anexă specifică la prezenta
convenție sunt formate din capitole care constituie o
subdiviziune a anexei și conțin:
a) definiții; și
b) standarde, dintre care unele, cuprinse în anexa generală,
sunt tranzitorii.
(3) Fiecare anexă specifică conține, de asemenea, practici
recomandate.
(4) Fiecare anexă este însoțită de directive ale căror texte nu
sunt obligatorii pentru părțile contractante.
ARTICOLUL 5

În sensul prezentei convenții, anexele specifice și capitolele
acestora în vigoare pentru o parte contractantă se consideră ca
făcând parte integrantă din convenție și, în ceea ce privește
partea contractantă vizată, orice trimitere la convenție se
consideră ca făcând trimitere, de asemenea, la aceste anexe și
capitole.
CAPITOLUL III
Administrarea convenției
Comitetul de gestionare
ARTICOLUL 6

(1) Se instituie un comitet de gestionare pentru a examina
punerea în aplicare a prezentei convenții și a studia orice
măsură care are scopul de a asigura o interpretare și o aplicare
uniformă a acesteia, precum și orice modificare propusă.
(2) Părțile contractante sunt membre ale Comitetului de
gestionare.
(3) Administrația competentă a oricărei entități care, în sensul
art. 8, îndeplinește condițiile necesare pentru a deveni parte
contractantă la prezenta convenție sau a oricărui membru al
Organizației Mondiale a Comerțului poate asista la ședințele

MONITORUL OFICIAL AL ROMÂNIEI, PARTEA I, Nr. 865/23.XII.2010
Comitetului de gestionare în calitate de observator. Statutul și
drepturile acestor observatori sunt definite printr-o decizie a
Consiliului. Drepturile menționate anterior nu se pot exercita
înainte de intrarea în vigoare a deciziei.
(4) Comitetul de gestionare poate invita reprezentanți ai
organizațiilor internaționale, guvernamentale și neguvernamentale
să asiste la ședințele Comitetului de gestionare în calitate de
observatori.
(5) Comitetul de gestionare:
a) recomandă părților contractante:
(i) modificările care trebuie aduse corpului prezentei
convenții;
(ii) modificările care trebuie aduse anexei generale,
anexelor specifice și capitolelor acestora, adăugarea
unor capitole noi la anexa generală; și
(iii) adăugarea de noi anexe specifice și de noi capitole
la anexele specifice;
b) poate decide să modifice practicile recomandate sau să
includă noi practici recomandate în anexele specifice ori în
capitolele acestora, în conformitate cu art. 16;
c) planifică punerea în aplicare a dispozițiilor prezentei
convenții în conformitate cu art. 13 alin. (4);
d) efectuează revizuiri și actualizări ale directivelor;
e) ia în considerare orice altă problemă care este supusă
atenției sale în legătură cu prezenta convenție;
f) informează comitetul tehnic permanent și Consiliul cu
privire la deciziile sale.
(6) Administrațiile competente ale părților contractante
comunică secretarului general al Consiliului propunerile
menționate la alin. (5) lit. a), b), c) sau d) și motivele care le
justifică, precum și cererile de înscriere a punctelor pe ordinea
de zi a ședințelor Comitetului de gestionare. Secretarul general
al Consiliului aduce propunerile de modificări la cunoștința
administrațiilor competente ale părților contractante și a
observatorilor menționați la alin. (2), (3) și (4).
(7) Comitetul de gestionare se reunește cel puțin o dată pe
an. Comitetul își alege anual președintele și vicepreședintele.
Secretarul general al Consiliului distribuie invitația și proiectul
de ordine de zi administrațiilor competente ale părților
contractante și observatorilor menționați la alin. (2), (3) și (4) cu
cel puțin 6 săptămâni înainte de ședința Comitetului de
gestionare.
(8) În cazul în care o decizie nu se poate lua prin consens,
problemele înaintate Comitetului de gestionare se supun votului
părților contractante prezente. Propunerile făcute în conformitate
cu alin. (5) lit. a), b) sau c) din prezentul articol se aprobă cu o
majoritate de două treimi din voturile exprimate. Comitetul de
gestionare decide asupra tuturor celorlalte probleme cu
majoritatea voturilor exprimate.
(9) În cazul aplicării art. 8 alin. (5) din prezenta convenție,
uniunile vamale sau economice care sunt părți contractante
dispun, în caz de vot, doar de un număr de voturi egal cu
numărul total de voturi care pot fi acordate membrilor acestora
care sunt părți contractante.
(10) Comitetul de gestionare adoptă un raport înainte de
închiderea ședinței. Acest raport se transmite Consiliului,
precum și părților contractante și observatorilor menționați la
alin. (2), (3) și (4).

5

(11) În absența dispozițiilor specifice la prezentul articol, se
aplică regulamentul de procedură al Consiliului, cu excepția
cazului în care Comitetul de gestionare decide altfel.
ARTICOLUL 7

În sensul votului din cadrul Comitetului de gestionare, se
votează separat pe fiecare anexă specifică și fiecare capitol al
unei anexe specifice.
a) Fiecare parte contractantă are competența de a vota cu
privire la aspecte legate de interpretarea, aplicarea și
modificarea cuprinsului și anexei generale ale convenției.
b) În ceea ce privește problemele referitoare la o anexă
specifică sau la un capitol al unei anexe specifice deja în
vigoare, au competența de a vota numai părțile contractante
care au acceptat anexa în cauză sau capitolul în cauză.
c) Fiecare parte contractantă are competența de a vota cu
privire la proiecte de noi anexe specifice sau de noi capitole ale
unei anexe specifice.
CAPITOLUL IV
Partea contractantă
Ratificarea convenției
ARTICOLUL 8

(1) Orice membru al Consiliului sau orice membru al
Organizației Națiunilor Unite ori al instituțiilor sale specializate
poate deveni parte contractantă la prezenta convenție:
a) semnând-o, fără rezerva ratificării;
b) depunând un instrument de ratificare după semnarea sub
rezerva ratificării; sau
c) aderând la aceasta.
(2) Prezenta convenție este deschisă pentru semnare de
către membrii menționați la alin. (1) până la 30 iunie 1974 la
sediul Consiliului, la Bruxelles. După această dată, ea va fi
deschisă pentru aderarea acestor membri.
(3) Fiecare parte contractantă precizează, în momentul
semnării sau ratificării prezentei convenții ori al aderării la
aceasta, anexa sau anexele specifice ori capitolele acestora pe
care le acceptă. Fiecare parte contractantă poate notifica ulterior
depozitarul cu privire la acceptarea uneia sau mai multor alte
anexe specifice ori capitole ale acestora.
(4) Părțile contractante care acceptă o nouă anexă specifică
sau un nou capitol al unei anexe specifice notifică acest fapt
depozitarului, în conformitate cu alin. (3) din prezentul articol.
(5) a) Orice uniune vamală sau economică poate deveni, în
conformitate cu dispozițiile alin. (1), (2) și (3) din prezentul
articol, parte contractantă la prezenta convenție. Aceasta
informează depozitarul cu privire la competența sa în raport cu
domeniile vizate de prezenta convenție. Ea informează, de
asemenea, depozitarul cu privire la orice modificare
semnificativă adusă sferei sale de competență.
b) Uniunile vamale sau economice părți contractante la
prezenta convenție exercită, pentru problemele ce țin de
competența lor, în nume propriu, drepturile și se achită de
responsabilitățile pe care le conferă prezenta convenție
membrilor acestor uniuni care sunt părți contractante la prezenta

6

MONITORUL OFICIAL AL ROMÂNIEI, PARTEA I, Nr. 865/23.XII.2010

convenție. În asemenea cazuri, membrii acestor uniuni nu au
competența de a exercita individual aceste drepturi, inclusiv
dreptul la vot.
ARTICOLUL 9

(1) Orice parte contractantă care ratifică prezenta convenție
sau aderă la aceasta este angajată prin modificările aduse
prezentei convenții, inclusiv la anexa generală, intrate în vigoare
la data depunerii instrumentului său de ratificare ori de aderare.
(2) Orice parte contractantă care acceptă o anexă specifică
sau un capitol al acesteia este angajată prin modificările aduse
standardelor prevăzute în anexa specifică vizată ori în capitolul
vizat, intrate în vigoare la data la care partea contractantă
notifică acceptarea depozitarului. Orice parte contractantă care
acceptă o anexă specifică ori un capitol din aceasta este
angajată de modificările aduse practicilor recomandate
prevăzute în anexa specifică ori capitolul în cauză, care au intrat
în vigoare la data la care partea contractantă notifică acceptarea
depozitarului, cu excepția cazului în care aceasta formulează
rezerve, în conformitate cu art. 12, cu privire la una sau mai
multe dintre practicile recomandate.
Aplicarea convenției
ARTICOLUL 10

(1) Orice parte contractantă poate, în momentul semnării fără
rezerva ratificării, al ratificării sau al aderării ori ulterior, să
notifice depozitarului că prezenta convenție se extinde asupra
tuturor sau asupra anumitor teritorii ale căror relații internaționale
se află în răspunderea sa. Această notificare intră în vigoare la
3 luni de la data primirii de către depozitar. Cu toate acestea,
convenția nu se poate aplica teritoriilor desemnate în notificare
înainte să fi intrat în vigoare pentru partea contractantă în cauză.
(2) Orice parte contractantă care a notificat, în conformitate
cu alin. (1) din prezentul articol, faptul că prezenta convenție se
extinde asupra unui teritoriu ale cărui relații internaționale se află
în responsabilitatea sa poate notifica depozitarului, în condițiile
prevăzute la art. 19, că teritoriul în cauză va înceta să aplice
convenția.
ARTICOLUL 11

În sensul aplicării prezentei convenții, uniunile vamale și
economice care sunt părți contractante notifică secretarului
general al Consiliului teritoriile care intră în componența uniunii
vamale sau economice, iar aceste teritorii trebuie considerate
ca fiind un singur teritoriu.
Acceptarea dispozițiilor și formularea rezervelor
ARTICOLUL 12

(1) Anexa generală angajează fiecare parte contractantă.
(2) O parte contractantă poate accepta una sau mai multe
anexe specifice ori doar unul sau mai multe capitole dintr-o
anexă specifică. O parte contractantă care acceptă o anexă
specifică ori unul sau mai multe capitole din aceasta se
angajează să respecte toate standardele cuprinse în anexa ori

în capitolele menționate. O parte contractantă care acceptă o
anexă specifică ori unul sau mai multe capitole din aceasta se
angajează să respecte toate practicile recomandate cuprinse în
anexa ori capitolul sau capitolele menționate, cu excepția
cazului în care partea contractantă notifică depozitarului, în
momentul acceptării ori ulterior, practica sau practicile
recomandate pentru care formulează rezerve, indicând
diferențele care există între dispozițiile din legislația națională și
cele prevăzute în practica ori practicile recomandate în cauză.
Orice parte contractantă care a formulat rezerve poate să le
retragă în orice moment, total sau parțial, prin notificarea
depozitarului, indicând data la care rezervele au fost retrase.
(3) Fiecare parte contractantă care este angajată în temeiul
unei anexe specifice sau al unuia ori mai multor capitole din
aceasta examinează posibilitatea de a renunța la rezervele
formulate cu privire la practicile recomandate, în conformitate
cu alin. (2), și notifică secretarului general al Consiliului
rezultatele acestei examinări la sfârșitul fiecărei perioade de
3 ani începând cu intrarea în vigoare a prezentei convenții
pentru partea contractantă vizată, precizând care sunt
dispozițiile din legislația națională care se opun, în opinia sa,
retragerii rezervelor formulate.
Punerea în aplicare a dispozițiilor
ARTICOLUL 13

(1) Fiecare parte contractantă pune în aplicare standardele
din anexa generală, precum și anexele specifice sau capitolele
din acestea pe care le-a acceptat, în termen de 36 de luni de la
intrarea în vigoare a acestor anexe ori capitole pentru acea parte
contractantă.
(2) Fiecare parte contractantă pune în aplicare standardele
tranzitorii din anexa generală în termen de 60 de luni de la
intrarea în vigoare a anexei generale pentru acea parte
contractantă.
(3) Fiecare parte contractantă pune în aplicare practicile
recomandate din anexele specifice sau din capitolele acestora
pe care le-a acceptat, în termen de 36 de luni de la intrarea în
vigoare a anexelor specifice ori a capitolelor pentru acea parte
contractantă, cu excepția cazului în care s-au emis rezerve cu
privire la una sau mai multe dintre aceste practici recomandate.
(4) a) În cazul în care perioada prevăzută la alin. (1) sau (2)
din prezentul articol s-ar putea dovedi, în practică, insuficientă
pentru o parte contractantă care dorește să pună în aplicare
dispozițiile anexei generale, partea contractantă în cauză poate,
înainte de sfârșitul perioadei menționate la alin. (1) sau (2)
din prezentul articol, să solicite Comitetului de gestionare
prelungirea acestei perioade. În momentul depunerii cererii sale,
partea contractantă indică dispoziția sau dispozițiile din anexa
generală pentru care se solicită prelungirea termenului,
precizând motivele acestei cereri.
b) În cazuri excepționale, Comitetul de gestionare poate
decide să acorde prelungirea solicitată. Orice decizie a
Comitetului de gestionare de a acorda prelungirea va conține o
descriere a circumstanțelor excepționale care au motivat decizia

MONITORUL OFICIAL AL ROMÂNIEI, PARTEA I, Nr. 865/23.XII.2010
sa, iar acest termen nu va depăși în niciun caz un an. La
expirarea termenului acordat, partea contractantă informează
depozitarul cu privire la intrarea în vigoare a dispozițiilor pentru
care s-a acordat prelungirea.
Soluționarea litigiilor
ARTICOLUL 14

(1) Orice litigiu între două sau mai multe părți contractante în
ceea ce privește interpretarea ori aplicarea prezentei convenții
se soluționează, în măsura în care este posibil, pe calea
negocierii directe între părțile vizate.
(2) Orice litigiu care nu se soluționează pe calea negocierilor
directe este înaintat de către părțile contractante în cauză
Comitetului de gestionare care îl examinează și formulează
recomandări în vederea soluționării litigiului.
(3) Părțile contractante în cauză pot conveni în prealabil să
accepte recomandările Comitetului de gestionare și să le
considere ca fiind obligatorii.
Modificări la convenție
ARTICOLUL 15

(1) Textul oricărei modificări recomandate părților
contractante de către Comitetul de gestionare în conformitate
cu art. 6 alin. (5) lit. a) pct. (i) și (ii) este comunicat de către
secretarul general al Consiliului tuturor părților contractante și
membrilor Consiliului care nu sunt părți contractante.
(2) Modificările aduse cuprinsului convenției intră în vigoare
pentru toate părțile contractante la 12 luni de la depunerea
instrumentelor de acceptare de către părțile contractante
prezente la ședința Comitetului de gestionare în cadrul căreia
s-au recomandat modificările, cu condiția ca niciuna dintre
părțile contractante să nu fi formulat obiecții în termen de 12 luni
de la data comunicării acestor modificări.
(3) Orice modificare recomandată în anexa generală, în
anexele specifice și în capitolele acestora se consideră ca fiind
acceptată la 6 luni de la data comunicării recomandării de
modificare părților contractante, cu excepția cazului în care:
a) s-a formulat o obiecție de către o parte contractantă sau,
în cazul unei anexe specifice ori al unui capitol, de către o parte
contractantă care este angajată în temeiul anexei specifice ori al
capitolului în cauză; sau
b) o parte contractantă informează secretarul general al
Consiliului că, deși are intenția să accepte modificarea
recomandată, condițiile necesare acestei acceptări nu sunt încă
îndeplinite.
(4) Atât timp cât o parte contractantă care a adresat
comunicarea prevăzută la alin. (3) lit. b) din prezentul articol nu
și-a notificat acceptarea secretarului general al Consiliului,
aceasta poate, în termen de 18 luni de la expirarea termenului
de 6 luni prevăzut la alin. (3), să prezinte o obiecție la
modificarea recomandată.
(5) În cazul în care se notifică o obiecție la modificarea
recomandată în condițiile prevăzute la alin. (3) lit. a) sau alin. (4)

7

din prezentul articol, se consideră că modificarea nu a fost
acceptată și că nu este aplicabilă.
(6) În cazul în care o parte contractantă a adresat o
comunicare în sensul alin. (3) lit. b) din prezentul articol, se
consideră că modificarea a fost acceptată la cea mai apropiată
dintre următoarele date:
a) data la care toate părțile contractante care au adresat o
astfel de comunicare au notificat secretarului general al
Consiliului acceptarea modificării recomandate, această dată
fiind, cu toate acestea, amânată până la expirarea termenului
de 6 luni menționat la alin. (3), dacă toate acceptările au fost
notificate anterior acestei expirări;
b) data expirării termenului de 18 luni menționat la alin. (4)
din prezentul articol.
(7) Orice modificare considerată acceptată, privind anexa
generală sau anexele specifice și capitolele acestora, intră în
vigoare la 6 luni de la data la care s-a considerat acceptată ori,
dacă modificarea recomandată are un termen de intrare în
vigoare diferit, la expirarea acestui termen, după data la care a
fost considerată acceptată.
(8) Secretarul general al Consiliului notifică părților
contractante la prezenta convenție, cât mai curând posibil, orice
obiecție la modificarea recomandată, formulată în conformitate
cu alin. (3) lit. a) din prezentul articol, precum și orice
comunicare adresată în conformitate cu alin. (3) lit. b). El
comunică ulterior părților contractante dacă partea sau părțile
contractante care au adresat o astfel de comunicare ridică
obiecții față de modificarea recomandată ori dacă o acceptă.
ARTICOLUL 16

(1) Indiferent de procedura de modificare prevăzută la
art. 15, Comitetul de gestionare poate, în conformitate cu art. 6,
să decidă modificarea oricărei practici recomandate dintr-o
anexă specifică sau dintr-un capitol al acesteia ori introducerea
de noi practici recomandate. Secretarul general al Consiliului
invită fiecare parte contractantă să ia parte la deliberările
Comitetului de gestionare. Secretarul general al Consiliului
comunică textul oricărei modificări sau al oricărei practici noi
recomandate, adoptat în acest fel, părților contractante și
membrilor Consiliului care nu sunt părți contractante la prezenta
convenție.
(2) Orice modificare sau adăugare de noi practici
recomandate care a făcut obiectul unei decizii în conformitate
cu alin. (1) din prezentul articol intră în vigoare la 6 luni de la
efectuarea comunicării de către secretarul general al Consiliului.
Se consideră că fiecare parte contractantă care este angajată în
temeiul unei anexe specifice sau al unui capitol al unei anexe
specifice care face obiectul acestor modificări ori adăugări de
noi practici recomandate a acceptat modificările sau noile
practici recomandate, cu excepția cazului în care formulează
rezerve în condițiile prevăzute la art. 12 din prezenta convenție.

8

MONITORUL OFICIAL AL ROMÂNIEI, PARTEA I, Nr. 865/23.XII.2010
Durata aderării
ARTICOLUL 17

(1) Prezenta convenție se încheie pe o durată nelimitată. Cu
toate acestea, orice parte contractantă poate să o denunțe în
orice moment după data intrării în vigoare prevăzută la art. 18
din prezenta convenție.
(2) Denunțarea se notifică printr-un instrument scris depus
la depozitar.
(3) Denunțarea intră în vigoare la 6 luni de la primirea de
către depozitar a instrumentului de denunțare.
(4) Dispozițiile alin. (2) și (3) din prezentul articol se aplică, de
asemenea, în ceea ce privește anexele specifice sau capitolele
acestora, cu privire la care orice parte contractantă își poate
retrage acceptarea în orice moment după data intrării lor în
vigoare.
(5) Se va considera că orice parte contractantă care își
retrage acceptarea față de anexa generală denunță convenția.
În acest caz, dispozițiile alin. (2) și (3) se aplică în egală măsură.
CAPITOLUL V
Dispoziții finale
Intrarea în vigoare a convenției
ARTICOLUL 18

(1) Prezenta convenție intră în vigoare la 3 luni de la data la
care cele 5 entități menționate la art. 8 alin. (1) și (5) au semnat
prezenta convenție fără rezerva ratificării sau și-au depus
instrumentul de ratificare ori de aderare.
(2) Prezenta convenție intră în vigoare pentru orice parte
contractantă la 3 luni după ce aceasta a devenit parte
contractantă în conformitate cu dispozițiile art. 8.
(3) Anexele specifice la prezenta convenție sau capitolele lor
intră în vigoare la 3 luni după ce au fost acceptate de către cele
5 părți contractante.
(4) După intrarea în vigoare a unei anexe specifice sau a
unui capitol al acesteia în conformitate cu alin. (3) din prezentul
articol, anexa specifică ori capitolul în cauză intră în vigoare
pentru orice parte contractantă la 3 luni de la notificarea
acceptării de către partea contractantă. Cu toate acestea,
anexele specifice sau capitolele nu intră în vigoare pentru o
parte contractantă decât dacă însăși convenția intră în vigoare
pentru partea contractantă în cauză.

(2) Depozitarul:
a) primește textele originale ale prezentei convenții și asigură
păstrarea lor;
b) face copii certificate pentru conformitate ale textelor
originale ale prezentei convenții și le transmite părților
contractante, membrilor Consiliului care nu sunt părți
contractante și secretarului general al Organizației Națiunilor
Unite;
c) primește toate semnăturile sub sau fără rezerva ratificării,
ratificările ori aderările la prezenta convenție, primește și asigură
păstrarea tuturor instrumentelor, notificărilor și comunicărilor
referitoare la prezenta convenție;
d) examinează dacă semnătura sau orice instrument,
notificare ori comunicare referitoare la prezenta convenție este
formulată în mod corespunzător și, după caz, aduce problema
în atenția părții contractante în cauză;
e) notifică părților contractante, membrilor Consiliului care nu
sunt părți contractante și secretarului general al Organizației
Națiunilor Unite:
— semnăturile, ratificările, aderările și acceptările anexelor și
capitolelor menționate la art. 8 din prezenta convenție;
— noile capitole din anexa generală și noile anexe specifice
sau noile capitole ale acestora pe care Comitetul de gestionare
decide să le recomande în vederea includerii în prezenta
convenție;
— data la care prezenta convenție, anexa generală și fiecare
anexă specifică sau capitol al acesteia intră în vigoare în
conformitate cu art. 18 din prezenta convenție;
— notificările primite în conformitate cu art. 8, 10, 11, 12 și 13;
— retragerea acceptării anexelor/capitolelor de către părțile
contractante;
— denunțările primite în conformitate cu art. 17; și
— modificările acceptate în conformitate cu art. 15, precum
și data intrării lor în vigoare.
(3) În cazul în care apare o divergență între o parte
contractantă și depozitar în ceea ce privește îndeplinirea
funcțiilor acestuia din urmă, depozitarul sau partea contractantă
în cauză trebuie să aducă problema în atenția celorlalte părți
contractante și a semnatarilor ori, după caz, a Comitetului de
gestionare sau Consiliului.
Înregistrarea și textele autentice

Depozitarul convenției
ARTICOLUL 20
ARTICOLUL 19

(1) Prezenta convenție, toate semnăturile sub sau fără
rezerva ratificării și toate instrumentele de ratificare ori de
aderare se depun la secretarul general al Consiliului.

În conformitate cu art. 102 din Carta Organizației Națiunilor
Unite, prezenta convenție va fi înregistrată la Secretariatul
Organizației Națiunilor Unite, la cererea secretarului general al
Consiliului.

Drept care subsemnații, deplin autorizați, am semnat prezenta convenție.
Încheiată la Kyoto la 18 mai 1973, în limbile franceză și engleză, ambele texte fiind egal autentice, într-un singur exemplar,
ce va fi depus pe lângă secretarul general al Consiliului, care va trimite copii certificate conforme ale acestuia tuturor entităților vizate
la art. 8 alin. (1) al prezentei convenții.

MONITORUL OFICIAL AL ROMÂNIEI, PARTEA I, Nr. 865/23.XII.2010

9
APENDICELE II
la protocol

ANEXA GENERALĂ

Cuprins
Capitolul 1: Principii generale
Capitolul 2: Definiții
Capitolul 3: Formalități de vămuire și alte formalități vamale
Capitolul 4: Drepturi și taxe
A. Stabilirea, încasarea și plata drepturilor și taxelor
B. Amânarea plății drepturilor și taxelor
C. Rambursarea drepturilor și taxelor
Capitolul 5: Garanția
Capitolul 6: Controlul vamal
Capitolul 7: Aplicarea tehnologiei informației
Capitolul 8: Relații între administrația vamală și terți
Capitolul 9: Informații și decizii comunicate de administrația vamală
A. Informații de interes general
B. Informații specifice
C. Decizii
Capitolul 10: Recursul în domeniul vamal
A. Dreptul la recurs
B. Forma și motivele recursului
C. Examinarea recursului
CAPITOLUL 1
Principii generale
1.1. Standard
Definițiile, standardele și standardele tranzitorii din prezenta
anexă se aplică regimurilor și practicilor vamale reglementate
de aceasta și, în măsura în care sunt aplicabile, regimurilor și
practicilor reglementate de anexele specifice.
1.2. Standard
Condițiile și formalitățile vamale care trebuie îndeplinite în
temeiul regimurilor și practicilor reglementate de prezenta anexă
și de anexele specifice sunt definite în legislația națională și sunt
cât mai simple cu putință.
1.3. Standard
Administrația vamală instituie și întreține oficial relații de
consultare cu sectorul comerțului pentru a consolida cooperarea
și a facilita participarea, stabilind, în funcție de dispozițiile
naționale și de acordurile internaționale, metodele de lucru cele
mai eficiente.

F3/E7

F4/E3

F5/E15
F6/E13

F7/E14

F8/E19

CAPITOLUL 2
Definiții
În sensul anexelor la prezenta convenție, se definesc
următorii termeni:
F1/E21
asistență administrativă reciprocă — măsurile
luate de o administrație vamală în contul altei
administrații vamale sau în colaborare cu
aceasta în vederea aplicării corecte a legislației
vamale și a prevenirii, cercetării și sancționării
infracțiunilor vamale;
F2/E11
birou vamal — unitatea administrativă
competentă pentru realizarea formalităților
vamale, precum și localurile și alte
amplasamente aprobate în acest scop de
autoritățile competente;

F9/E5

F10/E6

F11/E8

control vamal — ansamblul măsurilor luate de
vamă pentru a asigura aplicarea legislației
vamale;
control prin audit — măsurile prin care vama se
asigură de exactitatea și autenticitatea
declarațiilor prin analiza registrelor, evidențelor,
sistemelor contabile și a datelor comerciale
pertinente deținute de persoanele în cauză;
dată scadentă — data la care plata drepturilor
și taxelor este exigibilă;
decizie — actul specific prin care vama
soluționează o problemă referitoare la legislația
vamală;
declarant — orice persoană care face o
declarație a mărfurilor sau în numele căreia
este făcută această declarație;
declarația mărfurilor — actul întocmit în forma
stabilită de vamă, prin care persoanele
interesate indică regimul vamal care trebuie
acordat mărfurilor și comunică elementele pe
care vama le cere să fie trecute în declarați;
vămuire — îndeplinirea formalităților vamale
necesare pentru importul definitiv al mărfurilor,
pentru exportul sau pentru plasarea lor sub un
alt regim vamal;
vamă — serviciile administrative responsabile
cu aplicarea legislației vamale și cu încasarea
drepturilor și taxelor și care sunt însărcinate cu
aplicarea altor legi și regulamente privind
importul, exportul, transportul sau stocarea
mărfurilor;
drepturi vamale — drepturile înscrise în Tariful
vamal și care se aplică mărfurilor care intră pe
teritoriul vamal sau ies de pe acesta;

10
F12/E16
F13/E18

F14/E20

F15/E4

F16/E9

F17/E26

F18/E10

F19/E2
F20/E24

F21/E22

F22/E23

F23/E1

F24/E25

F25/E12

MONITORUL OFICIAL AL ROMÂNIEI, PARTEA I, Nr. 865/23.XII.2010
drepturi și taxe — drepturile și taxele de import
și/sau drepturile și taxele de export;
drepturi și taxe de export — drepturile vamale și
orice alte drepturi, taxe sau impozite diverse
care sunt încasate la export ori cu ocazia
exportului de mărfuri, cu excepția impozitelor al
căror cuantum este limitat la costul aproximativ
al serviciilor prestate sau încasate de vamă în
contul altei autorități naționale;
drepturi și taxe de import — drepturile vamale și
orice alte drepturi, taxe sau impozite diverse
care sunt încasate la import ori cu ocazia
importului de mărfuri, cu excepția impozitelor al
căror cuantum este limitat la costul aproximativ
al serviciilor prestate sau încasate de vamă în
contul altei autorități naționale;
verificarea declarației mărfurilor — operațiunile
efectuate de vamă pentru a verifica dacă
declarația mărfurilor a fost corect făcută și dacă
documentele justificative solicitate corespund
condițiilor stabilite;
formalități vamale — ansamblul operațiunilor
care trebuie efectuate de persoanele interesate
sau de vamă în conformitate cu prevederile
legislației vamale;
garanție — ceea ce asigură, în conformitate cu
cerințele vămii, îndeplinirea unei obligații față
de vamă. Garanția este ăglobală” atunci când
asigură îndeplinirea obligațiilor care rezultă din
mai multe operațiuni;
legislație vamală — ansamblul prevederilor
legale și reglementărilor privind importul,
exportul, transportul sau stocarea mărfurilor pe
care vama trebuie să le aplice în mod expres și
orice alte decizii interne emise de vamă în
virtutea drepturilor conferite de lege;
stabilirea drepturilor și taxelor — determinarea
cuantumului drepturilor și taxelor de încasat;
liber de vamă — acțiunea prin care vama
permite persoanelor interesate să dispună de
mărfurile care fac obiectul unei vămuiri;
omisiune — neluarea sau neîndeplinirea într-un
termen rezonabil a măsurilor cerute de
legislația vamală în legătură cu o problemă
adusă la cunoștința vămii în mod regulat;
persoană — atât o persoană fizică, cât și o
persoană juridică, dacă în context nu se
prevede altfel;
recurs — acțiunea prin care o persoană direct
vizată se poate adresa unei autorități
competente în cazul în care se consideră
prejudiciată de o decizie sau de o omisiune a
vămii;
rambursare — restituirea, totală sau parțială, a
drepturilor și taxelor achitate pentru mărfuri și
remiterea, totală sau parțială, a drepturilor și
taxelor în cazul în care acestea nu au fost
achitate;
teritoriu vamal — teritoriul pe care se aplică
legislația vamală a unei părți contractante;

F26/E27

F27/E17

terț — orice persoană care, acționând în contul
altei persoane, tratează direct cu vama în
legătură cu importul, exportul, transportul sau
stocarea mărfurilor;
controlul mărfurilor — operațiunea prin care
vama procedează la controlul fizic al mărfurilor
pentru a verifica dacă mărfurile corespund, din
punct de vedere al naturii, originii, stării,
cantității și valorii, datelor înscrise în declarația
mărfurilor.

CAPITOLUL 3
Formalități de vămuire și alte formalități vamale
Birourile vamale competente

3.1. Standard
Administrația vamală desemnează birourile vamale în care
mărfurile pot fi prezentate sau vămuite. Aceasta determină
competența și localizarea acestor birouri vamale și fixează zilele
și orele de deschidere, ținând seama, în special, de cerințele
comerțului.
3.2. Standard
La cererea persoanei în cauză, din motive considerate
valabile de către administrația vamală, aceasta din urmă își
îndeplinește funcțiile care îi revin în temeiul unui regim sau al
unei practici vamale, în afara orelor de deschidere fixate de
administrație ori în alt loc decât biroul vamal, în măsura
resurselor disponibile. Eventualele taxe pe care le percepe
administrația vamală se limitează la costul aproximativ al
serviciilor prestate.
3.3. Standard
În cazul în care birourile vamale sunt situate în același punct
de trecere a unei frontiere comune, administrațiile vamale în
cauză își armonizează orele de deschidere, precum și
competențele acestor birouri.
3.4. Standard tranzitoriu
La punctele de trecere a frontierelor comune, administrațiile
vamale în cauză efectuează, ori de câte ori este posibil,
controale comune.
3.5. Standard tranzitoriu
În cazul în care administrația vamală dorește să stabilească
un nou birou vamal sau să transforme un birou existent într-un
punct de trecere comun, aceasta colaborează, ori de câte ori
este posibil, cu administrația vamală vecină, în vederea stabilirii
unui birou vamal juxtapus care să permită facilitarea controalelor
comune.
Declarantul
a) Persoanele care pot acționa în calitate de declarant
3.6. Standard
Legislația națională prevede condițiile în care o persoană
este autorizată să acționeze în calitate de declarant.
3.7. Standard
Orice persoană care are dreptul să dispună de mărfuri poate
acționa în calitate de declarant.
b) Responsabilitatea declarantului
3.8. Standard
Declarantul are responsabilitatea față de administrația
vamală să furnizeze informații exacte în declarația de mărfuri și
de plată a drepturilor și taxelor.
c) Drepturile declarantului

MONITORUL OFICIAL AL ROMÂNIEI, PARTEA I, Nr. 865/23.XII.2010
3.9. Standard
Înainte de depunerea declarației de mărfuri și în condițiile
stabilite de administrația vamală, declarantul este autorizat:
a) să examineze mărfurile; și
b) să recolteze eșantioane.
3.10. Standard
Administrația vamală nu cere ca eșantioanele a căror
recoltare este autorizată sub controlul său să figureze într-o
declarație de mărfuri distinctă, cu condiția ca eșantioanele în
cauză să fie indicate în declarația de mărfuri referitoare la lotul
de mărfuri din care sunt originare.
Declarația de mărfuri
a) Formatul și conținutul declarației de mărfuri
3.11. Standard
Conținutul declarației de mărfuri este stabilit de administrația
vamală. Declarațiile de mărfuri redactate pe hârtie trebuie să fie
conforme cu formatul-cadru al Organizației Națiunilor Unite. În
cazul unei proceduri de vămuire informatizate, formatul
declarației de mărfuri depuse pe cale electronică trebuie stabilit
în conformitate cu standardele internaționale care
reglementează transmiterea electronică a datelor, în
conformitate cu indicațiile din recomandările Consiliului de
cooperare vamală privind tehnologia informației.
3.12. Standard
Administrația vamală trebuie să își limiteze cerințele, în ceea
ce privește informațiile care trebuie furnizate în declarația de
mărfuri, la informațiile considerate indispensabile pentru a
permite stabilirea și perceperea drepturilor și taxelor, întocmirea
statisticilor și aplicarea legislației vamale.
3.13. Standard
Declarantul care, din motive considerate valabile de către
administrația vamală, nu dispune de toate informațiile necesare
pentru a întocmi o declarație de mărfuri este autorizat să depună
o declarație de mărfuri provizorie sau incompletă, cu condiția ca
aceasta să conțină elementele considerate necesare de către
administrația vamală, iar declarantul să se angajeze să
completeze declarația de mărfuri într-un termen stabilit.
3.14. Standard
Înregistrarea de către administrația vamală a unei declarații
de mărfuri provizorii sau incomplete nu determină aplicarea unui
tratament tarifar diferit de cel care ar fi fost aplicat mărfurilor
dacă s-ar fi depus direct o declarație de mărfuri completă și
exactă.
Acordarea liberului de vamă pentru mărfuri nu se amână cu
condiția să se fi furnizat garanția eventual solicitată pentru a
asigura recuperarea drepturilor și taxelor exigibile.
3.15. Standard
Administrația vamală solicită depunerea declarației de
mărfuri în original și numărul minim de exemplare suplimentare
necesare.
b) Documentele justificative în sprijinul declarației de mărfuri
3.16. Standard
În sprijinul declarației de mărfuri, administrația vamală solicită
doar documentele indispensabile pentru a permite controlul
operațiunii și pentru a se asigura că s-au respectat toate
cerințele referitoare la aplicarea legislației vamale.
3.17. Standard
În cazul în care anumite documente justificative nu pot fi
prezentate la depunerea declarației de mărfuri din motive

11

considerate valabile de către administrația vamală, aceasta din
urmă autorizează întocmirea documentelor vizate într-un termen
stabilit.
3.18. Standard tranzitoriu
Administrația vamală permite depunerea documentelor
justificative pe cale electronică.
3.19. Standard
Administrația vamală solicită o traducere a informațiilor
cuprinse în documentele justificative numai dacă acest lucru se
dovedește a fi necesar pentru a permite procesarea declarației
de mărfuri.
Depunerea, înregistrarea și examinarea declarației de mărfuri

3.20. Standard
Administrația vamală permite depunerea declarației de
mărfuri în toate birourile desemnate.
3.21. Standard tranzitoriu
Administrația vamală permite depunerea declarației de
mărfuri pe cale electronică.
3.22. Standard
Declarația de mărfuri trebuie depusă în timpul programului
stabilit de administrația vamală.
3.23. Standard
Dacă legislația națională prevede că declarația mărfurilor
trebuie să fie depusă într-un anumit termen, termenul este
stabilit astfel încât să permită declarantului să completeze
declarația mărfurilor și să obțină documentele justificative
solicitate.
3.24. Standard
La cererea declarantului și din motive considerate valabile
de către administrația vamală, aceasta din urmă prelungește
termenul stabilit pentru depunerea declarației de mărfuri.
3.25. Standard
Legislația națională prevede condițiile de depunere și de
înregistrare sau de examinare a declarației de mărfuri și a
documentelor justificative înainte de sosirea mărfurilor.
3.26. Standard
În cazul în care administrația vamală nu poate înregistra
declarația de mărfuri, aceasta prezintă declarantului motivele
refuzului.
3.27. Standard
Administrația vamală permite declarantului să rectifice
declarația de mărfuri care a fost depusă, cu condiția ca, în
momentul depunerii cererii, să nu fi început examinarea
declarației de mărfuri sau verificarea mărfurilor.
3.28. Standard tranzitoriu
Administrația vamală permite declarantului să rectifice
declarația de mărfuri dacă el solicită acest lucru după începerea
examinării declarației de mărfuri și dacă administrația vamală
consideră că motivele invocate de declarant sunt valabile.
3.29. Standard tranzitoriu
Declarantul poate să își retragă declarația de mărfuri și să
solicite aplicarea unui alt regim vamal, cu condiția ca cererea să
fie depusă la administrația vamală înainte de acordarea liberului
de vamă, iar motivele invocate să fie considerate valabile de
către administrația vamală.

12

MONITORUL OFICIAL AL ROMÂNIEI, PARTEA I, Nr. 865/23.XII.2010

3.30. Standard
Examinarea declarației de mărfuri se efectuează în
momentul înregistrării sau în cel mai scurt timp după
înregistrare.
3.31. Standard
Administrația vamală își limitează operațiunile de examinare
a declarației de mărfuri la cele pe care le consideră
indispensabile pentru a asigura aplicarea legislației vamale.
Proceduri speciale pentru persoanele autorizate

3.32. Standard tranzitoriu
În cazul persoanelor autorizate care îndeplinesc anumite
criterii stabilite de administrația vamală, datorită, în special,
faptului că au antecedente satisfăcătoare în domeniul vamal și
utilizează un sistem eficient de gestiune a registrelor lor
comerciale, administrația vamală prevede:
— acordarea liberului de vamă pentru mărfuri pe baza unui
număr minim de informații necesare pentru a identifica mărfurile
și a permite întocmirea ulterioară a declarației definitive de
bunuri;
— vămuirea mărfurilor la sediul declarantului sau în orice alt
loc autorizat de administrația vamală;
și, în plus, în măsura posibilităților, alte proceduri speciale
precum:
— depunerea unei singure declarații de mărfuri pentru toate
importurile sau exporturile efectuate într-o perioadă determinată,
în cazul în care aceste operațiuni sunt realizate în mod frecvent
de aceeași persoană;
— posibilitatea pentru persoanele autorizate de a stabili ele
însele drepturile și taxele folosind propriile registre comerciale,
consultate, după caz, de către administrația vamală pentru a se
asigura de conformitatea cu celelalte cerințe vamale;
— depunerea declarației de mărfuri prin intermediul unei
mențiuni în registrele persoanei autorizate, care se completează
ulterior cu o declarație de mărfuri suplimentară.
Controlul mărfurilor
a) Termenul pentru verificarea mărfurilor
3.33. Standard
În cazul în care administrația vamală decide să supună
mărfurile declarate unei verificări, aceasta are loc în cel mai
scurt timp după înregistrarea declarației de mărfuri.
3.34. Standard
La planificarea verificărilor mărfurilor se acordă prioritate
verificării animalelor vii și mărfurilor perisabile și a altor mărfuri
al căror caracter urgent este acceptat de administrația vamală.
3.35. Standard tranzitoriu
În cazul în care mărfurile trebuie supuse unui control efectuat
de către alte autorități competente în același timp cu o verificare
prevăzută de administrația vamală, aceasta din urmă ia măsurile
necesare pentru o efectuare coordonată și, dacă este posibil,
simultană a controalelor.
b) Prezența declarantului la verificarea mărfurilor
3.36. Standard
Administrația vamală ia în considerare cererile declarantului
care dorește să fie prezent sau să fie reprezentat la verificarea
mărfurilor. Aceste cereri se acceptă, în afara cazurilor
excepționale.
3.37. Standard
În cazul în care administrația vamală consideră necesar,
aceasta solicită declarantului să asiste la verificarea mărfurilor
sau să trimită un reprezentant, pentru a furniza administrației
vamale asistența necesară pentru a facilita această verificare.

c) Recoltarea de eșantioane de către administrația vamală
3.38. Standard
Recoltarea de eșantioane se limitează la cazurile în care
administrația vamală consideră că această operațiune este
necesară pentru a stabili descrierea tarifară sau valoarea
mărfurilor declarate ori pentru a asigura aplicarea altor dispoziții
ale legislației naționale. Cantitățile din mărfuri care se recoltează
în calitate de eșantioane trebuie reduse la minimum.
Erori

3.39. Standard
Administrația vamală nu aplică penalizări mari în caz de erori
dacă se constată, în beneficiul său, că aceste erori au fost
comise de bună credință, fără intenție de fraudă sau neglijență
gravă. Dacă se consideră necesar pentru evitarea oricărei
recidive, administrația vamală poate aplica o penalizare care nu
va fi totuși prea mare în raport cu scopul urmărit.
Acordarea liberului de vamă pentru mărfuri

3.40. Standard
Liberul de vamă se acordă pentru mărfurile declarate de
îndată ce administrația vamală a finalizat verificarea sau a luat
decizia de a nu le supune unei verificări, cu condiția:
— să nu se fi constatat vreo infracțiune;
— să fi fost prezentate licența de import ori de export sau
celelalte documente necesare;
— să fi fost prezentate toate autorizațiile referitoare la
regimul în cauză; și
— să fi fost plătite toate drepturile și taxele sau să fi fost luate
în considerare toate măsurile necesare pentru a asigura
recuperarea lor.
3.41. Standard
În cazul în care administrația vamală s-a asigurat că toate
formalitățile de vămuire vor fi îndeplinite ulterior de către
declarant, aceasta acordă liber de vamă, cu condiția ca
declarantul să prezinte un document comercial sau administrativ
acceptabil pentru administrația vamală și care să conțină
principalele date referitoare la lotul vizat, precum și o garanție,
dacă este cazul, pentru a asigura recuperarea drepturilor și
taxelor exigibile.
3.42. Standard
În cazul în care administrația vamală decide că mărfurile
necesită o analiză a eșantioanelor în laborator, o documentare
tehnică detaliată sau avizul experților, aceasta acordă liber de
vamă pentru mărfuri înainte să cunoască rezultatele acestei
verificări, cu condiția să fi fost depusă garanția cerută în caz de
necesitate, după ce s-a asigurat că mărfurile nu fac obiectul
vreunei interdicții sau restricții.
3.43. Standard
Dacă s-a constatat o infracțiune, administrația vamală acordă
liberul de vamă fără să aștepte rezolvarea acțiunii administrative
sau judiciare, cu condiția ca mărfurile să nu fie pasibile de
confiscare ori susceptibile să fie prezentate ca probe materiale
într-o fază ulterioară a procedurii, iar declarantul achită toate
drepturile și taxele și furnizează o garanție pentru a asigura
recuperarea tuturor drepturilor și taxelor suplimentare exigibile,
precum și a oricărei penalități de care ar putea fi pasibil.
Abandonarea sau distrugerea mărfurilor
3.44. Standard
În cazul în care mărfurile nu au obținut încă liberul de vamă
pentru introducerea pe piață sau au fost plasate sub un alt regim
vamal și nu s-a constatat nicio infracțiune, persoana în cauză

MONITORUL OFICIAL AL ROMÂNIEI, PARTEA I, Nr. 865/23.XII.2010
este scutită de plata drepturilor și taxelor sau trebuie să poată
obține rambursarea lor:
— în cazul în care, la cererea sa și în conformitate cu decizia
administrației vamale, aceste mărfuri au fost abandonate în
favoarea bugetului statului sau distruse ori tratate astfel încât să
își piardă orice valoare comercială, sub controlul administrației
vamale. Orice cheltuieli determinate de aceste operațiuni trebuie
suportate de persoana în cauză;
— în cazul în care aceste mărfuri sunt distruse sau pierdute
iremediabil ca urmare a unui accident ori a unui caz de forță
majoră, cu condiția ca această distrugere sau această pierdere
să fie constatată în beneficiul administrației vamale;
— în cazul în care o parte din mărfuri lipsește din motive care
țin de natura lor, cu condiția ca această lipsă să fie constatată în
beneficiul administrației vamale.
Deșeurile și resturile care rezultă, după caz, din distrugere se
supun, în caz de introducere pe piață sau export, drepturilor și
taxelor care li s-ar aplica acestor deșeuri și resturi dacă ar fi
importate sau exportate în această stare.
3.45. Standard tranzitoriu
În cazul în care administrația vamală recurge la vânzarea
mărfurilor care nu au fost declarate în termenul stabilit sau
pentru care nu s-a putut acorda liberul de vamă, fără să se fi
constatat vreo infracțiune, veniturile din vânzare se
rambursează, după deducerea tuturor drepturilor și taxelor
aplicabile, precum și a tuturor cheltuielilor și costurilor generate,
persoanelor în drept sau, dacă acest lucru nu este posibil, se
păstrează la dispoziția acestora pe o perioadă determinată.
CAPITOLUL 4
Drepturi și taxe
A. Stabilirea, încasarea și plata drepturilor și taxelor

4.1. Standard
Legislația națională definește condițiile în care sunt exigibile
drepturile și taxele.
4.2. Standard
Termenul acordat pentru stabilirea drepturilor și taxelor
exigibile este precizat în legislația națională. Stabilirea se
efectuează în cel mai scurt timp după depunerea declarației de
mărfuri sau din momentul în care drepturile și taxele devin
exigibile.
4.3. Standard
Elementele care servesc drept bază pentru stabilirea
drepturilor și taxelor și condițiile în care trebuie determinate
acestea sunt prevăzute în legislația națională.
4.4. Standard
Valoarea drepturilor și taxelor este prevăzută în publicațiile
oficiale.
4.5. Standard
Legislația națională prevede momentul care trebuie luat în
considerare pentru determinarea sumei drepturilor și taxelor.
4.6. Standard
Legislația națională desemnează modalitățile de plată care
pot fi utilizate pentru plata drepturilor și taxelor.
4.7. Standard
Legislația națională precizează persoana sau persoanele
care răspunde/răspund de plata drepturilor și taxelor.
4.8. Standard
Legislația națională determină data scadenței, precum și
locul unde trebuie efectuată plata.

13

4.9. Standard
În cazul în care legislația națională precizează că data
scadenței poate fi fixată după acordarea liberului de vamă
pentru mărfuri, această dată trebuie stabilită la cel puțin 10 zile
după acordarea liberului de vamă. Nu se percepe nicio dobândă
pentru perioada scursă între data acordării liberului de vamă și
data scadenței.
4.10. Standard
Legislația națională stabilește termenul în care administrația
vamală poate continua recuperarea drepturilor și taxelor care
nu au fost plătite la data scadenței.
4.11. Standard
Legislația națională stabilește rata dobânzii pentru întârziere
și condițiile în care se aplică aceasta în cazul în care drepturile
și taxele nu au fost plătite la data scadenței.
4.12. Standard
În cazul în care drepturile și taxele au fost plătite, inițiatorului
plății i se eliberează o chitanță care constituie dovada plății, cu
excepția cazului în care plata este dovedită în alt mod.
4.13. Standard tranzitoriu
Legislația națională stabilește o valoare minimă sau o sumă
minimă a drepturilor și taxelor ori ambele, sub care nu se
percepe niciun drept sau taxă.
4.14. Standard
În cazul în care administrația vamală constată că erorile
comise la întocmirea declarației de mărfuri sau la stabilirea
drepturilor și taxelor vor determina ori au determinat perceperea
sau recuperarea unei sume de drepturi și taxe mai mică decât
cea care este exigibilă legal, aceasta rectifică erorile și inițiază
recuperarea sumei neplătite. Cu toate acestea, în cazul în care
suma vizată este mai mică decât suma minimă prevăzută de
legislația națională, administrația vamală nu întreprinde nicio
acțiune pentru perceperea sau recuperarea acesteia.
B. Amânarea plății drepturilor și taxelor

4.15. Standard
În cazul în care legislația națională prevede amânarea plății
drepturilor și taxelor, aceasta precizează condițiile în care este
acordată o asemenea facilitate.
4.16. Standard
Amânarea plății este acordată, în măsura posibilului, fără
calcularea unor dobânzi.
4.17. Standard
Termenul acordat pentru plata amânată a drepturilor și
taxelor este de cel puțin 14 zile.
C. Rambursarea drepturilor și taxelor

4.18. Standard
Rambursarea se efectuează în cazul în care se constată că
plata excedentară a drepturilor și taxelor rezultă dintr-o eroare
comisă la stabilirea valorii drepturilor și taxelor.
4.19. Standard
Rambursarea se efectuează pentru mărfurile importate ori
exportate în cazul cărora se constată, în momentul importului
sau exportului, că au prezentat defecte ori au fost, din orice alt
motiv, neconforme cu caracteristicile prevăzute și care se
returnează furnizorului sau unei alte persoane desemnate de
furnizor, cu condiția ca:
— mărfurile să fie reexportate într-un termen rezonabil, fără
să fi făcut obiectul vreunei prelucrări sau reparații și fără să fi
fost utilizate în țara de import;
— mărfurile să fie reimportate într-un termen rezonabil, fără
să fi făcut obiectul vreunei prelucrări sau reparații și fără să fi
fost utilizate în țara în care au fost exportate.

14

MONITORUL OFICIAL AL ROMÂNIEI, PARTEA I, Nr. 865/23.XII.2010

Cu toate acestea, utilizarea mărfurilor nu interzice
rambursarea atunci când aceasta a fost indispensabilă pentru
constatarea defectelor mărfurilor sau a altui motiv pentru
reexportarea ori reimportarea lor.
În loc să fie reexportate sau reimportate, mărfurile pot fi
abandonate, în conformitate cu decizia administrației vamale, în
favoarea bugetului statului ori distruse sau tratate astfel încât să
își piardă orice valoare comercială sub controlul administrației
vamale. Abandonul sau distrugerea în cauză nu trebuie să
genereze cheltuieli pentru bugetul statului.
4.20. Standard tranzitoriu
În cazul în care administrația vamală permite ca mărfurile
care au fost inițial declarate pentru un regim vamal cu plata
drepturilor și taxelor să fie plasate sub un alt regim vamal,
rambursarea se efectuează pentru drepturile și taxele care
depășesc suma datorată în cadrul noului regim.
4.21. Standard
Decizia privind cererea de rambursare se ia și se notifică în
scris persoanei în cauză în cel mai scurt termen, iar
rambursarea sumei excedentare se face de îndată ce
elementele cererii au fost verificate.
4.22. Standard
În cazul în care administrația vamală constată că suma
excedentară rezultă dintr-o eroare comisă de către administrația
vamală la stabilirea valorii drepturilor și taxelor, rambursarea se
efectuează în mod prioritar.
4.23. Standard
În cazul în care se stabilesc termene după care nu se mai
acceptă cereri de rambursare, aceste termene trebuie să fie
suficient de extinse pentru a ține seama de circumstanțele
speciale pentru diferite cazuri în care se poate acorda
rambursarea drepturilor și taxelor.
4.24. Standard
Rambursarea nu se acordă în cazul în care suma în cauză
este mai mică decât suma minimă stabilită de legislația
națională.
CAPITOLUL 5
Garanția
5.1. Standard
Legislația națională prevede cazurile în care se solicită o
garanție și determină modul în care trebuie constituită această
garanție.
5.2. Standard
Administrația vamală determină valoarea garanției.
5.3. Standard
Orice persoană care are obligația de a constitui o garanție
trebuie să poată alege una dintre formele de garanție propuse,
cu condiția ca aceasta să fie acceptată de administrația vamală.
5.4. Standard
În cazul în care legislația națională permite acest lucru,
administrația vamală nu solicită constituirea unei garanții dacă
este convinsă de faptul că persoana în cauză își va respecta
toate obligațiile pe care le are față de ea.
5.5. Standard
În cazul în care se solicită constituirea unei garanții pentru a
asigura îndeplinirea obligațiilor care decurg dintr-un regim
vamal, administrația vamală acceptă o garanție globală, în
special din partea oricărui declarant care declară cu regularitate
mărfuri în diferite birouri de pe teritoriul vamal.

5.6. Standard
În cazul în care se solicită constituirea unei garanții, suma
acestei garanții este cea mai mică cu putință și, în ceea ce
privește plata drepturilor și taxelor, nu depășește suma eventual
exigibilă.
5.7. Standard
În cazul în care s-a constituit o garanție, eliberarea acesteia
se efectuează în cel mai scurt timp posibil după ce administrația
vamală a estimat că obligațiile care au impus constituirea
garanției au fost îndeplinite în mod corespunzător.
CAPITOLUL 6
Controlul vamal
6.1. Standard
Toate mărfurile, inclusiv mijloacele de transport, care se
introduc pe teritoriul vamal sau părăsesc acest teritoriu sunt
supuse controlului vamal, indiferent dacă sunt pasibile ori nu de
plata unor drepturi și taxe.
6.2. Standard
Controalele vamale se limitează la un minimum necesar
pentru a asigura aplicarea legislației vamale.
6.3. Standard
Pentru aplicarea controalelor vamale, administrația vamală
recurge la managementul riscurilor.
6.4. Standard
Administrația vamală recurge la analiza riscurilor pentru a
desemna persoanele și mărfurile care trebuie examinate,
inclusiv mijloacele de transport, precum și amploarea acestei
verificări.
6.5. Standard
Administrația vamală adoptă, în sprijinul managementului
riscurilor, o strategie care constă în evaluarea gradului de
aplicare a legislației.
6.6. Standard
Sistemele de control vamal includ controalele prin audit.
6.7. Standard
Administrația vamală caută să coopereze cu alte administrații
vamale și să încheie acorduri de asistență administrativă
reciprocă pentru a ameliora controalele vamale.
6.8. Standard
Administrația vamală caută să coopereze cu mediile
comerciale și să încheie memorandumuri de înțelegere pentru
a ameliora controalele vamale.
6.9. Standard tranzitoriu
Administrația vamală apelează, în măsura posibilităților, la
tehnologia informației și la comerțul electronic pentru a ameliora
controalele vamale.
6.10. Standard
Administrația vamală evaluează sistemele comerciale ale
întreprinderilor care au incidență asupra operațiunilor vamale
pentru a se asigura că sistemele vizate sunt conforme cu
cerințele vamale.
CAPITOLUL 7
Aplicarea tehnologiei informației
7.1. Standard
Administrația vamală utilizează tehnologia informației în
sprijinul operațiunilor vamale dacă aceasta este eficientă și
rentabilă atât pentru administrația vamală, cât și pentru sectorul
comerțului. Administrația vamală stabilește condițiile de aplicare
a acesteia.

MONITORUL OFICIAL AL ROMÂNIEI, PARTEA I, Nr. 865/23.XII.2010
7.2. Standard
În cazul în care administrația vamală adoptă sisteme
informatizate, aceasta utilizează standardele relevante în acest
sens, acceptate la nivel internațional.
7.3. Standard
Tehnologia informației se adoptă în colaborare cu toate
părțile vizate direct, în măsura în care este posibil.
7.4. Standard
Toate actele legislative naționale noi sau revizuite prevăd:
— metode de comerț electronic ca soluție alternativă la
documentele care trebuie întocmite pe hârtie;
— metode de autentificare electronică, precum și metode de
autentificare pe hârtie;
— dreptul administrației vamale de a deține informații pentru
nevoile sale proprii și, după caz, de a face schimb de astfel de
informații cu alte administrații vamale și cu orice altă parte
autorizată în condițiile prevăzute de lege, prin intermediul
tehnicilor de comerț electronic.
CAPITOLUL 8
Relațiile între administrația vamală și terți
8.1. Standard
Persoanele în cauză au posibilitatea să comunice cu
administrația vamală, fie direct, fie prin intermediul unui terț
desemnat să acționeze în numele lor.
8.2. Standard
Legislația națională precizează condițiile în care o persoană
poate acționa în numele unei alte persoane în relațiile acesteia
cu administrația vamală și prevede, în special, responsabilitățile
terților față de administrația vamală în ceea ce privește plata
drepturilor și taxelor și eventualele nereguli.
8.3. Standard
Operațiunile vamale pe care persoana în cauză decide să le
efectueze în nume propriu nu fac obiectul unui tratament mai
puțin favorabil și nu sunt supuse unor condiții mai riguroase
decât operațiunile care sunt efectuate de un terț în numele
persoanei în cauză.
8.4. Standard
Orice persoană desemnată în calitate de terț are aceleași
drepturi, în ceea ce privește operațiunile de efectuat cu
administrația vamală, ca și persoana care a desemnat-o.
8.5. Standard
Administrația vamală prevede participarea terților la
consultările oficiale pe care le are cu sectorul comerțului.
8.6. Standard
Administrația vamală precizează circumstanțele în care nu
este dispusă să trateze cu un terț.
8.7. Standard
Administrația vamală notifică în scris terților orice decizie de
a nu trata cu aceștia.
CAPITOLUL 9
Informațiile și deciziile comunicate de administrația
vamală
A. Informații de interes general

9.1. Standard
Administrația vamală procedează astfel încât orice persoană
interesată să poată obține fără dificultate orice informație utilă de
interes general privind legislația vamală.

15

9.2. Standard
În cazul în care informațiile deja difuzate trebuie modificate
din cauza unor modificări aduse legislației vamale sau
dispozițiilor ori cerințelor administrative, administrația vamală
aduce noile informații la cunoștința publicului într-un termen
rezonabil înainte de intrarea lor în vigoare pentru ca persoanele
interesate să poată ține seama de acestea, cu excepția cazului
în care publicarea lor anticipată nu este permisă.
9.3. Standard
Administrația vamală utilizează tehnologia informației pentru
a ameliora comunicarea informațiilor.
B. Informații specifice

9.4. Standard
La cererea persoanei în cauză, administrația vamală
furnizează, în modul cel mai rapid și mai exact posibil, informații
cu privire la aspecte speciale aduse în atenție de persoana în
cauză care se referă la legislația vamală.
9.5. Standard
Administrația vamală furnizează nu numai informații solicitate
în mod expres, ci și orice altă informație relevantă pe care o
consideră utilă pentru a fi adusă la cunoștința persoanei
interesate.
9.6. Standard
În cazul în care administrația vamală furnizează informații,
aceasta are grijă să nu divulge niciun element al informației cu
caracter privat sau confidențial care să afecteze administrația
vamală ori persoane terțe, cu excepția cazului în care o astfel de
divulgare este solicitată sau permisă de legislația națională.
9.7. Standard
În cazul în care administrația vamală nu este în măsură să
furnizeze informații gratuit, remunerația cerută se limitează la
costul aproximativ al serviciilor prestate.
C. Decizii

9.8. Standard
La cererea scrisă a persoanei interesate, administrația
vamală își comunică decizia în scris, în termenele stabilite de
legislația națională. În cazul în care această decizie este
defavorabilă persoanei interesate, aceasta este informată cu
privire la motivele deciziei și posibilitățile de înaintare a unui
recurs.
9.9. Standard
Administrația vamală comunică deciziile obligatorii la cererea
persoanelor interesate, cu condiția să dispună de toate
informațiile pe care le consideră necesare.
CAPITOLUL 10
Recursul în domeniul vamal
A. Dreptul la recurs

10.1. Standard
Legislația națională prevede un drept la recurs în domeniul
vamal.
10.2. Standard
Orice persoană vizată direct de o decizie sau o omisiune a
administrației vamale are dreptul la recurs.
10.3. Standard
Persoana interesată direct de o decizie sau o omisiune a
administrației vamale este informată, după ce a înaintat o cerere
în acest sens către administrația vamală, cu privire la motivele
care au stat la baza deciziei sau a omisiunii, în termenele
stabilite de legislația națională. Aceasta poate decide să
înainteze sau nu recurs în acel moment.
10.4. Standard
Legislația națională prevede dreptul de a înainta primul
recurs la administrația vamală.

16

MONITORUL OFICIAL AL ROMÂNIEI, PARTEA I, Nr. 865/23.XII.2010

10.5. Standard
În cazul în care recursul înaintat la administrația vamală este
respins, solicitantul are dreptul de a înainta un nou recurs în fața
unei autorități independente de administrația vamală.
10.6. Standard
În ultimă instanță, solicitantul are dreptul la recurs în fața unei
instanțe judecătorești.
B. Forma și motivele recursului

10.7. Standard
Recursul se înaintează în scris; acesta este motivat.
10.8. Standard
Se stabilește un termen de recurs împotriva unei decizii a
administrației vamale, iar acest termen trebuie să fie suficient
pentru a permite solicitantului să analizeze decizia contestată și
să pregătească recursul.
10.9. Standard
În cazul în care se înaintează un recurs la administrația
vamală, aceasta nu solicită prezentarea, din oficiu, a unor
eventuale probe în momentul înaintării recursului, ci acordă în
acest scop, după caz, un termen rezonabil.

C. Examinarea recursului

10.10. Standard
Administrația vamală se pronunță cu privire la recurs și își
notifică decizia solicitantului, în scris, în cel mai scurt timp
posibil.
10.11. Standard
În cazul în care un recurs adresat administrației vamale este
respins, aceasta din urmă notifică solicitantului, în scris, și
motivele care au stat la baza deciziei sale și îl informează cu
privire la dreptul său de a înainta eventual un nou recurs în fața
unei autorități administrative sau independente, precizându-i,
după caz, termenul înainte de expirarea căruia trebuie înaintat
un nou recurs.
10.12. Standard
În cazul în care se acceptă recursul, administrația vamală se
conformează deciziei sale sau hotărârii autorităților
independente ori judecătorești în cel mai scurt timp posibil, cu
excepția cazului în care ea însăși înaintează un recurs împotriva
hotărârii respective.

PREȘEDINTELE ROMÂNIEI

DECRET
pentru promulgarea Legii privind aderarea României
la Convenția internațională pentru simplificarea
și armonizarea regimurilor vamale, adoptată la Kyoto
la 18 mai 1973, și la Protocolul de modificare a Convenției
internaționale pentru simplificarea și armonizarea regimurilor
vamale, adoptat la Bruxelles la 26 iunie 1999
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aderarea României la Convenția
internațională pentru simplificarea și armonizarea regimurilor vamale, adoptată la
Kyoto la 18 mai 1973, și la Protocolul de modificare a Convenției internaționale
pentru simplificarea și armonizarea regimurilor vamale, adoptat la Bruxelles la
26 iunie 1999, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 10 noiembrie 2010.
Nr. 1.095.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 865/23.XII.2010 conține 16 pagini.

Prețul: 3,20 lei

&JUYDGY|448513]
ISSN 1453—4495

