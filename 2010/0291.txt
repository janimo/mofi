Anul 178 (XXII) — Nr. 291

PARTEA I

LEGI, DECRETE, HOTĂRÂRI ȘI ALTE ACTE

Marți, 4 mai 2010

SUMAR

Nr.

Pagina

Nr.
de producție inovativ și ecoeficient”, Programul
operațional sectorial ăCreșterea competitivității
economice” 2007—2013 ............................................

DECIZII ALE CURȚII CONSTITUȚIONALE
Decizia nr. 413 din 14 aprilie 2010 referitoare la obiecția de
neconstituționalitate a dispozițiilor art. I pct. 18, pct. 22,
pct. 23 și pct. 27, teza referitoare la funcțiile publice de
conducere, din Legea pentru modificarea și completarea
Legii nr. 188/1999 privind statutul funcționarilor publici,
precum și a legii în ansamblul ei....................................
Decizia nr. 414 din 14 aprilie 2010 referitoare la obiecția de
neconstituționalitate a dispozițiilor art. I pct. 1, art. I
pct. 6, art. I pct. 27 și ale art. I pct. 28 din Legea pentru
modificarea și completarea Legii nr. 188/1999 privind
Statutul funcționarilor publici ......................................

1.034. — Ordin al ministrului finanțelor publice pentru
modificarea anexei la Ordinul ministrului economiei și
finanțelor nr. 3.080/2008 privind constituirea
Comitetului de investiții pentru Fondul de participare
JEREMIE pentru operațiunile domeniului major de
intervenție 1.2 ăAccesul la finanțare al întreprinderilor
mici și mijlocii” din cadrul axei prioritare 1 ăUn sistem

12

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 25 din 12 octombrie 2009 ....................................

13–14

Decizia nr. 35 din 14 decembrie 2009 ..................................

2–6

14–15

ACTE ALE AUTORITĂȚII ELECTORALE
PERMANENTE
6–11

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE
1.032. — Ordin al ministrului finanțelor publice privind
stabilirea ratelor dobânzilor practicate de Trezoreria
Statului ......................................................................

Pagina

12

6.

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile parțiale pentru Camera
Deputaților în Circumscripția Electorală nr. 42 —
municipiul București, Colegiul uninominal nr. 19, care
au depus raportul detaliat al veniturilor și cheltuielilor
electorale, conform art. 38 alin. (11) din Legea
nr. 334/2006 privind finanțarea activității partidelor
politice și a campaniilor electorale, cu modificările și
completările ulterioare, pentru alegerile parțiale
desfășurate
conform
Hotărârii
Guvernului
nr. 180/2010 privind stabilirea datei alegerilor parțiale
pentru Camera Deputaților în Circumscripția
Electorală nr. 42 — municipiul București, Colegiul
uninominal nr. 19........................................................

16

2

MONITORUL OFICIAL AL ROMÂNIEI, PARTEA I, Nr. 291/4.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ
D E C I Z I A Nr. 413
din 14 aprilie 2010

referitoare la obiecția de neconstituționalitate a dispozițiilor art. I pct. 18, pct. 22, pct. 23 și pct. 27,
teza referitoare la funcțiile publice de conducere, din Legea pentru modificarea și completarea
Legii nr. 188/1999 privind statutul funcționarilor publici, precum și a legii în ansamblul ei
În temeiul prevederilor art. 146 lit. a) din Constituție și ale
art. 15 alin. (1) din Legea nr. 47/1992 privind organizarea și
funcționarea Curții Constituționale, republicată, la data de
4 martie 2010, parlamentari aparținând grupurilor parlamentare
ale Partidului Național Liberal și Partidului Social Democrat din
Camera Deputaților au solicitat Curții Constituționale să se
pronunțe asupra constituționalității dispozițiilor Legii pentru
modificarea și completarea Legii nr. 188/1999 privind statutul
funcționarilor publici.
Sesizarea de neconstituționalitate a fost înregistrată la
Curtea Constituțională sub nr. 2.667 din 4 martie 2010 și
constituie obiectul Dosarului nr. 518A/2010.
La sesizare a fost anexată lista cuprinzând semnăturile
următorilor deputați: Marin Almăjanu, Teodor Atanasiu, Mihai
Banu, Vasile Berci, Viorel-Vasile Buda, Daniel-Stamate
Budurescu, Cristian Buican, Mihăiță Calimente, Daniel Chițoiu,
Tudor-Alexandru Chiuariu, Horia Cristian, Ciprian Minodor
Dobre, Mihai-Aurel Donțu, Gheorghe Dragomir, George Ionuț
Dumitrică, Relu Fenechiu, Gheorghe Gabor, Grațiela Leocadia
Gavrilescu, Andrei Dominic Gerea, Alina-Ștefania Gorghiu, Titi
Holban, Pavel Horj, Mircea Irimescu, Nicolae Jolța, Mihai Lupu,
Dan Ilie Morega, Dan-Ștefan Motreanu, Gheorghe-Eugen
Nicolăescu, Ludovic Orban, Viorel Palașcă, Ionel Palăr, Cornel
Pieptea, Gabriel Plăiașu, Cristina-Ancuța Pocora, Virgil Pop,
Octavian-Marius Popa, Călin Constantin Anton PopescuTăriceanu, Ana Adriana Săftoiu, Nini Săpunaru, Adrian George
Scutaru, Ionuț-Marian Stroe, Radu Stroe, Gheorghe-Mirel Taloș,
Ioan Timiș, Adriana Diana Tușa, Claudiu Țaga, Ioan Țintean,
Florin Țurcanu, Horea-Dorin Uioreanu, Lucia-Ana Varga și Mihai
Alexandru Voicu, respectiv Viorel Hrebenciuc, Ileana Cristina
Dumitrache, Andrei Dolineaschi, Nicolae-Ciprian Nica, Aurel
Vlădoiu, Florin-Costin Pâslaru, Rodica Nassar, Dumitru Chiriță,
Aurelia Vasile, Doina Burcău, Luminița Iordache, Iuliu Nosa,
Cornel Itu, Silvestru Mircea Lup, Raul-Victor Surdu-Soreanu,
Anghel Stanciu, Mugurel Surupăceanu, Liviu-Bogdan Ciucă,
Radu Eugeniu Coclici, Lucreția Roșca, Ion Dumitru, Ion Stan,
Gheorghe Ana, Marian Neacșu, Dumitru Boabeș, Victor Cristea,
Adrian Solomon, Nicolae Bănicioiu, Ioan Sorin Roman, CiprianFlorin Luca, Mădălin-Ștefan Voicu, Constantin Mazilu, Mihai
Cristian Apostolache, Laurențiu Nistor, Cornel-Cristian
Resmeriță, Filip Georgescu, Ion Burnei, Bogdan Nicolae
Niculescu Duvăz, Mircea-Gheorghe Drăghici, Ion Călin, Maria
Eugenia Barna, Dorel Covaci, Tudor Panțîru, Vasile Ghiorghe
Gliga, Petre Petrescu, Iulian Claudiu Manda, Valeriu Ștefan
Zgonea, Eugen Bejinariu, Ioan Cindrea și Florin Iordache.
În motivarea obiecției de neconstituționalitate au fost aduse
argumente care privesc atât neconstituționalitatea extrinsecă,
cât și cea intrinsecă a Legii pentru modificarea și completarea
Legii nr. 188/1999 privind statutul funcționarilor publici.
I. Cu privire la criticile de neconstituționalitate extrinsecă, se
constată că autorii obiecției susțin încălcarea prevederilor art. 64
alin. (1) din Constituție, întrucât, cu ocazia adoptării legii supuse
analizei Curții Constituționale, au fost încălcate mai multe
dispoziții ale Regulamentului Camerei Deputaților. Se arată că

introducerea pe ordinea de zi a comisiei raportoare a proiectului
de lege în data de 1 martie 2010 a fost făcută cu nerespectarea
prevederilor art. 46 lit. a) din Regulament, că ordinea de zi
aprobată a fost modificată la cererea domnului deputat Ioan
Oltean și adoptată în plen în lipsă de cvorum, contrar art. 89, 90
sau art. 142 alin. (3) din Regulament, și că unor deputați nu li sa acordat cuvântul în cadrul ședinței de plen, contrar art. 149
alin. (2) din Regulament.
Totodată, se apreciază că prin ămodalitatea de sesizare și
adoptare a proiectului de lege” a fost încălcat art. 75 din
Constituție, text ce consacră ăprincipiul de dezbatere și
legiferare a celor două camere”. În acest sens, se arată că în
Comisia însărcinată cu adoptarea raportului au fost aduse mai
multe amendamente ăasupra art. 58, 62 și 64”, amendamente
care ămodifică condiții, categorii, termene ce au o înrâurire
majoră asupra actului normativ”. În consecință, se apreciază că
forma adoptată de Camera Deputaților diferă ăconsistent” de
forma adoptată de Senat, astfel încât sunt aplicabile
considerentele de principiu stabilite în Decizia nr. 710 din 6 mai
2009 de către Curtea Constituțională cu referire la principiul
bicameralismului.
II. Cu privire la criticile de neconstituționalitate intrinsecă, se
arată că, potrivit ăart. 92 alin. (11) și (2) din PL-x 42/2009” și
ăart. 111 al proiectului de lege”, cei care ocupă posturi de natură
contractuală vor fi numiți în funcții publice de execuție dacă
îndeplinesc cerințele ăart. 54 din lege”, eludându-se astfel
art. 56 și 57 din Statutul funcționarilor publici. Într-o formulare
confuză, se apreciază că ădirectorii-coordonatori” numiți în
temeiul Ordonanței de urgență a Guvernului nr. 37/2009,
declarată ulterior neconstituțională, ocupă, în prezent, posturi
de natură contractuală care ar putea fi transformate în funcții
publice. Se arată că aceste prevederi au drept efect încadrarea
unor persoane numite exclusiv pe criterii politice în funcții
publice. În acest mod, se extinde și modalitatea dobândirii
calității de funcționar public, ceea ce încalcă art. 1 alin. (3), art. 15
alin. (1) și art. 16 alin. (1)—(3) din Constituție.
Prin adoptarea acestei legi, ădirectorii-coordonatori” devin, în
mod automat, funcționari publici, calitate pe care o dobândesc
altfel decât oricare alt cetățean care își dorește sau care vizează
să ocupe funcții publice. De asemenea, printr-o formulare
confuză, se arată că art. 90 alin. (6) din lege este contrar
art. 147 alin. (4) din Constituție, acest text fiind declarat
neconstituțional prin Decizia nr. 1.629 din 3 decembrie 2009.
În fine, se arată că legea cuprinde formulări neclare, ceea ce
afectează ăprincipiul securității raporturilor juridice”, astfel cum
acesta a fost formulat de Curtea Europeană a Drepturilor Omului
în Cauza Brumărescu împotriva României, 2000.
În conformitate cu dispozițiile art. 16 alin. (2) din Legea
nr. 47/1992, sesizarea a fost transmisă președinților celor două
Camere ale Parlamentului și Guvernului, pentru a-și formula
punctele de vedere asupra sesizării de neconstituționalitate.
Președintele Senatului a transmis Curții Constituționale, cu
Adresa nr. 662 din 10 martie 2010, punctul său de vedere, în
care se arată că sesizarea de neconstituționalitate este
întemeiată, întrucât modificările aduse Legii nr. 188/1999

MONITORUL OFICIAL AL ROMÂNIEI, PARTEA I, Nr. 291/4.V.2010
contravin art. 16 alin. (1) și (3), precum și art. 53 din Constituție.
În acest sens, se arată că modificarea continuă a regimului
juridic aplicabil conducătorilor serviciilor publice deconcentrate,
precum și schimbarea succesivă a denumirii unor funcții
afectează stabilitatea exercitării acestora, precum și statutul
juridic al funcționarilor publici din serviciile publice
deconcentrate, ceea ce încalcă dreptul de acces la o funcție
publică și principiul stabilității ce ar trebui să guverneze
exercitarea funcțiilor publice. Se mai susține că legea criticată
adâncește inegalitățile de regim juridic dintre conducătorii
serviciilor publice deconcentrate și ceilalți funcționari publici, prin
crearea unei noi categorii de funcții publice, și duce la
imposibilitatea reintegrării persoanelor care au ocupat aceste
funcții publice.
Înființarea și desființarea succesivă a unor funcții publice care
presupun atribuții identice nu este de natură să îndeplinească
dezideratul accesului în condiții de egalitate la funcțiile publice,
motiv pentru care prevederile legale criticate încalcă art. 16
alin. (1) și (3), precum și art. 53 din Constituție.
Se mai arată că, în lipsa organizării vreunui concurs,
persoanele încadrate în posturi de natură contractuală care
implică exercitarea unor prerogative de putere publică și care
se transformă în funcții publice urmează să ocupe noile funcții
publice în baza unui act administrativ de numire. Astfel, aceste
persoane sunt favorizate, contrar art. 16 alin. (1) din Constituție,
în raport cu alte persoane care doresc să ocupe o funcție
publică.
În fine, se consideră că legea criticată încalcă exigențele
Convenției europene a drepturilor omului privind accesibilitatea
și previzibilitatea normei juridice, având formulări neclare, ceea
ce lipsește norma juridică de caracterul logic și precis.
Guvernul a transmis Curții Constituționale, cu Adresa
nr. 5/1.684/E.B. din 12 martie 2010, punctul său de vedere, în
care se arată că sesizarea de neconstituționalitate este
neîntemeiată, pentru următoarele motive:
I. Obiecțiile de neconstituționalitate extrinsecă vizează
deficiențe care țin de modul de aplicare a dispozițiilor
regulamentelor Parlamentului, prin urmare Curtea Constituțională
nu este competentă să analizeze aceste aspecte.
II. 1. Cu privire la criticile de constituționalitate intrinsecă ce
privesc prevederile art. I pct. 21, se apreciază că acestea
reglementează promovarea rapidă ca modalitate de exercitare,
cu caracter temporar, a unei funcții publice de conducere sau
temporar vacante. O asemenea modalitate de ocupare a unei
funcții publice este în concordanță cu prevederile art. 56 lit. e)
din Legea nr. 188/1999, care prevede că ocuparea funcțiilor
publice se face și ăprin alte modalități prevăzute expres de
prezenta lege”, precum și cu art. 16 alin. (3) din Constituție,
potrivit căruia accesul la funcțiile publice se face în condițiile
legii.
Din punctul de vedere prezentat, se constată că cele expuse
mai sus sunt valabile și cu privire la prevederile art. I pct. 27 din
lege.
Celelalte aspecte invocate de autorii sesizării cu privire la
aceste texte nu constituie veritabile probleme de
constituționalitate, ci de politică legislativă în domeniul funcției
publice, domeniu în care legiuitorul are competență exclusivă
de legiferare.
2. Referitor la critica ce privește lipsa de precizie și claritate
a actului normativ, Guvernul invocă jurisprudența Curții
Europene a Drepturilor Omului, și anume Cauza Cantoni
împotriva Franței, 1996, în care instanța europeană a admis că,
ădatorită caracterului de generalitate al legilor și în scopul evitării
unei rigidități excesive, redactarea acestora nu poate avea o
precizie absolută, rămânând în sarcina judecătorilor ca, în cadrul
actului de justiție pe care îl înfăptuiesc, să decidă cu privire la
interpretarea și aplicarea unei norme legale”.

3

3. Critica ce privește art. I pct. 18 din lege este neîntemeiată,
întrucât soluția legislativă cuprinsă în acest articol nu a fost
declarată anterior neconstituțională prin Decizia Curții
Constituționale nr. 1.629 din 3 decembrie 2009. În aceste
condiții, nu se poate reține încălcarea art. 147 alin. (1) și (4) din
Constituție.
În finalul punctului de vedere comunicat se apreciază că
obiecțiile invocate de autorii sesizării nu constituie aspecte ce
ridică veritabile probleme de neconstituționalitate, ci de politică
legislativă.
Președintele Camerei Deputaților nu a comunicat punctul
său de vedere asupra obiecției de neconstituționalitate.
C U R T E A,

examinând obiecția de neconstituționalitate, punctele de vedere
ale președintelui Senatului și Guvernului, raportul întocmit de
judecătorul-raportor, dispozițiile legii criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție și
celor ale art. 1, 10, 15 și 18 din Legea nr. 47/1992, republicată,
să soluționeze sesizarea de neconstituționalitate
Obiectul controlului de constituționalitate astfel cum rezultă
din sesizarea formulată, îl constituie dispozițiile Legii pentru
modificarea și completarea Legii nr. 188/1999 privind statutul
funcționarilor publici. Totuși, din motivarea obiecției de
neconstituționalitate, Curtea constată că aceasta vizează atât o
critică de neconstituționalitate extrinsecă referitoare la modul de
adoptare a legii criticate, cât și o critică de neconstituționalitate
intrinsecă ce privește, în special, prevederile legale ale art. I pct. 18,
22, 23 și pct. 27 teza referitoare la funcțiile publice de
conducere. Textele legale criticate punctual au următorul
cuprins:
— Art. I pct. 18: ă18. La articolul 90, alineatul (6) se modifică
și va avea următorul cuprins:
«(6) În cazul funcționarilor publici de conducere, transferul
se poate realiza pe funcții publice de conducere de același nivel
sau, după caz, de nivel inferior, ale căror condiții de ocupare și
experiență profesională necesară în vederea ocupării sunt
similare cu cele ale funcției de pe care se efectuează transferul,
cu respectarea prevederilor alin. (2), (4) și (5). Autoritățile sau
instituțiile publice între care se realizează transferul sunt obligate
să verifice îndeplinirea condiției de similaritate a condițiilor de
ocupare și a experienței profesionale.»”;
— Art. I pct. 22: ă22. La articolul 92, după alineatul (1) se
introduce un nou alineat, alineatul (11), cu următorul cuprins:
«(11) În mod excepțional, la propunerea justificată a
conducătorului autorității sau instituției publice în al cărei stat de
funcții există funcția publică corespunzătoare categoriei înalților
funcționari publici vacantă sau temporar vacantă, exercitarea cu
caracter temporar a acesteia poate fi realizată de către
funcționari publici sau, după caz, de funcționari publici cu statut
special, care îndeplinesc condițiile prevăzute la alin. (1), cu
avizul Agenției Naționale a Funcționarilor Publici. Această
măsură se dispune prin act administrativ al persoanei care are
competența legală de numire în funcția publică corespunzătoare
categoriei înalților funcționari publici în condițiile în care, din
motive obiective, funcția publică nu a putut fi ocupată prin
mobilitate.»”;
— Art. I pct. 23: ă23. La articolul 92, alineatele (2) și (4) se
modifică și vor avea următorul cuprins:
«(2) Dacă funcția publică este vacantă, măsura prevăzută la
alin. (1) se dispune de către persoana care are competența
numirii în funcția publică, pe o perioadă de maximum 6 luni
într-un an calendaristic, cu avizul Agenției Naționale a
Funcționarilor Publici.
..............................................................................................

4

MONITORUL OFICIAL AL ROMÂNIEI, PARTEA I, Nr. 291/4.V.2010

(4) Dacă funcția publică este temporar vacantă, măsura
prevăzută la alin. (1) se dispune de către persoana care are
competența legală de numire în funcția publică, până la data
încetării suspendării din funcția publică, a detașării titularului
funcției publice, până la radierea de drept a sancțiunii
disciplinare prevăzute la art. 77 alin. (3) lit. c) sau, după caz, în
situația în care funcționarul public de conducere exercită cu
caracter temporar o altă funcție publică de conducere vacantă
sau temporar vacantă ori din categoria înalților funcționari
publici, până la expirarea perioadei pentru care s-a dispus
exercitarea cu caracter temporar, în condițiile legii.»”;
— Art. I pct. 27: ă27. Articolul 111 se modifică și va avea
următorul cuprins:
«Art. 111. — (1) Autoritățile și instituțiile publice care au
prevăzute în statele de funcții posturi de natură contractuală,
care presupun exercitarea unor atribuții dintre cele prevăzute la
art. 2 alin. (3), au obligația de a stabili funcții publice în condițiile
art. 107, în termen de 30 de zile de la data constatării existenței
acestor atribuții.
(2) Funcțiile publice vacante, funcțiile publice de conducere,
precum și funcțiile publice corespunzătoare categoriei înalților
funcționari publici, stabilite potrivit alin. (1), se ocupă în condițiile
prezentei legi.
(3) Persoanele încadrate în posturi de natură contractuală
care au fost stabilite și avizate ca funcții publice vor fi numite în
funcții publice de execuție dacă îndeplinesc condițiile prevăzute
la art. 54 și condițiile de vechime în specialitatea studiilor
corespunzătoare clasei și gradului profesional ale funcției
publice.
(4) Drepturile salariale ale persoanelor care ocupă funcții
publice în condițiile alin. (3) se stabilesc potrivit salarizării
funcțiilor publice în care au fost numite.»”
Dispozițiile constituționale pretins încălcate sunt cele ale
art. 1 alin. (3) privind statul de drept, ale art. 15 alin. (1) privind
universalitatea, ale art. 16 alin. (1)—(3) privind egalitatea, ale
art. 61 alin. (2) privind structura Parlamentului, ale art. 64
alin. (1) privind organizarea internă a Parlamentului și ale
art. 147 alin. (1), (2) și (4) privind deciziile Curții Constituționale.
Totodată, sunt considerate ca fiind încălcate art. 6 din Pactul
internațional cu privire la drepturile economice, sociale și
culturale, Directiva 2000/78/CE a Consiliului din 27 noiembrie
2000 de creare a unui cadru general în favoarea egalității de
tratament în ceea ce privește încadrarea în muncă și ocuparea
forței de muncă, precum și cele statuate de Curtea Europeană
a Drepturilor Omului în Cauza Brumărescu împotriva României,
2000.
Înainte de a proceda la analiza obiecției de
neconstituționalitate, Curtea constată că sesizarea formulată
îndeplinește condițiile prevăzute de art. 146 lit. a) din Constituție
sub aspectul titularilor dreptului de sesizare, întrucât aceasta a
fost semnată de 101 deputați aparținând grupurilor parlamentare
ale Partidului Național Liberal și Partidului Social Democrat din
Camera Deputaților.
Examinând obiecția de neconstituționalitate, Curtea urmează
a se pronunța, pe de o parte, asupra unor aspecte de ordin
procedural ce se constituie în critici de neconstituționalitate
extrinsecă, iar pe de altă parte, asupra criticilor de
neconstituționalitate intrinsecă a legii supuse controlului.
I. 1. Raportat la critica de neconstituționalitate extrinsecă
referitoare la încălcarea art. 64 alin. (1) din Constituție prin
demararea unor proceduri parlamentare cu nerespectarea
prevederilor Regulamentului Camerei Deputaților, se constată
următoarele:
Prin Decizia nr. 786 din 13 mai 2009, publicată în Monitorul
Oficial al României, Partea I, nr. 400 din 12 iunie 2009, cu prilejul
exercitării unui control a priori de constituționalitate, Curtea a
statuat că nu este de competența sa ăanalizarea eventualelor

încălcări ale Regulamentului ședințelor comune. Curtea
Constituțională nu își poate extinde controlul și asupra actelor de
aplicare a regulamentelor, întrucât ar încălca însuși principiul
autonomiei regulamentare al celor două Camere, instituit prin
art. 64 alin. (1) teza întâi din Legea fundamentală. Analiza Curții
este una în drept, fără a viza aspecte de fapt ale procedurii
parlamentare”.
Prin Decizia nr. 1.466 din 10 noiembrie 2009, publicată în
Monitorul Oficial al României, Partea I, nr. 893 din 21 decembrie
2009, pronunțată într-un control a posteriori de
constituționalitate, exercitat pe calea excepției de
neconstituționalitate, Curtea a statuat că, deși legea a fost
adoptată după o procedură parlamentară discutabilă, ănu este
de competența instanței constituționale să controleze
modalitatea în care sunt puse în aplicare Regulamentele celor
două Camere ale Parlamentului în procesul legislativ”.
Prin Decizia nr. 710 din 6 mai 2009, publicată în Monitorul
Oficial al României, Partea I, nr. 358 din 28 mai 2009, Curtea a
stabilit, în același sens, că, ăpotrivit art. 146 lit. c) din Constituție,
Curtea Constituțională se pronunță asupra constituționalității
regulamentelor Camerelor Parlamentului, controlul exercitat de
Curte fiind un control de conformitate cu dispozițiile Legii
fundamentale. Dacă, ignorând prevederile art. 146 lit. c) din
Constituție și pe cele ale art. 27 din Legea nr. 47/1992, Curtea
Constituțională și-ar extinde competența și asupra actelor de
aplicare a regulamentelor, ea nu numai că ar pronunța soluții
fără temei constituțional, dar ar încălca astfel și principiul
autonomiei regulamentare a Camerei Deputaților, reglementat
de art. 64 alin. (1) teza întâi din Legea fundamentală. În virtutea
acestui principiu fundamental, aplicarea regulamentului este o
atribuție a Camerei Deputaților, așa încât contestațiile deputaților
privind actele concrete de aplicare a prevederilor regulamentului
sunt de competența exclusivă a Camerei Deputaților, aplicabile,
în acest caz, fiind căile și procedurile parlamentare stabilite prin
propriul regulament, după cum și desfășurarea procedurii
legislative parlamentare depinde hotărâtor de prevederile
aceluiași regulament, care, evident, trebuie să concorde cu
normele și principiile fundamentale.
Ca atare, competența conferită Curții Constituționale de
art. 146 lit. c) din Legea fundamentală nu poate privi decât
controlul conformității regulamentelor Parlamentului cu
dispozițiile Constituției, control declanșat la sesizarea unuia
dintre președinții celor două Camere, a unui grup parlamentar
sau a unui număr de cel puțin 50 de deputați sau de cel puțin 25
de senatori; Curtea Constituțională nu este competentă a se
pronunța și asupra modului de aplicare a regulamentelor, în
sensul celor arătate a statuat Curtea Constituțională în deciziile
sale nr. 44/1993, nr. 68/1993, nr. 22/1995 și nr. 98/2005”.
Prin urmare, se constată că, și atunci când a analizat sesizări
inițiate în temeiul art. 146 lit. c) din Constituție, Curtea
Constituțională a statuat în mod constant în jurisprudența sa că
exercitarea atribuției prevăzute de art. 146 lit. c) din Constituție
privește exclusiv controlul constituționalității prevederilor
regulamentelor
Parlamentului,
iar
nu
și
controlul
constituționalității hotărârilor și măsurilor adoptate de Camerele
Parlamentului în aplicarea regulamentelor proprii. Rezolvarea
problemelor ridicate de hotărârile adoptate și de măsurile
dispuse de Camerele Parlamentului se poate face exclusiv pe
căi și prin proceduri parlamentare.
2. Raportat la critica de constituționalitate extrinsecă
referitoare la încălcarea principiului bicameralismului, se
constată că aceasta este neîntemeiată.
Prin Decizia nr. 710 din 6 mai 2009, Curtea a stabilit criterii
esențiale pentru a se determina cazurile în care prin procedura
legislativă se încalcă principiul bicameralismului. Aceste criterii
esențiale cumulative sunt:

MONITORUL OFICIAL AL ROMÂNIEI, PARTEA I, Nr. 291/4.V.2010
a) existența unor deosebiri majore de conținut juridic între
formele adoptate de cele două Camere ale Parlamentului;
b) existența unei configurații deosebite, semnificativ diferită,
între formele adoptate de cele două Camere ale Parlamentului;
Din analiza comparată a documentelor privind inițierea și
desfășurarea procesului legislativ în cauză, respectiv a
proiectului de lege depus de Guvern, a formei adoptate de
Senat, ca primă Cameră sesizată, și a celei adoptate de Camera
Deputaților, în calitate de Cameră decizională, Curtea constată
că modificările operate de către Camera Deputaților față de
forma legii adoptate de Senat nu sunt de natură a imprima nici
deosebiri majore de conținut juridic față de forma legii adoptată
de Senat și nici o configurație deosebită, semnificativ diferită
față de cea a proiectului de lege în forma adoptată de Senat.
În consecință, Curtea reține că au fost respectate, sub
aspectul modului de legiferare, dispozițiile constituționale ale
art. 61 alin. (2) și art. 75 alin. (1).
II. 1. Referitor la pretinsa neconstituționalitate a dispozițiilor
art. I pct. 18 din lege, în raport cu art. 147 alin. (1) și (4) din
Constituție, se constată că, de fapt, Curtea Constituțională, prin
Decizia nr. 1.629 din 3 decembrie 2009, publicată în Monitorul
Oficial al României, Partea I, nr. 28 din 14 ianuarie 2010, nu a
declarat ca fiind neconstituțională și această soluție legislativă,
ce era cuprinsă, la vremea respectivă, în art. I pct. 12 din
Ordonanța de urgență a Guvernului nr. 105/2009 privind unele
măsuri în domeniul funcției publice, precum și pentru întărirea
capacității manageriale la nivelul serviciilor publice
deconcentrate ale ministerelor și ale celorlalte organe ale
administrației publice centrale din unitățile administrativteritoriale și ale altor servicii publice, precum și pentru
reglementarea unor măsuri privind cabinetul demnitarului din
administrația publică centrală și locală, cancelaria prefectului și
cabinetul alesului local, întrucât, potrivit jurisprudenței sale,
Curtea se pronunță în limitele sesizării. În consecință, nu se
poate reține încălcarea prevederilor art. 147 alin. (1) și (4) din
Constituție.
2. În ceea ce privește neconstituționalitatea intrinsecă a unor
texte din legea criticată, autorii sesizării nu aduc argumente de
natură să demonstreze neconstituționalitatea acestora,
susținerile lor constituindu-se mai degrabă în ipoteze de aplicare
a dispozițiilor legale criticate. Cât privește însă situația legislativă
existentă la momentul adoptării acestei legi, Curtea constată
următoarele:
— prin Ordonanța de urgență a Guvernului nr. 37/2009
privind unele măsuri de îmbunătățire a activității administrației
publice, publicată în Monitorul Oficial al României, Partea I,
nr. 264 din 22 aprilie 2009, a fost înființată funcția de directorcoordonator al serviciilor publice deconcentrate, funcție ce ține
de regimul contractual;
— prin Decizia Curții Constituționale nr. 1.257 din 7 octombrie
2009, publicată în Monitorul Oficial al României, Partea I, nr. 758
din 6 noiembrie 2009, pronunțată într-un control a priori de
constituționalitate, prevederile legii de aprobare a Ordonanței
de urgență a Guvernului nr. 37/2009, deci și ale ordonanței de
urgență, au fost declarate neconstituționale;
— Ordonanța de urgență a Guvernului nr. 105/2009,
publicată în Monitorul Oficial al României, Partea I, nr. 668 din
6 octombrie 2009, a continuat optica Ordonanței de urgență a
Guvernului nr. 37/2009, astfel încât, chiar și ulterior Deciziei
Curții Constituționale nr. 1.257 din 7 octombrie 2009,
conducerea serviciilor publice deconcentrate a fost încredințată
acelorași directori-coordonatori;
— prin Decizia nr. 1.629 din 3 decembrie 2009, precitată
Curtea Constituțională a declarat neconstituționale prevederile
art. I pct. 1—5 și 26, art. III, art. IV, art. V, art. VIII și anexa nr. 1
din Ordonanța de urgență a Guvernului nr. 105/2009, texte care

5

se regăseau și în Ordonanța de urgență a Guvernului
nr. 37/2009.
— Decizia Curții Constituționale nr. 1.629 din 3 decembrie
2009 a suspendat până pe data de 27 februarie 2010 efectele
Ordonanței de urgență a Guvernului nr. 105/2009, astfel încât,
în lipsa intervenției legiuitorului, începând cu data de 28 februarie
2010 aceasta din urmă și-a încetat efectele, în temeiul art. 147
alin. (1) din Constituție;
— lipsirea de temei constituțional a actelor normative primare
are drept efect încetarea de drept a actelor subsecvente emise
în temeiul acestora (contractele de management, actele
administrative date în aplicarea celor două ordonanțe de urgență
etc);
— potrivit jurisprudenței sale, respectiv Decizia nr. 62 din
18 ianuarie 2007, publicată în Monitorul Oficial al României,
Partea I, nr. 104 din 12 februarie 2007, în cazul constatării
neconstituționalității unor acte abrogatoare, ăacestea își
încetează efectele juridice în condițiile prevăzute de art. 147
alin. (1) din Constituție, iar prevederile legale care au format
obiectul abrogării continuă să producă efecte”.
În aceste condiții, începând cu data de 28 februarie 2010,
funcția de director-coordonator nu mai există, iar persoanele
care ocupau aceste funcții nu mai pot fi considerate ca fiind
conducătorii serviciilor publice deconcentrate. În momentul de
față, reglementarea în vigoare cu privire la conducătorii
serviciilor publice deconcentrate este cea anterioară
modificărilor aduse prin Ordonanța de urgență a Guvernului
nr. 37/2009. Așadar, Curtea constată că în funcția publică de
conducător al serviciilor publice deconcentrate nu poate fi
numită nici măcar temporar, o persoană care anterior a fost
director-coordonator; din moment ce acesta nu este funcționar
public sau funcționar public cu statut special, practic, nu mai
justifică nicio funcție publică sau contractuală. Astfel, din
moment ce critica de neconstituționalitate pornește de la o
premisă greșită, Curtea nu poate reține încălcarea, prin textele
art. I pct. 22 și pct. 23 din lege, a prevederilor constituționale
invocate.
Mai mult, în sensul celor expuse mai sus sunt și prevederile
art. I pct. 27, care stabilesc competența autorităților și instituțiilor
publice ce au prevăzute în statele de funcții posturi de natură
contractuală, care presupun exercitarea unor atribuții dintre cele
prevăzute la art. 2 alin. (3), de a stabili funcții publice. Acest text
nu poate avea însă aplicabilitate cu privire la directoriicoordonatori, din moment ce, din data de 28 februarie 2010,
funcțiile de conducere ale serviciilor publice deconcentrate deja
au revenit în regimul funcției publice. Prin urmare, nu mai există
vreo funcție de conducere contractuală a serviciilor publice
deconcentrate care ar trebui transformată într-una publică, ea
fiind deja funcție publică ce poate fi ocupată numai de către un
funcționar public.
Totodată, se constată că textul art. I pct. 27 teza criticată, și
anume cea referitoare la funcțiile publice de conducere (în cazul
de speță, din cadrul serviciilor publice deconcentrate), în raport
cu critica autorilor obiecției de neconstituționalitate, este
constituțional, din moment ce prevede că modalitatea de
ocupare a funcțiilor publice aflate în ipoteza normei legale
criticate se face ăîn condițiile legii”, și anume prin recrutare, deci
prin concurs.
În fine, nu se pot reține criticile ce vizează lipsa de claritate
și accesibilitate a legii, întrucât, cu privire la acest aspect, sunt
întru totul aplicabile și respectate considerentele evocate de
Guvern din Cauza Cantoni împotriva Franței, 1996, soluționată
de Curtea Europeană a Drepturilor Omului, precum și
considerentele de principiu referitoare la accesibilitatea și
previzibilitatea normei cuprinse în Decizia Curții Constituționale
nr. 729 din 7 mai 2009, publicată în Monitorul Oficial al
României, Partea I, nr. 401 din 12 iunie 2009.

6

MONITORUL OFICIAL AL ROMÂNIEI, PARTEA I, Nr. 291/4.V.2010

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Constată că dispozițiile art. I pct. 18, pct. 22, pct. 23 și pct. 27, teza referitoare la funcțiile publice de conducere, din Legea
pentru modificarea și completarea Legii nr. 188/1999 privind statutul funcționarilor publici, precum și legea în ansamblul ei sunt
constituționale în raport cu criticile formulate.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterea a avut loc la data de 14 aprilie 2010 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
p. Magistrat-asistent Benke Károly,
Marieta Safta,
prim-magistrat-asistent delegat

CURTEA CONSTITUȚIONALĂ

D E C I Z I A Nr. 414
din 14 aprilie 2010

referitoare la obiecția de neconstituționalitate a dispozițiilor art. I pct. 1, art. I pct. 6, art. I pct. 27
și ale art. I pct. 28 din Legea pentru modificarea și completarea Legii nr. 188/1999
privind Statutul funcționarilor publici
În temeiul prevederilor art. 146 lit. a) din Constituție și ale
art. 15 alin. (1) din Legea nr. 47/1992 privind organizarea și
funcționarea Curții Constituționale, republicată, la data de
3 martie 2010, un grup de 33 de senatori a solicitat Curții
Constituționale să se pronunțe asupra constituționalității
dispozițiilor art. I pct. 1, art. I pct. 6, art. I pct. 27 și ale art. I
pct. 28 din Legea pentru modificarea și completarea Legii
nr. 188/1999 privind Statutul funcționarilor publici.
Sesizarea de neconstituționalitate a fost înregistrată la
Curtea Constituțională sub nr. 2.605 din 3 martie 2010 și
constituie obiectul Dosarului nr. 517A/2010.
La sesizare a fost anexată lista cuprinzând semnăturile celor
33 de senatori, și anume: Ion Toma, Viorel Arcaș, Vasile-Cosmin
Nicula, Dan-Coman Șova, Sorin-Constantin Lazăr, Ecaterina
Andronescu, Marius-Sorin-Ovidiu Bota, Ioan Chelaru, LaurențiuFlorian Coca, Florin Constantinescu, Alexandru Cordoș, Titus
Corlățean, Avram Crăciun, Petre Daea, Mihăiță Găină, Toni
Greblă, Gheorghe Marcu, Radu-Cătălin Mardare, Valer Marian,
Alexandru Mazăre, Gavril Mîrza, Elena Mitrea, Nicolae Moga,
Sergiu-Florin Nicolăescu, Gheorghe Pop, Nicolae-Dănuț
Prunea, Ion Rotaru, Daniel Savu, Doina Silistru, Constantin
Tămagă, Adrian Țuțuianu, Șerban-Constantin Valeca și Cătălin
Voicu.
I. Cu privire la dispozițiile art. I pct. 1 și pct. 28 din lege, în
esență, se susține că acestea încalcă prevederile art. 16 alin. (1),
(3) și art. 53 din Constituție. În acest sens, se apreciază că
modificarea intempestivă, la scurte intervale de timp, a normelor
care reglementează regimul juridic al conducătorilor serviciilor
publice deconcentrate ale ministerelor și ale celorlalte organe
ale administrației publice centrale din unitățile administrativ-

teritoriale este de natură să afecteze statutul funcționarilor
publici de conducere din sfera serviciilor publice deconcentrate
și nu asigură egalitatea acestei categorii de funcționari publici
în raport cu celelalte persoane care ocupă sau au ocupat funcții
publice de conducere în administrația publică centrală și locală.
În opinia autorilor obiecției de neconstituționalitate, climatul
de instabilitate legislativă cu privire la conducătorii serviciilor
publice deconcentrate a determinat o diferență de tratament
juridic, fundamentată pe considerente de ordin politic, între
această categorie de conducători și celelalte persoane care
dețin funcții publice de conducere în administrația publică. Se
apreciază că, în timp ce aceștia din urmă s-au bucurat de toate
prevederile Legii nr. 188/1999 privind Statutul funcționarilor
publici, în sensul că au fost protejați de schimbările intempestive
și abuzive din funcție, conducătorilor serviciilor publice
deconcentrate li s-a administrat un alt tratament juridic, și anume
au fost schimbați din funcții prin jocul combinat al mai multor
modificări legislative operate prin Ordonanța de urgență a
Guvernului nr. 37/2009 și Ordonanța de urgență a Guvernului
nr. 105/2009, ambele declarate neconstituționale de către
Curtea Constituțională.
Se arată că textele de lege criticate creează în mod fictiv o
nouă categorie de funcții publice, cea de director și director
adjunct ai serviciilor publice deconcentrate, dar care, în realitate,
sunt identice sub aspectul sferei de atribuții și competențelor cu
funcțiile de director executiv și director executiv adjunct ai
serviciilor publice deconcentrate existente anterior, în scopul de
a face imposibilă reintegrarea persoanelor care au ocupat
aceste din urmă funcții.

MONITORUL OFICIAL AL ROMÂNIEI, PARTEA I, Nr. 291/4.V.2010
Toate aceste modificări legislative au creat condiții favorabile
pentru ocuparea funcțiilor publice de conducători ai serviciilor
publice deconcentrate pe criterii subiective, ceea ce este de
natură să contravină scopului legii, și anume asigurarea unui
serviciu public stabil, profesionist, transparent, eficient și
imparțial, în interesul cetățenilor.
Prin modificarea continuă a regimului juridic aplicabil
conducătorilor serviciilor publice deconcentrate, prin desființarea
și înființarea, în mod succesiv, a posturilor acestora este încălcat
principiul accesului egal la funcțiile publice, prevăzut de art. 16
alin. (3) din Constituție, care presupune atât accesul efectiv la
funcția publică, cât și exercitarea sa în condiții de egalitate sub
aspectul protecției acordate tuturor categoriilor de funcționari
publici. Aceste măsuri constituie restrângeri ale dreptului de
acces la o funcție publică, care nu sunt justificate în mod obiectiv
ca fiind imperios necesare pentru salvgardarea unui alt drept
care, în absența acestor restricții, ar fi grav compromis. Mai mult,
se aduce atingere substanței dreptului prevăzut de art. 16
alin. (3) din Constituție, astfel încât textele criticate sunt contrare
exigențelor art. 53 din Constituție.
II. Se susține că art. I pct. 6 din lege contravine art. 16
alin. (1) din Constituție, întrucât stabilește în sarcina mai multor
entități publice competența organizării concursului de recrutare
a funcționarilor publici. În acest mod se alterează obiectivitatea
verificării
aptitudinilor/competențelor
profesionale
ale
candidaților și se creează discriminări, în sensul că recrutarea în
funcții publice de conducere vacante de șef serviciu sau șef
birou, în funcții publice specifice asimilate acestora sau în funcții
publice de execuție vacante și temporar vacante nu se
realizează de Agenția Națională a Funcționarilor Publici, ci de
autoritățile sau instituțiile publice în al căror stat de funcții se află
funcțiile publice respective.
III. Se consideră că dispozițiile art. I pct. 27 din lege încalcă
art. 16 alin. (1) și (3) din Constituție, întrucât accesul la funcția
publică nu se face prin concurs, ci prin transformarea posturilor
de natură contractuală care implică exercitarea unor prerogative
de putere publică în funcții publice. Astfel, persoanele încadrate
în posturi de natură contractuală, aflate în ipoteza art. I pct. 27
din lege, urmează să ocupe funcții publice în baza unui act
administrativ de numire, în absența organizării unui concurs,
ceea ce este discriminatoriu în raport cu terțe persoane care
doresc să acceadă la o funcție publică, situație în care accesul
se realizează numai prin susținerea unui concurs.
În conformitate cu dispozițiile art. 16 alin. (2) din Legea
nr. 47/1992, sesizarea a fost transmisă președinților celor două
Camere ale Parlamentului și Guvernului, pentru a-și formula
punctele de vedere asupra sesizării de neconstituționalitate.
Președintele Senatului a transmis Curții Constituționale, cu
Adresa nr. 662 din 10 martie 2010, punctul său de vedere, în
care se arată că sesizarea de neconstituționalitate este
întemeiată, întrucât modificările aduse Legii nr. 188/1999
contravin art. 16 alin. (1) și (3), precum și art. 53 din Constituție.
În acest sens, se arată că modificarea continuă a regimului
juridic aplicabil conducătorilor serviciilor publice deconcentrate,
precum și schimbarea succesivă a denumirii unor funcții
afectează stabilitatea exercitării acestora, precum și statutul
juridic al funcționarilor publici din serviciile publice
deconcentrate, ceea ce încalcă dreptul de acces la o funcție
publică și principiul stabilității ce ar trebui să guverneze
exercitarea funcțiilor publice. Se mai susține că legea criticată
adâncește inegalitățile de regim juridic dintre conducătorii
serviciilor publice deconcentrate și ceilalți funcționari publici prin
crearea unei noi categorii de funcții publice și duce la
imposibilitatea reintegrării persoanelor care au ocupat aceste
funcții publice.
Înființarea și desființarea succesivă a unor funcții publice care
presupun atribuții identice nu sunt de natură să îndeplinească

7

dezideratul accesului în condiții de egalitate la funcțiile publice,
motiv pentru care prevederile legale criticate încalcă art. 16
alin. (1) și (3), precum și art. 53 din Constituție.
Se mai arată că, în lipsa organizării vreunui concurs,
persoanele încadrate în posturi de natură contractuală care
implică exercitarea unor prerogative de putere publică și care
se transformă în funcții publice urmează să ocupe noile funcții
publice în baza unui act administrativ de numire. Astfel, aceste
persoane sunt favorizate, contrar art. 16 alin. (1) din Constituție,
în raport cu alte persoane care doresc să ocupe o funcție
publică.
În fine, se consideră că legea criticată încalcă exigențele
Convenției pentru apărarea drepturilor omului și a libertăților
fundamentale privind accesibilitatea și previzibilitatea normei
juridice, având formulări neclare, ceea ce lipsește norma juridică
de caracterul logic și precis.
Guvernul a transmis Curții Constituționale, cu Adresa
nr. 5/1.645/E.B. din 12 martie 2010, punctul său de vedere, în
care se arată că sesizarea de neconstituționalitate este
neîntemeiată, pentru următoarele motive:
1. Modificarea terminologiei folosite în raport cu denumirea
funcțiilor publice de conducere ale serviciilor publice
deconcentrate nu afectează regimul juridic al acestora. Se arată
că, din moment ce serviciile publice deconcentrate sunt extensii
funcționale ale ministerelor și ale celorlalte organe ale
administrației publice centrale, noile denumiri sunt mult mai
potrivite, fiind în concordanță cu denumirile funcțiilor publice de
conducere din compartimentele organizatorice ale ministerelor.
Se mai arată că noile funcții publice nu sunt create intuitu
personae. În consecință, nu se poate reține încălcarea art. 16
alin. (1) din Constituție.
2. Referitor la încălcarea art. 16 alin. (3) din Constituție prin
prevederile art. I pct. 1 din lege, se arată că argumentarea
autorilor sesizării se bazează doar pe supoziții formulate, ăîn
contextul unor aprecieri subiective, lipsite de fundament, în
legătură cu aspecte de aplicare a legii”. Se apreciază că
schimbarea denumirii funcțiilor publice de conducere a serviciilor
publice deconcentrate este de competența exclusivă a
legiuitorului. Totodată, o atare măsură nu face referire la
modificarea atribuțiilor aferente funcțiilor publice de conducere
a serviciilor deconcentrate și, prin urmare, nu are relevanță
asupra regimului juridic al acesteia. În acest sens sunt invocate
și prevederile art. 100 alin. (1) lit. c) din Legea nr. 188/1999.
3. Pentru motivele arătate mai sus, se apreciază că art. I
pct. 1 din lege nu contravine nici art. 53 din Constituție.
4. În raport cu critica de neconstituționalitate ce vizează
art. I pct. 6 din lege, se apreciază că, potrivit argumentației
aferente expunerii de motive la proiectul de lege, acest text este
expresia continuării procesului de descentralizare a
competențelor de gestiune a funcțiilor publice și a funcționarilor
publici, ceea ce va antrena o creștere a rolului și
responsabilităților conducătorilor autorităților și instituțiilor
publice. În acest context, se consideră că aspectele invocate în
critica de neconstituționalitate în privința art. I pct. 6 din lege nu
vizează veritabile probleme de constituționalitate, ci vizează
chestiuni care țin de oportunitatea politicii legislative în domeniul
funcției publice.
5. Art. I pct. 27 din lege consacră o modalitate de ocupare a
funcției publice expres prevăzută de Legea nr. 188/1999, care la
art. 56 lit. e) prevede că funcțiile publice pot fi ocupate și ăprin
alte modalități prevăzute expres de prezenta lege”. Prin urmare,
critica autorilor sesizării de neconstituționalitate vizează
chestiuni ce țin, mai degrabă, de politica legislativă a
Parlamentului.
Președintele Camerei Deputaților nu a comunicat punctul
său de vedere asupra obiecției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 291/4.V.2010
C U R T E A,

examinând obiecția de neconstituționalitate, punctele de vedere
ale președintelui Senatului și Guvernului, raportul întocmit de
judecătorul-raportor, dispozițiile legii criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție și
celor ale art. 1, 10, 15 și 18 din Legea nr. 47/1992, republicată,
să soluționeze sesizarea de neconstituționalitate.
Obiectul controlului de constituționalitate îl constituie
dispozițiile art. I pct. 1, art. I pct. 6, art. I pct. 27 și art. I pct. 28
din Legea pentru modificarea și completarea Legii nr. 188/1999
privind Statutul funcționarilor publici, care au următorul cuprins:
— Art. I pct. 1: ă1. La articolul 13 alineatul (1), litera d) se
modifică și va avea următorul cuprins:
«d) director executiv și director executiv adjunct în cadrul
instituției prefectului, în cadrul aparatului propriu al autorităților
administrației publice locale și al instituțiilor publice subordonate
acestora, director și director adjunct în cadrul serviciilor publice
deconcentrate ale ministerelor și ale celorlalte organe de
specialitate ale administrației publice centrale din unitățile
administrativ-teritoriale, precum și în funcțiile publice specifice
asimilate acestora.»”;
— Art. I pct. 6: ă6. La articolul 58, alineatele (1) și (3) se
modifică și vor avea următorul cuprins:
«Art. 58. — (1) Concursul de recrutare pentru funcțiile
publice din cadrul autorităților și instituțiilor publice centrale și
locale, autorităților administrative autonome, precum și pentru
serviciile publice deconcentrate ale ministerelor și ale celorlalte
organe de specialitate ale administrației publice centrale din
unitățile administrativ-teritoriale este organizat, în condițiile legii,
astfel:
a) de comisia prevăzută la art. 18 alin. (1), pentru înalții
funcționari publici. Secretariatul tehnic al comisiei se asigură de
Agenția Națională a Funcționarilor Publici;
b) de Agenția Națională a Funcționarilor Publici, pentru
ocuparea funcțiilor publice de conducere generale și specifice
vacante, inclusiv pentru funcțiile publice de conducere vacante
de secretar al unității administrativ-teritoriale, cu excepția
funcțiilor publice de conducere vacante de secretar al comunei,
de șef serviciu și șef birou;
c) de autoritățile și instituțiile publice în al căror stat de funcții
se află funcția publică, pentru funcțiile publice de conducere
vacante de secretar al comunei, de șef serviciu și șef birou și
funcțiile publice specifice asimilate acestora, precum și pentru
toate funcțiile publice de execuție vacante și temporar vacante.
..................................................................................................
(3) În cazul concursurilor prevăzute la alin. (1) lit. c),
autoritățile și instituțiile publice au obligația de a înștiința Agenția
Națională a Funcționarilor Publici despre organizarea
concursurilor, cu cel puțin 10 zile înainte de demararea
procedurilor prevăzute de lege.»”;
— Art. I pct. 27: ă27. Articolul 111 se modifică și va avea
următorul cuprins:
«Art. 111. — (1) Autoritățile și instituțiile publice care au
prevăzute în statele de funcții posturi de natură contractuală,
care presupun exercitarea unor atribuții dintre cele prevăzute la
art. 2 alin. (3), au obligația de a stabili funcții publice în condițiile
art. 107, în termen de 30 de zile de la data constatării existenței
acestor atribuții.
(2) Funcțiile publice vacante, funcțiile publice de conducere,
precum și funcțiile publice corespunzătoare categoriei înalților
funcționari publici, stabilite potrivit alin. (1), se ocupă în condițiile
prezentei legi.
(3) Persoanele încadrate în posturi de natură contractuală
care au fost stabilite și avizate ca funcții publice vor fi numite în

funcții publice de execuție dacă îndeplinesc condițiile prevăzute
la art. 54 și condițiile de vechime în specialitatea studiilor
corespunzătoare clasei și gradului profesional ale funcției
publice.
(4) Drepturile salariale ale persoanelor care ocupă funcții
publice în condițiile alin. (3) se stabilesc potrivit salarizării
funcțiilor publice în care au fost numite.»”;
— Art. I pct. 28: ă28. La anexă, capitolul I litera B, punctele 4
și 5 se modifică și vor avea următorul cuprins:
«4. director din cadrul autorităților administrative autonome,
din aparatul ministerelor și al celorlalte organe de specialitate
ale administrației publice centrale, director executiv în cadrul
instituției prefectului, în cadrul aparatului propriu al autorităților
administrației publice locale și al instituțiilor publice subordonate
acestora, director în cadrul serviciilor publice deconcentrate ale
ministerelor și ale celorlalte organe de specialitate ale
administrației publice centrale din unitățile administrativteritoriale;
5. director adjunct din cadrul autorităților administrative
autonome, din aparatul ministerelor și al celorlalte organe de
specialitate ale administrației publice centrale, director executiv
adjunct în cadrul instituției prefectului în cadrul aparatului propriu
al autorităților administrației publice locale și al instituțiilor
publice subordonate acestora, director adjunct în cadrul
serviciilor publice deconcentrate ale ministerelor și ale celorlalte
organe de specialitate ale administrației publice centrale din
unitățile administrativ-teritoriale;»”.
Dispozițiile constituționale pretins încălcate sunt cele ale
art. 16 alin. (1) privind egalitatea, art. 16 alin. (3) cu referire la
accesul la funcțiile publice, art. 53 privind restrângerea exercitării
unui drept sau al unei libertăți. Totodată, sunt considerate ca
fiind încălcate art. 14 din Convenția pentru apărarea drepturilor
omului și a libertăților fundamentale privind principiul egalității,
art. 1 și art. 21 pct. 2 din Declarația Universală a Drepturilor
Omului privind principiul egalității și al accesului egal la funcțiile
publice, precum și cele stabilite de Curtea Europeană a
Drepturilor Omului cu privire la principiul egalității în Cauza
Buchen împotriva Republicii Cehe, 2002.
Examinând obiecția de neconstituționalitate, Curtea constată
că autorii acesteia formulează 3 critici intrinseci ale legii de
modificare a Legii nr. 188/1999. În consecință, analiza Curții va
viza în mod distinct cele 3 aspecte principale ale criticii de
neconstituționalitate, cu privire la care reține următoarele:
I. Curtea urmează să analizeze împreună prevederile art. I
pct. 1 și art. I pct. 28 din lege, datorită legăturii indisolubile
existente între acestea, ambele texte vizând crearea unei noi
funcții publice, și anume aceea de director și director adjunct,
în cadrul serviciilor publice deconcentrate ale ministerelor și ale
celorlalte organe de specialitate ale administrației publice
centrale din unitățile administrativ-teritoriale.
Pentru a avea o imagine de ansamblu asupra problematicii
ridicate de aceste noi prevederi legale, se impune a fi reținută
situația legislativă creată cu privire la conducătorii serviciilor
publice deconcentrate ale ministerelor și ale celorlalte organe
de specialitate ale administrației publice centrale din unitățile
administrativ-teritoriale:
— prin Ordonanța de urgență a Guvernului nr. 37/2009
privind unele măsuri de îmbunătățire a activității administrației
publice, publicată în Monitorul Oficial al României, Partea I,
nr. 264 din 22 aprilie 2009, au fost eliminate din categoria
funcțiilor publice de conducere funcțiile de director executiv și
director executiv adjunct ai serviciilor publice deconcentrate.
Prin aceeași ordonanță a fost înființată funcția de directorcoordonator al acestor servicii. Prin urmare, se constată că
aceste funcții au trecut din regimul funcției publice în regim
contractual;

MONITORUL OFICIAL AL ROMÂNIEI, PARTEA I, Nr. 291/4.V.2010
— prin Decizia Curții Constituționale nr. 1.257 din
7 octombrie 2009, publicată în Monitorul Oficial al României,
Partea I, nr. 758 din 6 noiembrie 2009, pronunțată într-un control
a priori de constituționalitate, prevederile legii de aprobare a
Ordonanței de urgență a Guvernului nr. 37/2009, deci și ale
ordonanței de urgență, au fost declarate neconstituționale;
— Ordonanța de urgență a Guvernului nr. 105/2009 privind
unele măsuri în domeniul funcției publice, precum și pentru
întărirea capacității manageriale la nivelul serviciilor publice
deconcentrate ale ministerelor și ale celorlalte organe ale
administrației publice centrale din unitățile administrativteritoriale și ale altor servicii publice, precum și pentru
reglementarea unor măsuri privind cabinetul demnitarului din
administrația publică centrală și locală, cancelaria prefectului și
cabinetul alesului local, publicată în Monitorul Oficial al
României, Partea I, nr. 668 din 6 octombrie 2009, a continuat
optica Ordonanței de urgență a Guvernului nr. 37/2009, astfel
încât, chiar și ulterior Deciziei Curții Constituționale nr. 1.257 din
7 octombrie 2009, conducerea serviciilor publice deconcentrate
a fost încredințată acelorași directori-coordonatori;
— prin Decizia nr. 1.629 din 3 decembrie 2009, publicată în
Monitorul Oficial al României, Partea I, nr. 28 din 14 ianuarie
2010, Curtea Constituțională a declarat neconstituționale
prevederile art. I pct. 1—5 și 26, art. III, art. IV, art. V, art. VIII și
anexa nr. 1 din Ordonanța de urgență a Guvernului nr. 105/2009,
texte a căror soluție legislativă se regăsea și în Ordonanța de
urgență a Guvernului nr. 37/2009.
Acesta este cadrul legal în care intervine legea de modificare
a Legii nr. 188/1999. Noutatea adusă prin această lege, în raport
cu cele două ordonanțe de urgență menționate, constă în faptul
că funcția de conducător al serviciilor publice deconcentrate
revine la regimul de funcție publică, fiind astfel eliminată
categoria directorilor-coordonatori, ce avea statutul de personal
contractual. Numai că noua lege înlocuiește funcția de director
executiv și director executiv adjunct al serviciilor publice
deconcentrate și instituie o nouă categorie de funcții publice, și
anume cea de director și director adjunct al acestor servicii.
Rezultă că posturile contractuale create prin cele două
ordonanțe de urgență în cursul anului 2009 nu revin la forma
inițială — posturi de director executiv și director executiv adjunct —,
ci sunt transformate într-o nouă categorie de funcții publice de
conducere — director și director adjunct.
Curtea observă că este a treia intervenție legislativă în
decursul ultimului an în privința regimului juridic ce
reglementează statutul conducătorilor serviciilor deconcentrate.
În continuarea celor de mai sus, Curtea învederează anumite
aspecte cu privire la efectele celor două decizii mai sus
menționate, respectiv Decizia Curții Constituționale nr. 1.257 din
7 octombrie 2009 și Decizia nr. 1.629 din 3 decembrie 2009.
Astfel:
— Decizia Curții Constituționale nr. 1.257 din 7 octombrie
2009, pronunțată într-un control a priori, a constatat
neconstituționalitatea unei legi de aprobare a ordonanței de
urgență. O atare decizie ăconsacră o interferență între controlul
a priori și cel a posteriori de constituționalitate, în sensul că, în
cadrul controlului a priori de constituționalitate, s-a declarat ca
fiind neconstituțională o soluție legislativă cuprinsă într-un
act normativ în vigoare. O atare soluție este justificată de
imperativul ca în dreptul pozitiv să nu existe sau să nu rămână
în vigoare acte juridice vădit neconstituționale, Curtea neputând
rămâne în pasivitate până când Parlamentul în mod ipotetic ar
fi respins ordonanța de urgență în cauză” (Decizia nr. 1.640 din
10 decembrie 2009, publicată în Monitorul Oficial al României,
Partea I, nr. 48 din 21 ianuarie 2010). În această situație, în
temeiul și în condițiile art. 1 alin. (5) și art. 147 alin. (1) și (4) din
Constituție, Ordonanța de urgență a Guvernului nr. 37/2009 și-a

9

încetat efectele, soluția legislativă criticată fiind cea care, de
altfel, a atras această soluție din partea Curții Constituționale;
— Decizia Curții Constituționale nr. 1.629 din 3 decembrie
2009 a suspendat până pe data de 27 februarie 2010 efectele
Ordonanței de urgență a Guvernului nr. 105/2009, astfel încât,
începând cu data de 28 februarie 2010, aceasta din urmă și-a
încetat efectele, în temeiul art. 147 alin. (1) din Constituție;
— lipsirea de temei constituțional a actelor normative primare
are drept efect încetarea de drept a actelor subsecvente emise
în temeiul acestora (contractele de management, actele
administrative date în aplicarea celor două ordonanțe de urgență
etc.);
— potrivit jurisprudenței sale, respectiv Decizia nr. 62 din
18 ianuarie 2007, publicată în Monitorul Oficial al României,
Partea I, nr. 104 din 12 februarie 2007, în cazul constatării
neconstituționalității unor acte abrogatoare (precum cele două
ordonanțe de urgență menționate în raport cu funcțiile de
director executiv și director executiv adjunct ai serviciilor publice
deconcentrate), ăacestea își încetează efectele juridice în
condițiile prevăzute de art. 147 alin. (1) din Constituție, iar
prevederile legale care au format obiectul abrogării continuă să
producă efecte”.
Prin urmare, începând cu data de 28 februarie 2010 continuă
să își producă efectele juridice Legea nr. 188/1999 cu conținutul
său normativ de dinainte de modificările neconstituționale ce
i-au fost aduse prin Ordonanța de urgență a Guvernului
nr. 37/2009 și prin art. I pct. 1—5 și 26, art. III, art. IV, art. V,
art. VIII și anexa nr. 1 din Ordonanța de urgență a Guvernului
nr. 105/2009. Acesta este un efect specific al pierderii legitimității
constituționale a celor două ordonanțe de urgență menționate,
sancțiune diferită și mult mai gravă decât o simplă abrogare a
unui text normativ.
În acest context legislativ este introdusă funcția de director și
director adjunct ai serviciilor publice deconcentrate, care, la
momentul intrării în vigoare a legii, ar înlocui funcțiile de director
executiv și director executiv adjunct ai serviciilor publice
deconcentrate.
Prin această nouă modificare Curtea observă existența unei
vădite instabilități legislative cu privire la funcția de conducător
al serviciilor publice deconcentrate, ceea ce pune sub semnul
întrebării tratamentul juridic aplicat acestei funcții în raport cu
alte categorii de funcții de conducere din administrația publică.
Se pune sub semnul întrebării și scopul Legii nr. 188/1999, care
prevede în mod expres la art. 1 alin. (2) că acesta este
reprezentat de crearea unui ăserviciu public stabil”.
Reglementarea analizată instituie o lipsă de egalitate de
tratament juridic între persoanele care dețin posturi de
conducere la nivelul serviciilor publice deconcentrate și cele
care dețin astfel de posturi la nivelul instituției prefectului, al
aparatului propriu al autorităților administrației publice locale și
al instituțiilor publice subordonate acestora, iar, pe de altă parte,
înfrângerea principiului accesului la funcția publică și a celui al
stabilității raporturilor de muncă.
Pentru a analiza această situație, Curtea va ține seama de
jurisprudența sa în ceea ce privește principiul egalității consacrat
prin art. 16 din Constituție. Astfel, în Decizia nr. 1 din 8 februarie
1994, publicată în Monitorul Oficial al României, Partea I, nr. 69
din 16 martie 1994, Curtea a statuat că ăprincipiul egalității în
fața legii presupune instituirea unui tratament egal pentru situații
care, în funcție de scopul urmărit, nu sunt diferite. De aceea el
nu exclude ci, dimpotrivă, presupune soluții diferite pentru situații
diferite. În consecință, un tratament diferit nu poate fi doar
expresia aprecierii exclusive a legiuitorului, ci trebuie să se
justifice rațional, în respectul principiului egalității cetățenilor în
fața legii și a autorităților publice”. De asemenea, art. 16 din
Constituție ăvizează egalitatea în drepturi între cetățeni în ceea
ce privește recunoașterea în favoarea acestora a unor drepturi

10

MONITORUL OFICIAL AL ROMÂNIEI, PARTEA I, Nr. 291/4.V.2010

și libertăți fundamentale, nu și identitatea de tratament juridic
asupra aplicării unor măsuri, indiferent de natura lor. În felul
acesta se justifică nu numai admisibilitatea unui regim juridic
diferit față de anumite categorii de persoane, dar și necesitatea
lui” (Decizia nr. 53 din 19 februarie 2002, publicată în Monitorul
Oficial al României, Partea I, nr. 224 din 3 aprilie 2002). Curtea
a mai statuat că ăprincipiul egalității în drepturi nu înseamnă eo
ipso aplicarea aceluiași regim juridic unor situații care, prin
specificul lor, sunt diferite” (Decizia nr. 139 din 19 noiembrie
1996, publicată în Monitorul Oficial al României, Partea I, nr. 7
din 20 ianuarie 1997).
În cauza de față, Curtea observă că legiuitorul nu a motivat
în niciun fel necesitatea desființării unei categorii de funcții
publice și înființării unor noi posturi de conducere la nivelul
serviciilor publice deconcentrate, introducând astfel o
reglementare diferită, fără a exista o motivare temeinică,
obiectivă și rațională. Prin urmare, instituirea unui tratament
juridic diferit cu privire la persoanele care dețin, în momentul de
față, calitatea de director executiv și director executiv adjunct la
nivelul serviciilor publice deconcentrate în raport cu directorii
executivi sau directorii executivi adjuncți din cadrul instituției
prefectului, aparatului propriu al autorităților administrației
publice locale și al instituțiilor publice subordonate acestora este
de natură a încălca prevederile art. 16 alin. (1) din Constituție.
Argumentul Guvernului în sensul că nou-creata categorie de
funcții publice nu modifică atribuțiile aferente vechiului post,
astfel încât funcționarii publici aflați pe post vor fi preluați în noua
funcție creată, este lipsit, în mod evident, de pertinență pentru
următoarele motive:
— art. 100 alin. (1) din lege, la care se face referire, vizează
situațiile de reorganizare a instituției sau autorității publice. Or,
în situația de față nu există nicio reorganizare a instituției
sau autorității publice, ci sunt doar înființate, prin schimbarea
terminologiei folosite, noi posturi de conducere la nivelul
serviciilor publice deconcentrate;
— art. 100 alin. (1) din lege, la care se face referire, vizează
funcționari publici aflați pe post. Or, în situația de față, sunt
servicii publice deconcentrate care, de facto, nu sunt conduse
de funcționari publici, ci de directorii-coordonatori, în raport cu
care nu s-ar putea face aplicarea prevederilor art. 100 alin. (1)
din lege.
Aceste motive sunt peremptorii, astfel că trimiterea pe care
o face Guvernul la art. 100 alin. (1) din Legea nr. 188/1999 nu
poate fi luată în considerare.
Stabilind faptul că legea în discuție nu prevede o
reorganizare a serviciilor publice deconcentrate, se pune
problema dacă legiuitorul are sau nu competența de a desființa
și înființa prin același act normativ o anumită funcție fără o
motivare rezonabilă. Răspunsul Curții nu poate fi decât unul
negativ, întrucât pentru a desființa și a înființa un post trebuie să
existe un temei serios și temeinic. Inițiatorul legii are obligația
de a motiva acest lucru în expunerea de motive a legii. În cazul
de față, în lipsa unei atari motivări și în lipsa vreunei intenții de
reorganizare a serviciilor publice deconcentrate, se constată că
desființarea posturilor de director executiv și director executiv
adjunct nu se justifică.
Desigur, din succesiunea de acte normative, precum și din
referirea pe care Guvernul a făcut-o la art. 100 alin. (1) din lege,
s-ar putea desluși un anumit sens al acestei modificări
legislative, și anume ca o atare măsură legislativă să constituie
temei pentru aplicarea art. 99 lit. b) din lege, respectiv eliberarea
din funcția publică dacă autoritatea publică își reorganizează
activitatea prin reducerea postului ocupat de funcționarul public
în cauză. Totuși, chiar și în condițiile dreptului comun, potrivit
art. 65 din Codul muncii, este restricționată în mod sever
posibilitatea angajatorilor de a utiliza măsura desființării postului
ca temei de concediere. Astfel, atât în practica judiciară, cât și

în doctrină s-a arătat că nu poate fi invocat acest temei legal în
situația în care, la un interval scurt, angajatorul încadrează un alt
salariat pentru a ocupa un post similar.
În condițiile examinate mai sus, eventualele măsuri de
reintegrare dispuse de instanțele judecătorești în posturile de
director executiv și director executiv adjunct nu ar putea fi puse
în executare în condițiile noii legi din moment ce postul a fost
desființat, iar noul post va fi ocupat în condițiile legii, și anume
prin concurs.
Curtea reține, în consecință, că s-au încălcat dispozițiile
art. 16 alin. (1) din Constituție, prin instituirea unui tratament
juridic diferit pentru persoanele ce dețin funcții de conducere la
nivelul serviciilor publice deconcentrate, fără a exista o justificare
obiectivă, rațională, temeinică și rezonabilă.
Curtea Constituțională reține, de asemenea, că s-au încălcat
și prevederile art. 16 alin. (3) din Constituție, în conformitate cu
care accesul la funcțiile publice se face ăîn condițiile legii”.
Existența drepturilor și libertăților prevăzute de Constituție nu
este doar declarativă și iluzorie, ci efectivă, astfel încât și
dreptului de acces la funcțiile publice trebuie să i se aplice
același regim. De aceea, Curtea constată că dreptul de acces la
funcțiile publice este unul complex, fiind compus din cel puțin
3 elemente esențiale, și anume:
— accesul/ocuparea efectivă a funcțiilor publice prin concurs;
— exercitarea atributelor de funcție publică;
— încetarea raporturilor de serviciu.
Aceste elemente sunt legate intrinsec de cariera
funcționarului public și sunt inerente oricărei funcții publice.
În situația de față, măsura contestată atinge substanța
acestui drept în două dintre cele 3 elemente principale ale sale.
Astfel, pentru eventualii directori executivi sau directori executivi
adjuncți în funcție sau reintegrați se afectează atât exercitarea
atributelor de funcție publică, cât și încetarea raporturilor de
serviciu. Or, în condițiile în care funcția publică trebuie să se
bucure de stabilitate, o atare măsură nu poate decât să încalce
prevederile art. 16 alin. (3) din Constituție.
În fine, Curtea constată că, astfel cum a stabilit prin Decizia
nr. 1.039 din 9 iulie 2009, publicată în Monitorul Oficial al
României, Partea I, nr. 582 din 21 august 2009, ăunul dintre
principiile care stau la baza dreptului la muncă este stabilitatea
raporturilor juridice care iau naștere odată cu încheierea
contractului individual de muncă, acest principiu decurgând din
obligația statului de a crea cadrul legislativ menit să asigure
salariaților siguranța și garanția păstrării locului de muncă”.
Acest considerent de principiu își găsește aplicabilitatea, mutatis
mutandis, cu atât mai mult în raport cu funcționarii publici, din
moment ce unul dintre scopurile Legii nr. 188/1999 este
asigurarea unui serviciu public stabil. Încălcarea acestui
principiu constituțional ce derivă din dreptul la muncă are drept
rezultat, în mod evident, înfrângerea principiului constituțional
al statului de drept prevăzut de art. 1 alin. (3) și a principiului
supremației Constituției prevăzut de art. 1 alin. (5) din
Constituție.
II. Cu privire la critica de neconstituționalitate a dispozițiilor
art. I pct. 6, se constată că aceasta este întemeiată, pentru
următoarele motive:
Astfel cum s-a arătat mai sus, unul dintre elementele
esențiale ale dreptului de acces la o funcție publică este chiar
accesul efectiv, începerea raporturilor de serviciu. Or, nașterea
raporturilor de serviciu trebuie să fie reglementată în mod unitar,
spre a se evita discriminările ce se pot naște prin existența unor
proceduri diferențiate de acces la funcția publică. Curtea
constată că trebuie să existe o unitate de tratament juridic cu
privire la condițiile de acces la funcția publică de conducere sau
la cea de execuție. Prin urmare, se impune o unitate de
reglementare în acest sens, iar derogările de la procedura
generală să fie justificate în mod obiectiv, rațional, temeinic și
rezonabil.

MONITORUL OFICIAL AL ROMÂNIEI, PARTEA I, Nr. 291/4.V.2010
Curtea observă că, de regulă, concursul de recrutare pentru
funcțiile publice de conducere este organizat de Agenția
Națională a Funcționarilor Publici, pe când cel pentru funcțiile
publice de execuție, de către autoritățile și instituțiile publice în
al căror stat de funcții se află funcția publică vacantă.
Art. I pct. 6 al legii prevede o derogare de la competența
generală a Agenției Naționale a Funcționarilor Publici, și anume
ca recrutarea pentru funcțiile publice de conducere vacante de
secretar de comună, șef de serviciu sau șef de birou să fie
făcută de autoritățile și instituțiile publice în al căror stat de funcții
se află funcția publică vacantă.
O astfel de derogare, arată Guvernul, este expresia
continuării procesului de descentralizare a competențelor de
gestiune a funcțiilor publice și a funcționarilor publici, ceea ce
va antrena o creștere a rolului și responsabilităților
conducătorilor autorităților și instituțiilor publice.
Cu toate acestea, Curtea observă că, potrivit art. 116 alin. (1)
din Legea administrației publice nr. 215/2001, republicată în
Monitorul Oficial al României, Partea I, nr. 123 din 23 februarie
2007, ăSecretarul comunei, orașului, municipiului, județului și al
subdiviziunii administrativ-teritoriale a municipiilor este
funcționar public de conducere, cu studii superioare juridice sau
administrative”, ceea ce demonstrează faptul că legea nu
stabilește nicio ierarhie sub aspectul statutului între secretarii
unităților administrativ-teritoriale. Este și justificat să nu se
stabilească ierarhii în cadrul acestora, mai ales dacă se are în
vedere că, în condițiile legii, o comună poate deveni oraș sau un
oraș municipiu.
Prin urmare, toți secretarii, indiferent de unitatea
administrativ-teritorială în cadrul căreia funcționează, trebuie să
îndeplinească condiții identice pentru accesul la această funcție.
Funcțiile de șef serviciu sau șef birou trebuie, de asemenea,
să se bucure de același tratament ca toate funcțiile publice de
conducere, prin urmare nu li se poate atribui un regim de
recrutare diferit.
Argumentul Guvernului, în sensul că măsura preconizată
este una ce ține de descentralizare, nu este pertinent în raport
cu exigențele principiului egalității, întrucât, dacă ar fi fost o atare
măsură, toate funcțiile publice de conducere de la nivel local ar
fi trebuit ocupate prin aceeași procedură. În consecință,
legiferarea unor măsuri ce țin de descentralizare va trebui să se
facă în mod unitar și nediferențiat, astfel încât să transpară, în
mod evident, că în cauză se pune problema aplicării unor

11

veritabile măsuri de descentralizare. În cauza de față, Curtea
apreciază că această măsură nu a avut ca rațiune prevederile
art. 120 alin. (1) din Constituție, astfel încât concluzia care se
impune este aceea că dispozițiile art. I pct. 6 din lege încalcă
prevederile art. 16 alin. (1) din Constituție.
III. De asemenea, Curtea constată că art. I pct. 27 din lege
este neconstituțional, încălcând art. 16 alin. (1) și (3) din
Constituție, întrucât, pe de o parte, consacră o modalitate
paralelă de acces efectiv la funcțiile publice de execuție, iar, pe
de altă parte, poate constitui temei pentru ocuparea fără concurs
a funcțiilor publice de conducere. Astfel cum s-a arătat la pct. I,
accesul la funcția publică trebuie să se facă prin concurs, și nu
prin alte modalități ce ar ocoli această cerință constituțională.
În caz contrar, s-ar ajunge la situații de discriminare sub aspectul
accesului la funcția publică.
În acest sens Curtea, prin Decizia nr. 1.039 din 8 iulie 2009,
publicată în Monitorul Oficial al României, Partea I, nr. 582 din
21 august 2009, a statuat că statul are obligația ăde a
reglementa condiții obiective și nediscriminatorii, de natură a
garanta accesul la un loc de muncă”. Acest considerent este
aplicabil și situației de față, astfel încât statul trebuie să
garanteze cu atât mai mult condiții nediscriminatorii și cu privire
la modalitatea de ocupare a funcției publice. Pentru a fi
nediscriminatoriu, accesul trebuie să fie bazat pe criterii
obiective, aspect ce nu se regăsește în niciun fel în prevederile
art. I pct. 27 din lege.
Schimbarea naturii juridice a postului nu trebuie să
echivaleze și cu transferul persoanei care a ocupat postul inițial,
aceasta, ținând cont de dispozițiile art. 16 alin. (3) din
Constituție, astfel cum au fost interpretate prin prezenta decizie,
trebuind să susțină un concurs potrivit prevederilor art. 57 din
Legea nr. 188/1999 pentru a avea dreptul să ocupe o funcție
publică, deci de a intra în categoria funcționarilor publici.
În fine, Curtea constată că, în acord cu jurisprudența sa, spre
exemplu, Decizia Plenului Curții Constituționale nr. 1/1995 sau
Decizia nr. 1.415 din 4 noiembrie 2009, publicată în Monitorul
Oficial al României, Partea I, nr. 796 din 23 noiembrie 2009,
puterea de lucru judecat ce însoțește actele jurisdicționale, deci
și deciziile Curții Constituționale, se atașează nu numai
dispozitivului, ci și considerentelor pe care se sprijină acesta. În
consecință, atât Parlamentul, cât și Guvernul, respectiv
autoritățile și instituțiile publice urmează să respecte întru totul
atât considerentele, cât și dispozitivul prezentei decizii.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că dispozițiile art. I pct. 1, art. I pct. 6, art. I pct. 27 și art. I pct. 28 din Legea pentru modificarea și completarea
Legii nr. 188/1999 privind Statutul funcționarilor publici sunt neconstituționale în raport cu criticile formulate.
Definitivă și general obligatorie.
Decizia se comunică Președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterea a avut loc la data de 14 aprilie 2010 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
p. Magistrat-asistent Benke Károly,
Marieta Safta,
prim-magistrat-asistent delegat

12

MONITORUL OFICIAL AL ROMÂNIEI, PARTEA I, Nr. 291/4.V.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind stabilirea ratelor dobânzilor practicate de Trezoreria Statului
Având în vedere dispozițiile art. 10 alin. (5) din Ordonanța de urgență a Guvernului nr. 146/2002 privind formarea și
utilizarea resurselor derulate prin trezoreria statului, republicată, cu modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
ministrul finanțelor publice emite următorul ordin:
Art. 1. — Începând cu data de 1 mai 2010, ratele dobânzilor
aplicate de Trezoreria Statului la disponibilitățile păstrate în
contul curent general al Trezoreriei Statului care, potrivit
reglementărilor legale în vigoare, sunt purtătoare de dobânzi,
precum și la depozitele la termen constituite de titularii acestora
se stabilesc după cum urmează:
a) rata dobânzii la vedere acordate la disponibilitățile păstrate
în conturi la Trezoreria Statului se stabilește la 0,25% pe an;
b) rata dobânzii acordate la depozitele pe termen de o lună
se stabilește la 4,5% pe an;
c) rata dobânzii acordate la depozitele pe termen de 3 luni se
stabilește la 5,00% pe an.

Art. 2. — Prevederile prezentului ordin vor fi duse la
îndeplinire de Direcția generală de trezorerie și datorie publică
din cadrul Ministerului Finanțelor Publice, precum și de direcțiile
generale ale finanțelor publice județene și a municipiului
București.
Art. 3. — La data intrării în vigoare a prezentului ordin,
prevederile Ordinului ministrului finanțelor publice nr. 1.376/2005
privind stabilirea ratelor dobânzilor practicate de Trezoreria
Statului, publicat în Monitorul Oficial al României, Partea I,
nr. 861 din 23 septembrie 2005, cu modificările ulterioare, se
abrogă.
Art. 4. — Prezentul ordin se publică în Monitorul Oficial al
României, Partea I.

Ministrul finanțelor publice,
Sebastian Teodor Gheorghe Vlădescu
București, 30 aprilie 2010.
Nr. 1.032.

MINISTERUL FINANȚELOR PUBLICE

ORDIN
pentru modificarea anexei la Ordinul ministrului economiei și finanțelor nr. 3.080/2008
privind constituirea Comitetului de investiții pentru Fondul de participare JEREMIE
pentru operațiunile domeniului major de intervenție 1.2 ăAccesul la finanțare al întreprinderilor
mici și mijlocii” din cadrul axei prioritare 1 ăUn sistem de producție inovativ și ecoeficient”,
Programul operațional sectorial ăCreșterea competitivității economice” 2007—2013
Având în vedere prevederile Hotărârii Guvernului nr. 514/2008 pentru aprobarea Acordului de finanțare dintre Guvernul
României și Fondul European de Investiții privind programul JEREMIE în România, semnat la București la 18 februarie 2008,
în temeiul art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
ministrul finanțelor publice emite următorul ordin:
Art. I. — Anexa la Ordinul ministrului economiei și finanțelor
nr. 3.080/2008 privind constituirea Comitetului de investiții pentru
Fondul de participare JEREMIE pentru operațiunile domeniului
major de intervenție 1.2 ăAccesul la finanțare al întreprinderilor
mici și mijlocii” din cadrul axei prioritare 1 ăUn sistem de
producție inovativ și ecoeficient”, Programul operațional sectorial
ăCreșterea competitivității economice” 2007—2013, publicat în
Monitorul Oficial al României, Partea I, nr. 722 din 24 octombrie
2008, se modifică după cum urmează:

1. Punctul 3 va avea următorul cuprins:
ă3. Ministerul Economiei, Comerțului și Mediului de Afaceri —
Károly Borbély — secretar de stat”.
2. Punctul 5 va avea următorul cuprins:
ă5. Ministerul Economiei, Comerțului și Mediului de Afaceri —
Monica Maurer — consilier al ministrului”.
Art. II. — Prezentul ordin se publică în Monitorul Oficial al
României, Partea I.

Ministrul finanțelor publice,
Sebastian Teodor Gheorghe Vlădescu
București, 30 aprilie 2010.
Nr. 1.034.

MONITORUL OFICIAL AL ROMÂNIEI, PARTEA I, Nr. 291/4.V.2010

13

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 25
din 12 octombrie 2009
Dosar nr. 17/2009
Sub președinția doamnei judecător Lidia Bărbulescu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii, declarat de procurorul
general al Parchetului de pe lângă Înalta Curte de Casație și Justiție și de Colegiul de conducere al Parchetului de pe lângă Curtea
de Apel București, în vederea stabilirii fracțiilor de pedeapsă după executarea cărora poate fi liberat condiționat un condamnat care,
din cauza stării sănătății sau din alte cauze, nu a fost niciodată folosit la muncă ori nu mai este folosit la muncă.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 72 de
judecători din 108 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Scutea
Gabriela — adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia, în sensul de a se stabili că, pentru a deveni propozabil, condamnatul
care nu a fost sau nu mai este folosit la muncă din cauze neimputabile trebuie să execute efectiv întreaga fracțiune de pedeapsă
prevăzută la art. 59 alin. 1, respectiv la art. 591 alin. 1 din Codul penal.
S E C Ț I I L E U N I T E,

deliberând asupra recursului în interesul legii, constată
următoarele:
În aplicarea dispozițiilor art. 60 alin. 1, cu referire la art. 59 și
la art. 591 din Codul penal, instanțele judecătorești nu au un
punct de vedere unitar în ceea ce privește fracțiunile de
pedeapsă ce trebuie executate de condamnatul care nu a fost
niciodată folosit la muncă ori nu mai este folosit, pentru a
beneficia de liberare condiționată înainte de executarea în
întregime a pedepsei.
Astfel, unele instanțe s-au pronunțat în sensul că persoana
condamnată care, din cauza stării sănătății sau din alte cauze,
nu a fost folosită niciodată la muncă ori nu mai este folosită în
acest scop poate fi liberată condiționat după executarea efectivă
a fracțiunii de pedeapsă la care se face referire la art. 59 alin. 2
fraza a doua și, respectiv, la art. 591 alin. 2 teza a II-a din Codul
penal.
Alte instanțe, dimpotrivă, au considerat că, pentru a beneficia
de liberare condiționată, condamnatul care, din cauza stării
sănătății sau din alte cauze, nu a fost niciodată folosit la muncă
ori nu mai este folosit trebuie să execute în întregime fracțiunea
de pedeapsă menționată la art. 59 alin. 1 și, respectiv, la art. 591
alin. 1 din Codul penal.
Aceste din urmă instanțe au interpretat și au aplicat corect
dispozițiile legii.
Liberarea condiționată constituie un mijloc de individualizare
a pedepsei închisorii în faza executării acesteia, a cărei
reglementare se regăsește atât în dispozițiile art. 59—61 din
Codul penal, art. 450 din Codul de procedură penală, cât și în
cuprinsul art. 75—77 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal.
În conținutul prevederilor art. 59 din Codul penal referitoare
la liberarea condiționată și, respectiv, ale art. 591 din același cod
privind liberarea condiționată în cazul infracțiunii săvârșite din
culpă, legiuitorul a prevăzut în mod accesibil și previzibil
condițiile în care poate fi acordată liberarea condiționată unei
persoane condamnate înainte de executarea în întregime a
pedepsei privative de libertate, aceasta reprezentând un
beneficiu legal, și nicidecum un drept absolut al condamnatului.
Astfel, liberarea condiționată se poate acorda ca urmare a
constatării îndeplinirii unor condiții, pe de-o parte, fracțiunile de
pedeapsă pe care condamnatul trebuie să le execute, acestea,
la rândul lor, diferențiindu-se în raport cu două criterii, primul
vizând forma de vinovăție, ce presupune distincția dintre
infracțiunile intenționate și infracțiunile de culpă, și cel de-al

doilea privind un cuantum legal de pedeapsă, respectiv cele
care nu depășesc 10 ani și cele care depășesc această limită,
iar pe de altă parte, condițiile referitoare la comportarea
condamnatului pe timpul executării pedepsei, la rândul lor,
expres concretizate, și anume stăruința în muncă și disciplină,
să dea dovezi temeinice de îndreptare, antecedentele penale
ale acestuia.
Legiuitorul a prevăzut în dispozițiile art. 60 din Codul penal
cazuri speciale în care poate fi acordată liberarea condiționată.
Astfel, la alin. 1 al normei mai sus menționate a fost
reglementat cazul condamnatului care, din cauza stării sănătății
sau din alte cauze, nu a fost niciodată folosit la muncă ori nu
mai este folosit, ipoteză în care acesta poate fi liberat după
executarea fracțiunilor de pedeapsă menționate la art. 59 sau,
după caz, la art. 591, dacă dă dovezi temeinice de disciplină și
de îndreptare.
În ipoteza mai sus menționată rezultă că prin voința
legiuitorului a fost înlăturată de la examinarea posibilității
acordării beneficiului liberării condiționate numai condiția
stăruinței în muncă, aceasta fiind justificată prin particularitatea
situațiilor care pot interveni, și anume a condamnaților care nu
au fost niciodată folosiți la muncă sau a celor care, deși au fost
folosiți la muncă, nu mai pot continua, indiferent de durata
perioadei în care au fost folosiți și indiferent de motivele
(subiective, obiective, imputabile, neimputabile) pentru care nu
mai este posibilă continuarea muncii.
Inexistența condiției stăruinței în muncă în cazul mai sus
precizat exclude considerarea ca executată, pe baza muncii
prestate, a unei părți din pedeapsă, consecința fiind aceea că
persoana condamnată trebuie să execute fracțiunea întreagă
corespunzătoare pedepsei, în condițiile art. 59 alin. 1, respectiv
ale art. 591 alin. 1 din același cod.
Astfel, nu le sunt aplicabile condamnaților care nu mai pot fi
folosiți la muncă din cauza stării de sănătate dispozițiile art. 59
alin. 2 fraza a II-a din Codul penal și, respectiv, ale art. 591 alin. 2
teza a II-a din același cod, în care se specifică în mod concret
fracțiunile reduse pe care trebuie să le execute efectiv, față de
cuantumul pedepsei ce nu depășește 10 ani și, respectiv, când
pedeapsa este mai mare de 10 ani, în raport cu partea din
durata pedepsei care poate fi considerată, potrivit legii, ca
executată pe baza muncii prestate.
De altfel, din perspectiva tehnicii legislative folosite în
reglementarea dispozițiilor art. 60 alin. 1 din Codul penal,
legiuitorul nu a intenționat să micșoreze cuantumul pedepsei pe
care persoana condamnată aflată în cazul special arătat o are

14

MONITORUL OFICIAL AL ROMÂNIEI, PARTEA I, Nr. 291/4.V.2010

de executat, ca urmare a reducerii fracției, întrucât lipsește orice
mențiune expresă în acest sens.
Dimpotrivă, când voința legiuitorului a fost de a acorda un
beneficiu mai mare altor categorii de persoane condamnate, a
prevăzut în mod concret, accesibil și previzibil o reducere a
fracției, așa cum a procedat în situația condamnaților minori care
împlinesc 18 ani și a celor trecuți de 60 de ani, pentru bărbați,
respectiv 55 de ani, pentru femei.
Condiția referitoare la executarea în întregime a fracțiunilor
de pedeapsă prevăzute la art. 59 alin. 1, respectiv la art. 591
alin. 1 din Codul penal, în cazul persoanelor condamnate aflate
în ipotezele menționate la art. 60 alin. 1 din același cod, nu
creează inechități în acordarea beneficiului liberării condiționate,
întrucât, prin voința sa, legiuitorul a înțeles să prevadă regimuri
diferite. Principiul egalității în drepturi nu înseamnă eo ipso
aplicarea aceluiași regim juridic unor situații care, prin specificul
lor, sunt diferite.
De altfel, chiar Curtea Constituțională în Decizia nr. 141 din
13 iulie 2000, publicată în Monitorul Oficial al României,
Partea I, nr. 508 din 17 octombrie 2000, a reținut că: ăEste firesc

și echitabil ca legiuitorul să îi stimuleze pe condamnații care
desfășoară o muncă utilă, sunt stăruitori în muncă și dau dovadă
prin aceasta că s-au îndreptat. Cei care satisfac aceste condiții
se bucură de acest tratament fără discriminări, după cum cei
care nu prestează munca, indiferent din ce cauză, sunt supuși
altui tratament, tot fără discriminări. Este atributul exclusiv al
legiuitorului de a stabili condițiile în care poate fi acordată
liberarea condiționată, mijloacele de stimulare a condamnaților
în vederea îndeplinirii scopurilor pedepsei etc.”
În consecință, pentru a putea beneficia de liberare
condiționată, condamnatul care nu a fost sau nu mai este folosit
la muncă din cauza stării sănătății sau din alte cauze trebuie să
execute efectiv fracția întreagă prevăzută la art. 59 alin. 1,
respectiv la art. 591 alin. 1 din Codul penal.
Așa fiind, în conformitate cu dispozițiile art. 25 lit. a) din
Legea nr. 304/2004 privind organizarea judiciară, republicată,
precum și cu cele ale art. 4142 din Codul de procedură penală,
urmează ca recursul în interesul legii să fie admis în sensul
arătat.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție
și de Colegiul de conducere al Parchetului de pe lângă Curtea de Apel București.
În interpretarea dispozițiilor art. 60 alin. 1 din Codul penal, se stabilește că:
Pentru a putea beneficia de liberare condiționată, condamnatul care nu a fost sau nu mai este folosit la muncă din cauza
stării sănătății sau din alte cauze trebuie să execute efectiv fracția întreagă prevăzută la art. 59 alin. 1, respectiv la art. 591 alin. 1
din Codul penal.
Obligatorie, potrivit art. 4142 alin. 3 din Codul de procedură penală.
Pronunțată în ședință publică astăzi, 12 octombrie 2009.
PREȘEDINTELE ÎNALTEI CURȚI DE CASAȚIE ȘI JUSTIȚIE,

judecător LIDIA BĂRBULESCU
Prim-magistrat-asistent,
Adriana Daniela White
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 35
din 14 decembrie 2009
Dosar nr. 25/2009
Sub președinția doamnei judecător Lidia Bărbulescu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina sesizarea cu recurs în interesul legii formulată
de Colegiul de conducere al Parchetului de pe lângă Curtea de Apel București privind admisibilitatea recursului declarat împotriva
hotărârilor prin care a fost judecat apelul, în situația particulară în care, potrivit legii, recursul era singura cale de atac care putea
fi exercitată împotriva hotărârii instanței de fond.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 67 de
judecători din 103 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Gabriela
Scutea — adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut punctul de
vedere depus, cu privire la sesizarea în discuție, solicitând să fie respinsă pe motiv că și din verificarea practicii judiciare existente
la nivelul întregii țări s-a constatat că aceasta are caracter unitar.
S E C Ț I I L E U N I T E,

deliberând asupra sesizării cu recurs în interesul legii, formulată
de Colegiul de conducere al Parchetului de pe lângă Curtea de
Apel București, constată următoarele:
În practica instanțelor judecătorești s-a constatat că nu există
un punct de vedere unitar cu privire la modul de soluționare a
recursului declarat împotriva deciziei pronunțate în apel în cazul

în care, potrivit legii, împotriva hotărârii primei instanțe nu putea
fi exercitată decât calea de atac a recursului.
Astfel, unele instanțe s-au pronunțat în sensul că este
inadmisibil recursul declarat împotriva deciziei prin care a fost
considerată apel calea de atac exercitată împotriva hotărârii
pronunțate în primă instanță.
În acest sens, s-a motivat că, din moment ce hotărârea
pronunțată în primă instanță era susceptibilă de a fi atacată

MONITORUL OFICIAL AL ROMÂNIEI, PARTEA I, Nr. 291/4.V.2010
numai pe calea recursului și s-a exercitat împotriva ei o cale de
atac soluționată ca apel, nu poate să fie examinată din nou de
o instanță de control judiciar, în recurs, pentru că a fost supusă
o dată unui astfel de control și a rămas definitivă, indiferent dacă
acea cale de atac a fost greșit considerată apel.
Alte instanțe, dimpotrivă, au considerat că recursul declarat
în astfel de condiții este admisibil și fondat, fiind incidente
cazurile de casare prevăzute de art. 3859 alin. 1 pct. 3 și 11 din
Codul de procedură penală, câtă vreme greșit s-a procedat la
judecarea cauzei în apel, în loc să fie soluționată în recurs, în
raport cu cerințele și trăsăturile specifice unei asemenea căi de
atac, încât se impune casarea unei atare decizii date cu
încălcarea vădită a normelor procedurale privind desfășurarea
procesului penal și trimiterea cauzei la instanța competentă, în
vederea judecării recursului în complet legal constituit și în
conformitate cu dispozițiile prin care este reglementată această
cale de atac.
Aceste din urmă instanțe au interpretat și au aplicat corect
dispozițiile legii.
Într-adevăr, în timp ce în cuprinsul alin. 1 al art. 197 din Codul
de procedură penală se prevede că ăîncălcările dispozițiilor
legale care reglementează desfășurarea procesului penal atrag
nulitatea actului, numai atunci când s-a adus o vătămare care nu
poate fi înlăturată decât prin anularea acelui act”, prin alin. 2 din
același articol s-a precizat cu caracter restrictiv, dar imperativ, că
ădispozițiile relative la competența după materie sau după
calitatea persoanei, la sesizarea instanței, la compunerea
acesteia și la publicitatea ședinței de judecată sunt prevăzute
sub sancțiunea nulității”, subliniindu-se, prin cel de-al treilea
alineat al acestui text de lege, că ănulitatea prevăzută în alin. 2
nu poate fi înlăturată în niciun mod” și că ăea poate fi invocată
în orice stare a procesului și se ia în considerare chiar din oficiu”.
Prin urmare, este de observat că în acest cadru de
reglementare, în măsura în care, pe parcursul procesului penal,
s-a comis o încălcare a normelor procedurale ce sunt vizate de
dispozițiile alin. 2 al art. 197 din Codul de procedură penală, o
atare neregularitate nu mai poate fi acoperită în niciun mod, ci
impune reluarea sau refacerea actului procedural defectuos.
Or, în această accepțiune, este evident că o constituire a
completului de judecată într-un număr specific pentru judecarea
în apel, iar nu în numărul expres cerut de lege pentru
soluționarea cauzei în recurs, reprezintă o nelegală alcătuire a
acelui complet, ceea ce atrage nulitatea absolută a judecății,
într-o atare cale de atac, în sensul interpretării ce trebuie dată
art. 197 alin. 2 și 3 din Codul de procedură penală, pentru că
s-au încălcat dispozițiile relative la compunerea instanței.

15

În același timp, calificarea greșită a căii de atac drept apel, cu
soluționarea ei potrivit reglementărilor specifice acestei căi de
atac, are ca efect și pronunțarea unei hotărâri în apel,
nedefinitivă, deci supusă recursului.
A considera altfel ar însemna să fie eludat dreptul la un
recurs efectiv în cauzele în care aceasta este singura cale de
atac prevăzută de lege, cu consecința încălcării principiului
legalității căilor de atac, care garantează exercitarea căilor de
atac numai în condițiile instituite de lege, cu respectarea tuturor
prevederilor prin care este reglementată calea de atac
exercitată.
Așadar, prin atribuirea unei alte calificări și a unui alt conținut
decât cel prevăzut prin lege căii de atac a recursului ar fi
deturnată voința legiuitorului de reglementare a căilor de atac
în raport cu natura cauzelor penale deduse judecății, ceea ce
contravine flagrant principiilor egalității în drepturi și accesului
liber la justiție instituite prin art. 16 și 21 din Constituția
României, republicată.
Pe de altă parte, printr-un asemenea procedeu s-ar încălca
și regulile procedurale referitoare la sesizarea instanței în căile
de atac, ceea ce ar atrage nulitatea deciziei pronunțate în apel,
atunci când instanța nu poate fi învestită decât cu judecarea
recursului, și din perspectiva încălcării dispozițiilor relative la
sesizarea instanței, nulitate care, de asemenea, nu poate fi
înlăturată în niciun mod față de reglementarea din art. 197 alin. 2
și 3 din Codul de procedură penală.
Reiese deci că o astfel de hotărâre, prin care se soluționează
o cauză în apel, deși recursul constituie singura cale de atac ce
se poate exercita împotriva hotărârii pronunțate în primă
instanță, este supusă cazurilor de casare prevăzute în art. 3859
alin. 1 pct. 3 și 11 din Codul de procedură penală, ca urmare a
nerespectării dispozițiilor referitoare la compunerea instanței și
la admiterea unei căi de atac neprevăzute de lege în ipoteza în
care a fost admisă acea cale de atac greșit calificată.
În consecință, în temeiul dispozițiilor art. 25 lit. a) din Legea
nr. 304/2004 privind organizarea judiciară, republicată, precum
și ale art. 4142 alin. 2 și 3 din Codul de procedură penală,
urmează a se admite recursul în interesul legii și a se stabili că
recursul împotriva unei hotărâri prin care a fost soluționată calea
de atac a apelului, deși recursul era singura cale de atac ce se
putea exercita împotriva hotărârii primei instanțe, este admisibil,
potrivit dispozițiilor art. 3851 lit. e) din Codul de procedură
penală, fiind incidente cazurile de casare prevăzute în art. 3859
alin. 1 pct. 3 și 11 din Codul de procedură penală.

PENTRU ACESTE MOTIVE

În numele legii
D E C I D:

Admit sesizarea cu recurs în interesul legii formulată de Colegiul de conducere al Parchetului de pe lângă Curtea de Apel București.
Se stabilește că recursul declarat împotriva unei hotărâri prin care a fost soluționată calea de atac a apelului, deși recursul
era singura cale de atac ce putea fi exercitată împotriva hotărârii primei instanțe, este admisibil, potrivit dispozițiilor art. 3851 lit. e)
din Codul de procedură penală, fiind incidente cazurile de casare prevăzute de art. 3859 alin. 1 pct. 3 și 11 din Codul de procedură
penală.
Obligatorie, potrivit art. 4142 alin. 3 din Codul de procedură penală.
Pronunțată în ședință publică astăzi, 14 decembrie 2009.
PREȘEDINTELE ÎNALTEI CURȚI DE CASAȚIE ȘI JUSTIȚIE,

judecător LIDIA BĂRBULESCU
Prim-magistrat-asistent,
Adriana Daniela White

16

MONITORUL OFICIAL AL ROMÂNIEI, PARTEA I, Nr. 291/4.V.2010

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți la
alegerile parțiale pentru Camera Deputaților în Circumscripția
Electorală nr. 42 — municipiul București, Colegiul uninominal
nr. 19, care au depus raportul detaliat al veniturilor și
cheltuielilor electorale, conform art. 38 alin. (11) din Legea
nr. 334/2006 privind finanțarea activității partidelor politice
și a campaniilor electorale, cu modificările și completările
ulterioare, pentru alegerile parțiale desfășurate conform
Hotărârii Guvernului nr. 180/2010 privind stabilirea datei
alegerilor parțiale pentru Camera Deputaților în Circumscripția
Electorală nr. 42 — municipiul București, Colegiul uninominal
nr. 19
1. Partidul Democrat Liberal — Trandafir Teodora-Virginia
2. Alianța Politică PSD+PC — Mincă Liliana
București, 3 mai 2010.
Nr. 6.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 291/4.V.2010 conține 16 pagini.

Prețul: 3,20 lei

&JUYDGY|442771]
ISSN 1453—4495

