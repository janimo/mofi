Anul 178 (XXII) — Nr. 295

PARTEA I

LEGI, DECRETE, HOTĂRÂRI ȘI ALTE ACTE

Joi, 6 mai 2010

SUMAR

Pagina
Direcția Națională Anticorupție, precum și a dispozițiilor
art. 80—88 din Legea nr. 304/2004 privind organizarea
judiciară ......................................................................

DECIZII ALE CURȚII CONSTITUȚIONALE
Decizia nr. 229 din 9 martie 2010 referitoare la excepția de
neconstituționalitate a dispozițiilor art. 4041 și art. 581
alin. 3 din Codul de procedură civilă ..........................

2–3

Decizia nr. 238 din 9 martie 2010 referitoare la excepția de
neconstituționalitate a dispozițiilor art. 399 din Codul
de procedură civilă ....................................................

3–4

Decizia nr. 263 din 16 martie 2010 referitoare la excepția de
neconstituționalitate a dispozițiilor art. 3431 alin. 1 și
ale art. 3433 din Codul de procedură civilă ................
Decizia nr. 292 din 18 martie 2010 referitoare la excepția de
neconstituționalitate a dispozițiilor art. 31 alin. (5) din
Legea nr. 45/2009 privind organizarea și funcționarea
Academiei de Științe Agricole și Silvice ăGheorghe
Ionescu-Șișești” și a sistemului de cercetaredezvoltare din domeniile agriculturii, silviculturii și
industriei alimentare ..................................................
Decizia nr. 296 din 23 martie 2010 referitoare la excepția de
neconstituționalitate a dispozițiilor art. 300 din Codul
de procedură penală, art. 215 alin. 5 raportat la
art. 146 din Codul penal, art. 13 alin. (12) din
Ordonanța de urgență a Guvernului nr. 43/2002 privind

Pagina

5–6

6–8

8–10

Decizia nr. 299 din 23 martie 2010 referitoare la excepția de
neconstituționalitate a dispozițiilor art. 23 alin. (1) din
Legea nr. 656/2002 pentru prevenirea și sancționarea
spălării banilor, precum și pentru instituirea unor
măsuri de prevenire și combatere a finanțării actelor
de terorism ................................................................

11–12

Decizia nr. 314 din 23 martie 2010 referitoare la excepția de
neconstituționalitate a dispozițiilor art. 14 alin. (1)
raportat la art. 8 lit. d) din Legea nr. 656/2002 pentru
prevenirea și sancționarea spălării banilor, precum și
pentru instituirea unor măsuri de prevenire și
combatere a finanțării actelor de terorism ................

12–13

Decizia nr. 352 din 25 martie 2010 referitoare la excepția de
neconstituționalitate a dispozițiilor art. 4 din Legea
nr. 241/2005 pentru prevenirea și combaterea
evaziunii fiscale ..........................................................

14–15

Decizia nr. 368 din 25 martie 2010 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

15–16

2

MONITORUL OFICIAL AL ROMÂNIEI, PARTEA I, Nr. 295/6.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 229
din 9 martie 2010

referitoare la excepția de neconstituționalitate a dispozițiilor art. 4041 și art. 581 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 4041 și art. 581 alin. 3 din Codul de procedură
civilă, excepție ridicată de Sinica Tiptiș și Neculai Tiptiș în
Dosarul nr. 7.699/231/2009 al Judecătoriei Focșani.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența constantă a
Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 13 august 2009, pronunțată în Dosarul
nr. 7.699/231/2009, Judecătoria Focșani a sesizat Curtea
Constituțională pentru soluționarea excepției de
neconstituționalitate a art. 4041 și ale art. 581 alin. 3 din
Codul de procedură civilă, excepție ridicată de Sinica Tiptiș și
Neculai Tiptiș.
În motivarea excepției de neconstituționalitate autorii
arată că dispozițiile art. 4041 din Codul de procedură civilă sunt
neconstituționale în raport cu prevederile art. 44 din Constituție
și art. 1 din Primul Protocol adițional la Convenția pentru
apărarea drepturilor omului și a libertăților fundamentale,
deoarece prin acest text ăse permite restabilirea situației
anterioare, chiar și în ipoteza în care cel executat nu poate
justifica niciun titlu de proprietate asupra bunului din care a fost
evacuat, spre deosebire de titularul dreptului de proprietate”.
De asemenea, consideră autorul excepției, ădispozițiile art. 581
alin. 3 din Codul de procedură civilă care permit instanței
necitarea părților încalcă dreptul la apărare și dreptul la un
proces echitabil, prevăzute de art. 21 alin. (3) și art. 24 din
Constituție, precum și de art. 6 paragraful 1 din convenție”.
Judecătoria Focșani apreciază excepția de neconstituționalitate ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4041 și art. 581 alin. 3 din Codul de procedură
civilă, texte de lege care au următorul conținut:
— Art. 4041: ăÎn toate cazurile în care se desființează titlul
executoriu sau însăși executarea silită, cel interesat are dreptul
la întoarcerea executării, prin restabilirea situației anterioare
acesteia.
Bunurile asupra cărora s-a făcut executarea se vor restitui
celui îndreptățit.
În cazul în care executarea silită s-a făcut prin vânzarea unor
bunuri mobile, întoarcerea executării se va face prin restituirea
de către creditor a sumei rezultate din vânzare, actualizată în
funcție de rata inflației, cu excepția situației când își găsește
aplicare art. 449.”;
— Art. 581 alin. 3: ăOrdonanța va putea fi dată și fără citarea
părților și chiar atunci când există judecată asupra fondului.
Judecata se face de urgență și cu precădere. Pronunțarea se
poate amâna cu cel mult 24 de ore, iar motivarea ordonanței se
face în cel mult 48 de ore de la pronunțare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21, art. 24 și art. 44 din Constituție, precum și
art. 6 paragraful 1 din Convenția pentru apărarea drepturilor
omului și a libertăților fundamentale și art. 1 din Primul Protocol
adițional la convenție.
Examinând excepția de neconstituționalitate, Curtea observă
că, prin Decizia nr. 558 din 16 decembrie 2004, publicată în
Monitorul Oficial al României, Partea I, nr. 84 din 25 ianuarie
2005, a reținut că dispozițiile art. 4041 din Codul de procedură
civilă se referă exclusiv la cazurile în care a fost desființat titlul
executoriu sau însăși executarea silită. Desființarea acestor acte
putea fi dispusă numai de instanța judecătorească, în urma
examinării temeiniciei și legalități lor. La soluționarea cererii de
întoarcere a executării, de asemenea, numai instanțele
judecătorești sunt competente să stabilească dacă cel care o
solicită este sau nu îndreptățit să obțină restituirea bunului ori a
valorii luate prin executarea silită. În această privință, art. 4041
alin. 2 din Codul de procedură civilă prevede că ăBunurile asupra
cărora s-a făcut executarea se vor restitui celui îndreptățit”.
Creditorul are dreptul neîngrădit de a cere în justiție valorificarea
creanțelor sale și, la nevoie, executarea silită a acestora, iar
debitorul și orice altă persoană interesată au dreptul să conteste,
tot în justiție, titlul executoriu și executarea silită însăși.
De altfel, în jurisprudența sa, prin Decizia nr. 227 din 18 mai
2004, publicată în Monitorul Oficial al României, Partea I, nr. 482
din 28 mai 2004, Curtea a reținut că procedura contestației la

MONITORUL OFICIAL AL ROMÂNIEI, PARTEA I, Nr. 295/6.V.2010
executare asigură garanții suficiente pentru protecția dreptului
de proprietate al tuturor părților implicate în proces, prin însuși
faptul că le oferă posibilitatea de a contesta executarea, de a
solicita suspendarea acesteia, iar, în cazul admiterii contestației
și desființării titlului executoriu sau a înseși executării silite,
persoanele interesate au dreptul la întoarcerea executării prin
restabilirea situației anterioare acesteia.
De asemenea, Curtea reține că s-a pronunțat în numeroase
cazuri și asupra constituționalității dispozițiilor art. 581 din Codul
de procedură civilă, raportate la prevederile art. 24 din
Constituție și la cele ale art. 6 din Convenția pentru apărarea
drepturilor omului și a libertăților fundamentale. De exemplu, prin
Decizia nr. 1.235 din 20 decembrie 2007, publicată în Monitorul
Oficial al României, Partea I, nr. 119 din 14 februarie 2008, s-a
reținut că prin procedura de urgență instituită de art. 581 din
Codul de procedură civilă nu numai că nu se aduce vreo
îngrădire dreptului persoanei la apărarea drepturilor, a libertăților
și a intereselor sale legitime, ci dimpotrivă, se creează
posibilitatea pentru cel vătămat într-un drept legitim de a se
adresa justiției în cazuri grabnice, pentru păstrarea unui drept
care s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru

3

înlăturarea piedicilor ce s-ar ivi cu prilejul unei executări.
Totodată, posibilitatea atacării cu recurs a ordonanței
președințiale sau a contestării executării acesteia, posibilitate
prevăzută de art. 582 din Codul de procedură civilă, constituie
un argument în plus în favoarea deplinei respectări a dreptului
la apărare.
Curtea reține că legiuitorul poate institui reguli speciale de
procedură — cum este aceea că ordonanța va putea fi dată și
fără citarea părților — în considerarea unor situații deosebite.
Astfel, specificul ordonanței președințiale este dat de faptul că
măsurile luate pe această cale presupun urgența, sunt
vremelnice, iar instanța de judecată nu poate să judece fondul
dreptului. Prin urmare, Curtea constată că este pe deplin
justificată soluția legislativă privind posibilitatea judecării
ordonanței președințiale și fără citarea părților, dispozițiile
art. 581 alin. 3 din Codul de procedură civilă fiind constituționale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4041 și art. 581 alin. 3 din Codul de procedură civilă, excepție
ridicată de Sinica Tiptiș și Neculai Tiptiș în Dosarul nr. 7.699/231/2009 al Judecătoriei Focșani.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 238
din 9 martie 2010

referitoare la excepția de neconstituționalitate a dispozițiilor art. 399
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 399 din Codul de procedură civilă, excepție
ridicată de Petrică Adrian Bădeliță în Dosarul nr. 12.887/302/2008
al Judecătoriei Sectorului 5 București.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.

4

MONITORUL OFICIAL AL ROMÂNIEI, PARTEA I, Nr. 295/6.V.2010
C U R T E A,

având în vedere actele și lucrările dosarului, reține următoarele:
Prin Încheierea din 12 iunie 2009, pronunțată în Dosarul
nr. 12.887/302/2008, Judecătoria Sectorului 5 București a
sesizat Curtea Constituțională pentru soluționarea
excepției de neconstituționalitate a art. 399 din Codul de
procedură civilă, excepție ridicată de Petrică Adrian Bădeliță.
În motivarea excepției de neconstituționalitate autorul
consideră că prevederile legale criticate aduc atingere
principiului constituțional privind accesul liber la justiție, precum
și art. 53 din Constituție referitor la restrângerea unor drepturi
sau a unor libertăți. Astfel, partea care dorește să invoce apărări
de fond împotriva titlului executoriu în cadrul procedurii
contestației la executare are această posibilitate numai în
măsura în care legea nu prevede în acest scop o altă cale de
atac. Or, ăîn condițiile consacrării legale a unei căi administrative
de soluționare a litigiilor privind fondul unui titlu executoriu, nu se
mai permite accesul la justiție, în sensul că o autoritate
judecătorească nu are posibilitatea să pronunțe o hotărâre cu
privire la legalitatea celor cuprinse pe fond în acest titlu
executoriu”.
Judecătoria Sectorului 5 București apreciază că
procedura contestației la executare este destinată să înlăture
neregulile constatate cu prilejul urmăririi silite sau să expliciteze
titlul executoriu ce urmează a fi executat. În cadrul soluționării
contestației, instanța nu poate examina împrejurări care vizează
fondul cauzei și care sunt de natură să repună în discuție acte
care emană de la organe cu activitate jurisdicțională în fața
cărora au avut loc dezbateri contradictorii, prilej cu care părțile
au invocat apărările de fond necesare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate ridicate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 399 din Codul de procedură civilă, care au
următorul conținut: ăÎmpotriva executării silite, precum și
împotriva oricărui act de executare se poate face contestație de
către cei interesați sau vătămați prin executare. De asemenea,
dacă nu s-a utilizat procedura prevăzută de art. 2811, se poate
face contestație și în cazul în care sunt necesare lămuriri cu
privire la înțelesul, întinderea sau aplicarea titlului executoriu,
precum și în cazul în care organul de executare refuză să
înceapă executarea silită ori să îndeplinească un act de
executare în condițiile prevăzute de lege.
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.
De asemenea, după ce a început executarea silită, cei
interesați sau vătămați pot cere, pe calea contestației la
executare, și anularea încheierii prin care s-a dispus învestirea
cu formula executorie, dată fără îndeplinirea condițiilor legale.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 21 și 53.
Examinând excepția de neconstituționalitate, Curtea
constată că asupra criticii având ca obiect dispozițiile art. 399
din Codul de procedură civilă s-a pronunțat în mai multe rânduri,
de exemplu prin Decizia nr. 249 din 12 iunie 2003, publicată în
Monitorul Oficial al României, Partea I, nr. 542 din 29 iulie 2003,
sau prin Decizia nr. 984 din 6 noiembrie 2007, publicată în
Monitorul Oficial al României, Partea I, nr. 826 din 4 decembrie
2007, respingând excepția de neconstituționalitate ca fiind
neîntemeiată.
Curtea a reținut că, ăîn esență, contestația la executare este
destinată să înlăture neregularitățile comise cu prilejul urmăririi
silite sau să expliciteze titlul executoriu ce urmează a fi
valorificat. În cadrul soluționării contestației, instanța nu poate
examina împrejurări care vizează fondul cauzei și care sunt de
natură să repună în discuție hotărâri care emană de la organe
cu activitate jurisdicțională, în fața cărora au avut loc dezbateri
contradictorii, părțile având posibilitatea, cu acel prilej, de a
invoca apărările de fond necesare. O soluție contrară, sub acest
aspect, ar nesocoti principiul autorității de lucru judecat, ceea
ce este inadmisibil”.
Atât soluția, cât și considerentele cuprinse în aceste decizii
își păstrează valabilitatea și în prezenta cauză, neintervenind
elemente noi, de natură a determina reconsiderarea
jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 399 din Codul de procedură civilă, excepție ridicată de Petrică
Adrian Bădeliță în Dosarul nr. 12.887/302/2008 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 295/6.V.2010

5

CURTEA CONSTITUȚIONALĂ

D E C I Z I A Nr. 263
din 16 martie 2010

referitoare la excepția de neconstituționalitate a dispozițiilor art. 3431 alin. 1
și ale art. 3433 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3431 alin. 1 și ale art. 3433 din Codul de
procedură civilă, excepție ridicată de Societatea Comercială
ăDafora” — S.A. din Mediaș în Dosarul nr. 2/2009 al Curții de
Arbitraj Comercial de pe lângă Camera de Comerț și Industrie
Prahova.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 15 septembrie 2009, pronunțată în
Dosarul nr. 2/2009, Curtea de Arbitraj Comercial de pe lângă
Camera de Comerț și Industrie Prahova a sesizat Curtea
Constituțională pentru soluționarea excepției de
neconstituționalitate a dispozițiilor art. 343 1 alin. 1 și
art. 3433 din Codul de procedură civilă, excepție ridicată de
Societatea Comercială ăDafora” — S.A. din Mediaș.
În motivarea excepției de neconstituționalitate autorul
arată că dispozițiile criticate încalcă prevederile constituționale
referitoare la liberul acces la justiție și dreptul la apărare și la un
proces echitabil, întrucât consacră competența exclusivă a
tribunalului arbitral în soluționarea litigiilor de natură
contractuală. Sub rezerva validării sale, ăconvenția arbitrală are
un efect negativ cu privire la competența instanțelor
judecătorești de drept comun, pe care o exclude cu
desăvârșire”.
Curtea de Arbitraj Comercial de pe lângă Camera de
Comerț și Industrie Prahova consideră neîntemeiată excepția
de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3431 alin. 1 și ale art. 3433 din Codul de
procedură civilă, texte de lege care au următorul conținut:
— Art. 3431 alin. 1: ăPrin clauza compromisorie părțile convin
ca litigiile ce se vor naște din contractul în care este inserată
sau în legătură cu acesta să fie soluționate pe calea arbitrajului,
arătându-se numele arbitrilor sau modalitatea de numire a lor.”;
— Art. 3433: ăÎncheierea convenției arbitrale exclude, pentru
litigiul care face obiectul ei, competența instanțelor judecătorești.
Tribunalul arbitral își verifică propria sa competență de a
soluționa un litigiu și hotărăște în această privință printr-o
încheiere care se poate desființa numai prin acțiunea în anulare
introdusă împotriva hotărârii arbitrale, conform art. 364.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 și art. 24.
Examinând excepția de neconstituționalitate, Curtea
constată că dispozițiile legale criticate au mai constituit obiect al
controlului de constituționalitate în raport cu aceleași critici și
aceleași texte din Constituție, Curtea respingând în mod
constant excepțiile de neconstituționalitate ca fiind neîntemeiate.
În acest sens, poate fi amintită Decizia nr. 74 din 15 ianuarie
2009, publicată în Monitorul Oficial al României, Partea I, nr. 219
din 6 aprilie 2009, prin care Curtea a statuat că prevederile
art. 3433 alin. 1 din Codul de procedură civilă nu exclud de la
competența instanțelor judecătorești litigiile care fac obiectul
unei convenții arbitrale. Cu acel prilej, Curtea a constatat că
arbitrajul se organizează și se desfășoară potrivit convenției
arbitrale încheiate între părți, fie sub forma unei clauze
compromisorii înscrise în contractul principal, fie sub forma unei
înțelegeri de sine stătătoare, denumită compromis, și prin
urmare părțile au libertatea de a alege modalitatea de
soluționare a litigiului. Litigiul dedus instanței de arbitraj
comercial se finalizează printr-o hotărâre arbitrală, care însă,
potrivit art. 364 din Codul de procedură civilă, poate fi desființată
printr-o acțiune în anulare soluționată de către instanțele
judecătorești competente. Ca atare, dispozițiile legale care
reglementează arbitrajul nu contravin dispozițiilor constituționale
ale art. 21 referitoare la accesul liber la justiție și nici celor
cuprinse în art. 6 din Convenția pentru apărarea drepturilor
omului și a libertăților fundamentale.
De altfel, asupra constituționalității prevederilor art. 340—368
din Codul de procedură civilă, Curtea s-a pronunțat într-o cauză
în care criticile de neconstituționalitate vizau, între altele, și
încălcarea art. 21 din Constituție, Astfel, prin Decizia nr. 8 din
9 ianuarie 2007, publicată în Monitorul Oficial al României,
Partea I, nr. 73 din 31 ianuarie 2007, Curtea a reținut că
ăincidența dispozițiilor legale criticate este subsecventă

6

MONITORUL OFICIAL AL ROMÂNIEI, PARTEA I, Nr. 295/6.V.2010

acordului de voință intervenit între părțile care au încheiat
convenția arbitrală și care au optat pentru soluționarea litigiului
de către un tribunal arbitral. Împrejurarea că autorul excepției a
achiesat la soluționarea litigiului pe această cale, deși cunoștea
sau ar fi trebuit să cunoască dispozițiile legale referitoare la
judecarea litigiului de o asemenea instituție, precum și

consecințele juridice ale aplicării lor, nu îl îndreptățește să se
prevaleze de necunoașterea legii și deci lipsește de temei critica
reglementării în cauză”.
Aceste considerente reținute de Curte în decizia menționată
sunt valabile și în argumentarea constituționalității prevederilor
de lege criticate în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3431 alin. 1 și ale art. 3433 din Codul de procedură civilă,
excepție ridicată de Societatea Comercială ăDafora” — S.A. din Mediaș în Dosarul nr. 2/2009 al Curții de Arbitraj Comercial de pe
lângă Camera de Comerț și Industrie Prahova.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 292
din 18 martie 2010

referitoare la excepția de neconstituționalitate a dispozițiilor art. 31 alin. (5)
din Legea nr. 45/2009 privind organizarea și funcționarea Academiei de Științe Agricole și Silvice
ăGheorghe Ionescu-Șișești” și a sistemului de cercetare-dezvoltare din domeniile agriculturii,
silviculturii și industriei alimentare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 31 alin. (5) din Legea nr. 45/2009 privind
organizarea și funcționarea Academiei de Științe Agricole și
Silvice ăGheorghe Ionescu-Șișești” și a sistemului de cercetaredezvoltare din domeniile agriculturii, silviculturii și industriei
alimentare, excepție ridicată din oficiu de Judecătoria Focșani în
Dosarul nr. 7.307/231/2006 (nr. în format vechi 10.650/C/2006).
La apelul nominal răspunde partea Comisia județeană de
aplicare a Legii nr. 18/1991 — Instituția Prefectului — județul

Vrancea, prin consilier juridic Rădușă Bornaz-Horea, cu
delegație depusă la dosar. Lipsesc celelalte părți, față de care
procedura de citare este legal îndeplinită.
Magistratul-asistent învederează Curții că partea Comisia
locală de aplicare a Legii nr. 18/1991 — Primăria Garoafa,
județul Vrancea, a transmis la dosar un înscris prin care solicită
judecarea în lipsă.
Cauza fiind în stare de judecată, președintele Curții acordă
cuvântul reprezentantului părții prezente, care solicită admiterea
excepției de neconstituționalitate, având în vedere, în principal,
necesitatea susținerii activității de cercetare în domeniile
agriculturii, silviculturii și industriei alimentare.
Reprezentantul Ministerului Public pune concluzii de
respingere a excepției, arătând, în acest sens, că terenurile
despre care textul de lege criticat face vorbire aparțin statului,
fiind, deci, inalienabile și insesizabile, și sunt date în
administrarea unor stațiuni de cercetare, care, la rândul lor, fac
parte din sistemul național de cercetare și dezvoltare a
agriculturii, silviculturii și industriei alimentare.

MONITORUL OFICIAL AL ROMÂNIEI, PARTEA I, Nr. 295/6.V.2010
C U R T E A,

având în vedere actele și lucrările dosarului, reține următoarele:
Prin Încheierea din 18 mai 2009, pronunțată în Dosarul
nr. 7.307/231/2006 (nr. în format vechi 10.650/C/2006),
Judecătoria Focșani a sesizat Curtea Constituțională cu
excepția de neconstituționalitate a dispozițiilor art. 31
alin. (5) din Legea nr. 45/2009 privind organizarea și
funcționarea Academiei de Științe Agricole și Silvice
ăGheorghe Ionescu-Șișești” și a sistemului de cercetaredezvoltare din domeniile agriculturii, silviculturii și
industriei alimentare.
Excepția de neconstituționalitate a fost ridicată din oficiu de
instanța de judecată într-o cauză având ca obiect fond funciar.
În motivarea excepției de neconstituționalitate invocate
din oficiu, Judecătoria Focșani susține că dispozițiile art. 31
alin. (5) din Legea nr. 45/2009 sunt discriminatorii, ădeoarece
creează un tratament diferențiat unei persoane juridice,
respectiv în favoarea Stațiunii de Cercetare și Dezvoltare pentru
Viticultură și Vinificație Odobești, aducându-se atingere
principiului de restituire în natură a dreptului de proprietate.”
Textul de lege are ca efect indisponibilizarea oricărui teren, ăfără
a se mai face distincție dacă desfășurarea activității acelei
persoane juridice este indispensabilă, astfel încât această
limitare nu are o justificare obiectivă și rezonabilă.”
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, consideră că excepția
de neconstituționalitate este neîntemeiată. Principiul egalității,
pretins încălcat, este pe deplin respectat, de vreme ce textul
legal criticat este aplicabil deopotrivă tuturor cetățenilor care
solicită reconstituirea dreptului de proprietate asupra terenurilor,
fără nicio discriminare între aceștia pe criterii arbitrare. În plus,
acest principiu poate fi invocat de o persoană juridică numai în
măsura în care, datorită unui tratament juridic diferențiat
promovat față de aceasta, regimul juridic s-ar răsfrânge asupra
cetățenilor, implicând inegalitatea lor în fața legii și a autorităților
publice. În privința art. 44 alin. (2) din Constituție, se arată că
dreptul de proprietate nu poate fi invocat atât timp cât persoana
al cărei drept se pretinde a fi încălcat nu a devenit titular al
dreptului de proprietate în condițiile legii, în acest sens
pronunțându-se Curtea Constituțională prin Decizia
nr. 127/1996.
Avocatul Poporului, în punctul său de vedere, apreciază
că dispozițiile art. 31 alin. (5) din Legea nr. 45/2009 sunt
constituționale. Acestea nu creează un tratament juridic favorabil
unor persoane juridice și nici nu determină încălcarea dreptului
de proprietate, ci dau expresie opțiunii legiuitorului, care este în
drept să stabilească prin lege limitele și conținutul acestui drept.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:

7

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 alin. (5) din Legea nr. 45/2009 privind
organizarea și funcționarea Academiei de Științe Agricole și
Silvice ăGheorghe Ionescu-Șișești” și a sistemului de cercetaredezvoltare din domeniile agriculturii, silviculturii și industriei
alimentare, publicată în Monitorul Oficial al României, Partea I,
nr. 200 din 30 martie 2009:
— Art. 31 alin. (5): ă(5) Terenurile date în administrarea
instituțiilor publice, destinate activității de cercetare-dezvoltare,
prevăzute în anexele la prezenta lege, nu pot face obiectul niciunei
compensări ca rezultat al solicitărilor de reconstituire a dreptului
de proprietate, exceptând terenurile prevăzute la art. 6 alin. (3).”
Textele constituționale invocate sunt cele ale art. 16 —
Egalitatea în drepturi și ale art. 44 alin. (2) potrivit cărora
ăProprietatea privată este garantată și ocrotită în mod egal de
lege, indiferent de titular”.
Examinând excepția de neconstituționalitate, Curtea
constată că aceasta nu este întemeiată.
Dispozițiile art. 31 alin. (5) din Legea nr. 45/2009 privind
organizarea și funcționarea Academiei de Științe Agricole și
Silvice ăGheorghe Ionescu-Șișești” și a sistemului de cercetaredezvoltare din domeniile agriculturii, silviculturii și industriei
alimentare dau expresie principiului consacrat de art. 136
alin. (4) din Constituție, potrivit căruia ăBunurile proprietate
publică sunt inalienabile”, astfel că acestea nu pot face obiectul
solicitărilor de reconstituire a dreptului de proprietate. Academia
de Științe Agricole și Silvice ăGheorghe Ionescu-Șișești” este o
instituție autonomă, de drept public, al cărei patrimoniu este
format, potrivit art. 6 alin. (1) din Legea nr. 45/2009, din bunuri
mobile și imobile — clădiri și terenuri —, dobândite cu titlu de
proprietate și din donații, din bunuri mobile și imobile, proprietate
publică sau privată a statului ori a unităților administrativteritoriale, atribuite în administrare sau în folosință, în condițiile
legii și, respectiv, din alte bunuri mobile și imobile dobândite în
condițiile legii. De asemenea, legea cuprinde dispoziții cu
referire la modalitatea de revendicare a unor suprafețe de teren
atribuite instituțiilor și unităților de cercetare din rezerva de stat,
în aplicarea prevederilor Legii nr. 187/1945 pentru înfăptuirea
reformei agrare — art. 6 alin. (2) —, precum și la modalitatea
prin care se retrocedează Academiei de Științe Agricole și Silvice
ăGheorghe Ionescu-Șișești” terenurile cu destinație agricolă,
conform prevederilor Legii nr. 247/2005 privind reforma în
domeniile proprietății și justiției, precum și unele măsuri
adiacente — art. 6 alin. (3).
Prin urmare, Curtea nu poate reține criticile de
neconstituționalitate cu privire la încălcarea principiului egalității
în drepturi și a principiului ocrotirii și garantării dreptului de
proprietate privată. Textul de lege criticat nu reglementează
vreun tratament juridic favorabil unei persoane juridice sau alta,
așa cum se arată în motivarea excepției de neconstituționalitate,
ci se aplică în mod unitar tuturor subiectelor de drept destinatare
ale acestei norme juridice. Dacă, însă, în practică se ivește o
situație discriminatorie, ca urmare a interpretării și aplicării legii
la circumstanțele specifice cauzei deduse judecății, aceasta nu
poate echivala, în niciun caz, cu neconstituționalitatea textului
de lege criticat, ci constituie o problemă de competența
instanțelor de judecată.

8

MONITORUL OFICIAL AL ROMÂNIEI, PARTEA I, Nr. 295/6.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. (5) din Legea nr. 45/2009 privind organizarea și
funcționarea Academiei de Științe Agricole și Silvice ăGheorghe Ionescu-Șișești” și a sistemului de cercetare-dezvoltare din
domeniile agriculturii, silviculturii și industriei alimentare, excepție ridicată din oficiu de Judecătoria Focșani în Dosarul
nr. 7.307/231/2006 (nr. în format vechi 10.650/C/2006).
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 296
din 23 martie 2010

referitoare la excepția de neconstituționalitate a dispozițiilor art. 300
din Codul de procedură penală, art. 215 alin. 5 raportat la art. 146 din Codul penal, art. 13 alin. (12)
din Ordonanța de urgență a Guvernului nr. 43/2002 privind Direcția Națională Anticorupție,
precum și a dispozițiilor art. 80—88 din Legea nr. 304/2004 privind organizarea judiciară
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 300 din Codul de procedură penală, art. 215
alin. 5 raportat la art. 146 din Codul penal, art. 13 alin. (12) din
Ordonanța de urgență a Guvernului nr. 43/2002 privind Direcția
Națională Anticorupție, precum și a dispozițiilor art. 80—88 din
Legea nr. 304/2004 privind organizarea judiciară, excepție
ridicată de Maria I. Schutz, Corneliu C. Popa, Mihai I. Ciobanu
și Ion M. Dascălu în Dosarul nr. 5.813/111/2007 al Tribunalului
Bihor — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar, autorul excepției Maria Schutz, prin apărător, a
transmis concluzii scrise.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.

C U R T E A,

având în vedere actele și lucrările dosarului, constată
următoarele:
Prin Încheierea din 9 aprilie 2009, pronunțată în Dosarul
nr. 5.813/111/2007, Tribunalul Bihor — Secția penală a
sesizat Curtea Constituțională cu excepția de
neconstituționalitate a prevederilor art. 300 din Codul de
procedură penală, art. 215 alin. 5 raportat la art. 146 din
Codul penal, art. 13 alin. (12) din Ordonanța de urgență a
Guvernului nr. 43/2002 privind Direcția Națională
Anticorupție, precum și a dispozițiilor art. 80—88 din Legea
nr. 304/2004 privind organizarea judiciară, excepție ridicată
de Maria I. Schutz, Corneliu C. Popa, Mihai I. Ciobanu și Ion M.
Dascălu în dosarul de mai sus.
În motivarea excepției de neconstituționalitate autorii
acesteia susțin că prevederile art. 215 alin. 5 raportate la
art. 146 din Codul penal încalcă dispozițiile constituționale ale
art. 21 alin. (3), art. 23 alin. (11) și (12), art. 73 alin. (3) lit. h) și
art. 11 și art. 20 raportate la art. 6 și art. 7 din Convenția pentru
apărarea drepturilor omului și a libertăților fundamentale,
deoarece condiționarea incriminării de cuantumul unui prejudiciu
eventual pune în mare pericol însuși dreptul la un proces
echitabil, având în vedere că atât existența prejudiciului, cât și
cuantumul acestuia sunt chestiuni care nu pot fi stabilite decât
printr-o hotărâre judecătorească definitivă, inculpatul aflându-se
pe tot parcursul procesului penal sub protecția prezumției de
nevinovăție.
Referitor la prevederile art. 13 alin. (12) din Ordonanța de
urgență a Guvernului nr. 43/2002, precum și la cele ale art. 80—88

MONITORUL OFICIAL AL ROMÂNIEI, PARTEA I, Nr. 295/6.V.2010
din Legea nr. 304/2004, autorii excepției susțin că aduc atingere
dispozițiilor art. 16, art. 21, art. 124 alin. (2), art. 137 alin. (2) și
art. 20 din Constituție, precum și dispozițiilor art. 6 din Convenția
pentru apărarea drepturilor omului și a libertăților fundamentale,
deoarece conferă Direcției Naționale Anticorupție o competență
derogatorie de la dreptul comun, prin aceea că funcționează
paralel cu parchetele obișnuite și nu sunt organizate pe lângă
instanțe judecătorești. O asemenea divizare între organele de
anchetă nu are cum să nu vizeze și drepturile fundamentale ale
persoanei cercetate, pentru că orice dispoziție procesuală care
conține norme relative la competența organelor de urmărire
penală este o normă care are ca obiectiv și protejarea drepturilor
fundamentale ale persoanei. Astfel, în pofida faptului că Direcția
Națională Anticorupție are o competență materială limitată,
procurorul, în absența unei cenzuri din partea instanței de
judecată, poate să își aroge singur competența de a ancheta o
faptă, deoarece, în faza de urmărire penală, el este suveran în
estimarea valorii prejudiciului produs.
De asemenea, textul este neconstituțional întrucât conduce
la o situație de inegalitate în fața legii din cauza faptului că
legiuitorul a stabilit limita competențelor materiale ale direcției
prin raportare la euro, nu la moneda națională. În aceste condiții,
competența poate varia în funcție de fluctuațiile cursului de
schimb leu și euro, iar anumite fapte identice să intre sau nu în
competența organului specializat. În acest fel se instituie o
diferență de tratament, fără nicio bază rațională, fapt care este
contrar și dispozițiilor art. 137 alin. (2) din Constituție.
Cât privește dispozițiile art. 300 din Codul de procedură
penală, se susține că acestea contravin prevederilor
constituționale ale art. 21, art. 24 și art. 20 raportat la art. 6 din
Convenția pentru apărarea drepturilor omului și a libertăților
fundamentale, deoarece nu permite instanței de judecată,
învestită cu plenitudine de jurisdicție, să corecteze ulterior
neregulile strecurate în prima fază a procesului. Prin urmare,
prevederile art. 300 din Codul de procedură penală sunt
constituționale doar în măsura în care sunt interpretate astfel
încât să permită judecătorului să cenzureze nu doar
regularitatea actului de sesizare, ci și regularitatea urmăririi
penale în ansamblul său.
Tribunalul Bihor — Secția penală opinează că excepția de
neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este nefondată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 300 din Codul de procedură penală cu denumirea
marginală Verificarea sesizării instanței, art. 215 alin. 5 cu
denumirea marginală Înșelăciunea raportat la art. 146 cu
denumirea marginală Consecințe deosebit de grave din Codul

9

penal, art. 13 alin. (12) cu denumirea marginală Competența
Direcției Naționale Anticorupție din Ordonanța de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 80—88 referitoare la Direcția
Națională Anticorupție din Legea nr. 304/2004 privind
organizarea judiciară, care au următorul conținut:
— Art. 300 din Codul de procedură penală: ăInstanța este
datoare să verifice din oficiu, la prima înfățișare, regularitatea
actului de sesizare.
În cazul când se constată că sesizarea nu este făcută potrivit
legii, iar neregularitatea nu poate fi înlăturată de îndată și nici
prin acordarea unui termen în acest scop, dosarul se restituie
organului care a întocmit actul de sesizare, în vederea refacerii
acestuia.”;
— Art. 215 alin. 5 din Codul penal: ăÎnșelăciunea care a avut
consecințe deosebit de grave se pedepsește cu închisoare de la
10 la 20 de ani și interzicerea unor drepturi.”;
— Art. 146 din Codul penal: ăPrin consecințe deosebit de
grave se înțelege o pagubă materială mai mare de 200.000 lei
sau o perturbare deosebit de gravă a activității, cauzată unei
autorități publice sau oricăreia dintre unitățile la care se referă
art. 145 ori altei persoane juridice sau fizice.”;
— Art. 13 alin. (12) din Ordonanța de urgență a Guvernului
nr. 43/2002: ăDirecția Națională Anticorupție este competentă să
efectueze urmărirea penală, dacă s-a cauzat o pagubă
materială mai mare decât echivalentul în lei a 1.000.000 euro, în
cazul infracțiunilor prevăzute la art. 215 alin. 1, 2, 3, și 5,
art. 246, 247, 248 și 2481 din Codul penal, al infracțiunilor
prevăzute la art. 175, 177 și 178—181 din Legea nr. 141/1997
privind Codul vamal al României, cu modificările și completările
ulterioare, și în Legea nr. 241/2005 pentru prevenirea și
combaterea evaziunii fiscale.”
Art. 80—88 din Legea nr. 304/2004 reglementează cu privire
la Direcția Națională Anticorupție ca organ specializat în
combaterea infracțiunilor de corupție.
Examinând excepția de neconstituționalitate, Curtea
constată că prin Decizia nr. 1.128 din 10 septembrie 2009,
publicată în Monitorul Oficial al României, Partea I, nr. 679 din
9 octombrie 2009, a respins ca nefondată excepția de
neconstituționalitate a dispozițiilor art. 215 alin. 5 și art. 146 din
Codul penal, statuând că art. 146 din Codul penal cuprinde o
normă cu caracter explicativ prin care se lămurește înțelesul
expresiei ăconsecințe deosebit de grave”. Această reglementare
este necesară cu atât mai mult cu cât legiuitorul a prevăzut
consecințele deosebit de grave ca element circumstanțial în
conținutul agravant al mai multor infracțiuni.
Totodată, Curtea a constatat că este neîntemeiată și critica
referitoare la încălcarea dispozițiilor art. 21 alin. (3) din
Constituție, deoarece aplicarea cerinței procesului echitabil se
impune numai în legătură cu procedura de desfășurare a
procesului, iar nu și în ceea ce privește cadrul juridic
sancționator al faptelor, adică în materia dreptului substanțial.
Nici din cuprinsul art. 21 alin. (3) din Constituție și nici din cel al
art. 6 al Convenției pentru apărarea drepturilor omului și a
libertăților fundamentale sau al jurisprudenței Curții Europene a
Drepturilor Omului nu se poate desprinde concluzia că aplicarea
cerinței procesului echitabil ar trebui să excedeze necesității
asigurării garanțiilor procesuale, spre a se intra în materii din
câmpul dreptului substanțial.
Cu privire la critica de neconstituționalitate referitoare la
încălcarea prevederilor art. 73 alin. (3) lit. h) din Constituție,
Curtea a constatat că aceasta este neîntemeiată, deoarece
infracțiunea de înșelăciune este reglementată în Codul penal,
lege organică în deplină concordanță cu prevederile
constituționale invocate.

10

MONITORUL OFICIAL AL ROMÂNIEI, PARTEA I, Nr. 295/6.V.2010

Referitor la critica de neconstituționalitate privind
previzibilitatea și accesibilitatea normei penale și la încălcarea
principiului legalității incriminării, Curtea a reținut că dispozițiile
de lege criticate nu contravin normelor constituționale și nici
celor ale art. 7 din Convenția pentru apărarea drepturilor omului
și a libertăților fundamentale, ci, dimpotrivă, prin explicarea
conținutului noțiunii ăconsecințe deosebit de grave” în art. 146
din Codul penal se asigură caracterul de previzibilitate și
accesibilitate al normei juridice penale.
De asemenea, prin Decizia nr. 647 din 28 iunie 2007,
publicată în Monitorul Oficial al României, Partea I, nr. 569 din
20 august 2007, Curtea Constituțională a respins ca nefondată
excepția de neconstituționalitate a dispozițiilor art. 13 alin. (12)
din Ordonanța de urgență a Guvernului nr. 43/2002, reținând că
instituirea valorii pagubei cauzate prin infracțiunea săvârșită ca
drept criteriu pentru stabilirea competenței Direcției Naționale
Anticorupție de a efectua urmărirea penală dă expresie cerinței
restrângerii competenței organismului specializat în combaterea
corupției la cazurile de mare corupție, definite prin calitatea
făptuitorului și prin valoarea prejudiciilor. Necesitatea realizării
acestei cerințe este de altfel subliniată chiar în cuprinsul
Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului
nr. 43/2002 privind Parchetul Național Anticorupție, publicată în
Monitorul Oficial al României, Partea I, nr. 899 din 7 octombrie
2005, care a introdus textul de lege criticat în prezenta cauză.
Contrar susținerilor autorului excepției, reglementarea unui
astfel de criteriu nu are drept consecință stabilirea aleatorie sau
subiectivă a competenței Direcției Naționale Anticorupție, ci,
dimpotrivă, crearea posibilității ca această competență să poată
fi riguros determinată. Așa fiind, textul de lege criticat nu aduce
nicio atingere principiului unicității, imparțialității și egalității
justiției.
Faptul că în reglementarea criteriului valorii materiale a
pagubei cauzate se face trimitere la moneda euro vizează
același obiectiv, respectiv asigurarea rigurozității și a continuității
în soluționarea cauzelor penale, având în vedere fluctuațiile
monedei naționale, și nu încalcă prevederile constituționale
potrivit cărora moneda națională a României este leul. De altfel,
textul de lege criticat folosește sintagma ăechivalentul în lei a
1.000.000 euro” în deplină concordanță cu prevederile art. 137
alin. (2) din Legea fundamentală.

Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față, inclusiv pentru excepția ce
vizează dispozițiile art. 80—88 din Legea nr. 304/2004 privind
organizarea judiciară.
Cât privește critica art. 300 din Codul de procedură penală,
Curtea constată că aceasta s-a fundamentat pe aspecte ce
izvorăsc din modul de interpretare și de aplicare a legii. Or,
potrivit prevederilor art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta se
pronunță fără a putea completa prevederile supuse controlului
în sensul unei interpretări subiective, singulare și aprioric
enunțate. De altfel, potrivit art. 126 alin. (3) din Constituție,
competența de a asigura interpretarea și aplicarea unitară a legi
revine Înaltei Curți de Casație și Justiție.
Dincolo de aceste argumente, Curtea mai constată că
susținerile autorului sunt nefondate, deoarece, dimpotrivă,
judecătorul, în calitate de suveran al fazei de judecată, poate să
corecteze nereguli procedurale ale primei fazei a procesului
penal. Astfel, faza de urmărire penală și faza de judecată sunt
etape procesuale distinct guvernate de reguli procedurale
specifice care se circumscriu scopului fiecăreia. Dacă urmărirea
penală are ca obiect strângerea probelor necesare cu privire la
existența unei infracțiuni, la identificarea făptuitorilor și la
stabilirea răspunderii acestora în vederea fundamentării
necesității trimiterii/netrimiterii în judecată, faza de cercetare
judecătorească, după cum sugerează și denumirea, are drept
scop fundamentarea condamnării/achitării, anticipată de
administrarea probelor necesare rezolvării cauzei penale (prin
readministrarea probelor din prima fază și administrarea altora
noi). Or, momentul procesual al verificării actului de sesizare
reprezintă doar o parte din evantaiul celorlalte aspecte ce vor fi
supuse cenzurii judecătorului, în așa fel încât, așa cum susține
autorul, la finalul anchetei judecătorești să fie înlăturate orice
neregularități strecurate în faza de urmărire penală. Prin urmare,
cu prilejul verificării sesizării instanței, judecătorul cenzurează
regularitatea actului de sesizare (a rechizitoriului), veghind ca
acesta să îndeplinească condițiile impuse de art. 263 și art. 264
din Codul de procedură penală, celelalte aspecte ce țin de
fondul cauzei putând fi cenzurate pe parcursul cercetării
judecătorești. Prin urmare, nu poate fi primită critica potrivit
căreia dispozițiile art. 300 din Codul de procedură penală
contravin dreptului la apărare și la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 300 din Codul de procedură penală, art. 215 alin. 5 raportat
la art. 146 din Codul penal, art. 13 alin. (12) din Ordonanța de urgență a Guvernului nr. 43/2002 privind Direcția Națională
Anticorupție, precum și a dispozițiilor art. 80—88 din Legea nr. 304/2004 privind organizarea judiciară, excepție ridicată de Maria
I. Schutz, Corneliu C. Popa, Mihai I. Ciobanu și Ion M. Dascălu în Dosarul nr. 5.813/111/2007 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 295/6.V.2010

11

CURTEA CONSTITUȚIONALĂ

D E C I Z I A Nr. 299
din 23 martie 2010

referitoare la excepția de neconstituționalitate a dispozițiilor art. 23 alin. (1)
din Legea nr. 656/2002 pentru prevenirea și sancționarea spălării banilor, precum și
pentru instituirea unor măsuri de prevenire și combatere a finanțării actelor de terorism
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 23 alin. (1) din Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a finanțării
actelor de terorism, excepție ridicată de Genică Boerică în
Dosarul nr. 5.247/63/2008 al Tribunalului Dolj — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea nr. 123 din 25 mai 2009, pronunțată în
Dosarul nr. 5.247/63/2008, Tribunalul Dolj — Secția penală a
sesizat Curtea Constituțională cu excepția de
neconstituționalitate a dispozițiilor art. 23 alin. (1) din Legea
nr. 656/2002 pentru prevenirea și sancționarea spălării
banilor, precum și pentru instituirea unor măsuri de
prevenire și combatere a finanțării actelor de terorism.
Excepția a fost ridicată de Genică Boerică cu ocazia soluționării
unei cauze penale privind trimiterea în judecată pentru
săvârșirea, printre altele, a infracțiunii de spălare a banilor.
În motivarea excepției de neconstituționalitate autorul
acesteia susține că dispozițiile art. 23 alin. (1) din Legea
nr. 656/2002 încalcă dreptul de a nu fi judecat sau pedepsit de
două ori, întrucât, pentru persoana considerată vinovată de
săvârșirea infracțiunii din care provin bunurile ce constituie
obiect material al infracțiunii de spălare de bani, aceeași faptă
de însușire/deținere a bunurilor provenite din infracțiune este
urmărită de două ori, atât în temeiul prevederilor legale ce
reglementează infracțiunea inițială, cât și în baza celor ce
reglementează infracțiunea de spălare de bani.
Tribunalul Dolj — Secția penală apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 23 alin. (1)
din Legea nr. 656/2002 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 23 alin. (1) din Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a finanțării
actelor de terorism, publicată în Monitorul Oficial al României,
Partea I, nr. 904 din 12 decembrie 2002, având următorul
cuprins: ăConstituie infracțiunea de spălare a banilor și se
pedepsește cu închisoare de la 3 la 12 ani:
a) schimbarea sau transferul de bunuri, cunoscând că provin
din săvârșirea de infracțiuni, în scopul ascunderii sau al
disimulării originii ilicite a acestor bunuri sau în scopul de a ajuta
persoana care a săvârșit infracțiunea din care provin bunurile
să se sustragă de la urmărire, judecată sau executarea
pedepsei;
b) ascunderea sau disimularea adevăratei naturi a
provenienței, a situării, a dispoziției, a circulației sau a proprietății
bunurilor ori a drepturilor asupra acestora, cunoscând că
bunurile provin din săvârșirea de infracțiuni;
c) dobândirea, deținerea sau folosirea de bunuri, cunoscând
că acestea provin din săvârșirea de infracțiuni.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 11 alin. (2) cu privire la dreptul internațional și dreptul
intern și ale art. 20 referitoare la tratatele internaționale privind
drepturile omului raportate la prevederile art. 4 paragraful 1 din
Protocolul nr. 7 la Convenția pentru apărarea drepturilor omului
și a libertăților fundamentale, potrivit cărora nimeni nu poate fi
urmărit sau pedepsit penal de către jurisdicțiile aceluiași stat
pentru săvârșirea infracțiunii pentru care a fost deja achitat sau
condamnat printr-o hotărâre definitivă conform legii și procedurii
penale ale acestui stat.
Examinând excepția de neconstituționalitate, Curtea
constată că nu poate fi reținută critica potrivit căreia art. 23 alin. (1)
din Legea nr. 656/2002 ar aduce atingere prevederilor art. 4
paragraful 1 din Protocolul nr. 7 la Convenția pentru apărarea
drepturilor omului și a libertăților fundamentale, care consacră
principiul non bis in idem, întrucât, pentru ca acest principiu de
drept procesual penal să își găsească aplicare, persoana în
cauză trebuie să fi suferit o condamnare, să fi fost achitată sau
să se fi dispus încetarea urmăririi penale pentru fapta cu privire
la care este din nou urmărită sau judecată. În situația
concursului de infracțiuni, însă, infractorului i se aplică o
pedeapsă principală, fără ca prin aceasta să fie încălcate în
vreun fel dispozițiile art. 4 paragraful 1 din Protocolul nr. 7 la
Convenție.

12

MONITORUL OFICIAL AL ROMÂNIEI, PARTEA I, Nr. 295/6.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 alin. (1) din Legea nr. 656/2002 pentru prevenirea și
sancționarea spălării banilor, precum și pentru instituirea unor măsuri de prevenire și combatere a finanțării actelor de terorism,
excepție ridicată de Genică Boerică în Dosarul nr. 5.247/63/2008 al Tribunalului Dolj — Secția penală.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 314
din 23 martie 2010

referitoare la excepția de neconstituționalitate a dispozițiilor art. 14 alin. (1) raportat la art. 8 lit. d)
din Legea nr. 656/2002 pentru prevenirea și sancționarea spălării banilor, precum și
pentru instituirea unor măsuri de prevenire și combatere a finanțării actelor de terorism
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. (1) raportat la art. 8 lit. d) din Legea
nr. 656/2002 pentru prevenirea și sancționarea spălării banilor,
precum și pentru instituirea unor măsuri de prevenire și
combatere a finanțării actelor de terorism, excepție ridicată de
Societatea Comercială ăD&D Jumbo Company” — S.R.L. în
Dosarul nr. 5.440/325/2008 al Judecătoriei Sânnicolau Mare.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 10 iulie 2009, pronunțată în Dosarul
nr. 5.440/325/2008, Judecătoria Sânnicolau Mare a sesizat
Curtea Constituțională cu excepția de neconstituționalitate
a prevederilor art. 14 alin. (1) raportat la art. 8 lit. d) din
Legea nr. 656/2002 pentru prevenirea și sancționarea
spălării banilor, precum și pentru instituirea unor măsuri de
prevenire și combatere a finanțării actelor de terorism,
excepție ridicată de Societatea Comercială ăD&D Jumbo
Company” — S.R.L în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă

dispozițiile constituționale ale art. 15 alin. (2), art. 20, 21 și 41,
deoarece, pentru o persoană juridică cu 2 angajați și care are ca
obiect principal de activitate ăbar și alte activități de servire a
băuturilor”, sancțiunea aplicabilă este exorbitantă. Textele legale
criticate îngrădesc libertatea economică în desfășurarea unei
activități economice garantate de Legea fundamentală.
Judecătoria Sânnicolau Mare opinează că excepția este
nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 14 alin. (1) raportat la art. 8 lit. d) din Legea
nr. 656/2002 pentru prevenirea și sancționarea spălării banilor,
precum și pentru instituirea unor măsuri de prevenire și
combatere a finanțării actelor de terorism, publicată în Monitorul
Oficial al României, Partea I, nr. 904 din 12 decembrie 2002,
care au următorul conținut:
— Art. 14 alin. (1): ăPersoanele juridice prevăzute la art. 8
vor desemna una sau mai multe persoane care au
responsabilități în aplicarea prezentei legi, ale căror nume vor fi

MONITORUL OFICIAL AL ROMÂNIEI, PARTEA I, Nr. 295/6.V.2010
comunicate Oficiului, împreună cu natura și cu limitele
responsabilităților menționate.”
Examinând excepția de neconstituționalitate, Curtea
constată că autorul excepției a criticat art. 14 alin. (1) prin
corelare cu art. 8 lit. d) din Legea nr. 656/2002. Acest din urmă
articol avea la data sancționării contravenționale a acestuia
următorul conținut: ăIntră sub incidența prezentei legi: [...]
d) agenții economici care desfășoară activități de jocuri de
noroc, amanet, vânzări cumpărări de obiecte de artă, metale și
pietre prețioase, dealeri, turism, prestări de servicii și orice alte
activități similare care implică punerea în circulație a valorilor.”
Așa fiind, Curtea constată că prezenta excepție a fost
generată de împrejurarea că societatea comercială în cauză
avea amplasate în incinta barului niște aparate electronice cu
jetoane, fapt care, în litera legii, reprezenta activitate de jocuri de
noroc și atrăgea obligația prevăzută de art. 14 alin. (1) din Legea
nr. 656/2002.
De asemenea, Curtea mai constată următoarele:
Prin art. I pct. 11 din Ordonanța de urgență a Guvernului
nr. 53/2008, publicată în Monitorul Oficial al României, Partea I,
nr. 333 din 30 aprilie 2008, dispozițiile art. 8 din Legea
nr. 656/2002, la care face trimitere textul criticat, au fost
modificate și au în prezent următorul conținut:
ăLegea nr. 656/2002 pentru prevenirea și sancționarea
spălării banilor, precum și pentru instituirea unor măsuri de
prevenire și combatere a finanțării actelor de terorism, publicată
în Monitorul Oficial al României, Partea I, nr. 904 din
12 decembrie 2002, cu modificările și completările ulterioare, se
modifică și se completează după cum urmează: [...]
11. Articolul 8 se modifică și va avea următorul cuprins:
ăArt. 8. — Intră sub incidența prezentei legi următoarele
persoane fizice sau juridice:
a) instituțiile de credit și sucursalele din România ale
instituțiilor de credit străine;
b) instituțiile financiare, precum și sucursalele din România
ale instituțiilor financiare străine;
c) administratorii de fonduri de pensii private, în nume propriu
și pentru fondurile de pensii private pe care le administrează,
agenții de marketing autorizați/avizați în sistemul pensiilor
private;
d) cazinourile;
e) auditorii, persoanele fizice și juridice care acordă
consultanță fiscală sau contabilă;
f) notarii publici, avocații și alte persoane care exercită
profesii juridice liberale, în cazul în care acordă asistență în
întocmirea sau perfectarea de operațiuni pentru clienții lor
privind cumpărarea ori vânzarea de bunuri imobile, acțiuni sau
părți sociale ori elemente ale fondului de comerț, administrarea
instrumentelor financiare sau a altor bunuri ale clienților,
constituirea sau administrarea de conturi bancare, de economii

13

ori de instrumente financiare, organizarea procesului de
subscriere a aporturilor necesare constituirii, funcționării sau
administrării unei societăți comerciale, constituirea,
administrarea ori conducerea societăților comerciale,
organismelor de plasament colectiv în valori mobiliare sau a
altor structuri similare ori desfășurarea, potrivit legii, a altor
activități fiduciare, precum și în cazul în care își reprezintă clienții
în orice operațiune cu caracter financiar ori vizând bunuri
imobile;
g) furnizorii de servicii privind societăți comerciale sau alte
entități, alții decât cei prevăzuți la lit. e) sau f);
h) persoanele cu atribuții în procesul de privatizare;
i) agenții imobiliari;
j) asociațiile și fundațiile;
k) alte persoane fizice sau juridice care comercializează
bunuri și/sau servicii, numai în măsura în care acestea au la
bază operațiuni cu sume în numerar, în lei sau în valută, a căror
limită minimă reprezintă echivalentul în lei a 15.000 euro,
indiferent dacă tranzacția se execută printr-o singură operațiune
sau prin mai multe operațiuni ce par a avea o legătură între ele.”
Comparând cele două redactări, se observă că soluția
legislativă anterioară nu se mai regăsește în cea nouă, motiv
pentru care, din această perspectivă, Curtea constată că
nemulțumirea autorului nu își mai găsește vreo finalitate.
În plus, Curtea mai constată că asupra dispozițiilor art. 14
alin. (1) din Legea nr. 656/2002 s-a mai pronunțat din
perspectiva unor critici similare. Astfel, prin Decizia nr. 464 din
17 mai 2007, publicată în Monitorul Oficial al României, Partea I,
nr. 390 din 8 iunie 2007, Curtea Constituțională a respins ca
nefondată excepția de neconstituționalitate ridicată, statuând că
în vederea realizării scopului Legii nr. 656/2002, care constă în
prevenirea și combaterea spălării banilor, precum și a finanțării
actelor de terorism, legiuitorul a prevăzut în cuprinsul acesteia
o serie de obligații ce revin persoanelor care intră sub incidența
sa, expres prevăzute la art. 8 din lege. Una dintre aceste obligații
este cea reglementată de art. 14 alin. (1) din același act normativ
și constă în desemnarea uneia sau mai multor persoane care au
responsabilități în aplicarea Legii nr. 656/2002, ale căror nume
vor fi comunicate Oficiului Național de Prevenire și Combatere
a Spălării Banilor, împreună cu natura și cu limitele
responsabilităților menționate. Instituirea acestei obligații s-a
realizat în scopul protejării unui interes general, și anume
prevenirea și combaterea spălării banilor, și nu aduce atingere
cu nimic prevederilor constituționale referitoare la statul român
ca stat de drept, principiului separației puterilor și nici principiilor
economiei de piață.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (1) raportat la art. 8 lit. d) din Legea nr. 656/2002 pentru
prevenirea și sancționarea spălării banilor, precum și pentru instituirea unor măsuri de prevenire și combatere a finanțării actelor
de terorism, excepție ridicată de Societatea Comercială ăD&D Jumbo Company” — S.R.L. în Dosarul nr. 5.440/325/2008 al
Judecătoriei Sânnicolau Mare.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 295/6.V.2010
CURTEA CONSTITUȚIONALĂ

D E C I Z I A Nr. 352
din 25 martie 2010

referitoare la excepția de neconstituționalitate a dispozițiilor art. 4 din Legea nr. 241/2005
pentru prevenirea și combaterea evaziunii fiscale
Acsinte Gaspar
— președinte
Aspazia Cojocaru
— judecător
Nicolae Cochinescu
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 4 din Legea nr. 241/2005 pentru prevenirea și
combaterea evaziunii fiscale, excepție ridicată de Liviu Emil
Bălăoi în Dosarul nr. 3.072/233/2008 al Judecătoriei Galați.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă că partea Agenția Națională de
Administrare Fiscală a depus la dosarul cauzei concluzii scrise,
prin care solicită respingerea excepției ca nefondată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că textul de lege criticat nu încalcă
prevederile constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 17 iunie 2009, pronunțată în Dosarul
nr. 3.072/233/2008, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 4 din Legea nr. 241/2005 pentru prevenirea
și combaterea evaziunii fiscale, excepție ridicată de Liviu Emil
Bălăoi.
În motivarea excepției de neconstituționalitate se susține,
în esență, că ăeste evident că un cetățean — contribuabil care
refuză să prezinte la control documentele solicitate, o dată sau
chiar de două ori, este privilegiat față de alt contribuabil care
refuză același lucru de trei ori. Se creează unele privilegii
nejustificate cât timp și unii și alții au o atitudine de sfidare a legii,
de refuz al controlului autorității și chiar de nesupunere civică”.
Judecătoria Galați consideră că excepția de
neconstituționalitate invocată în cauză este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
neîntemeiată.

Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 din Legea nr. 241/2005 pentru prevenirea și
combaterea evaziunii fiscale, publicată în Monitorul Oficial al
României, Partea I, nr. 672 din 27 iulie 2005, cu următorul
cuprins: ăArt. 4. — Constituie infracțiune și se pedepsește cu
închisoare de la 6 luni la 3 ani sau cu amendă refuzul nejustificat
al unei persoane de a prezenta organelor competente, după ce
a fost somată de 3 ori, documentele legale și bunurile din
patrimoniu, în scopul împiedicării verificărilor financiare, fiscale
sau vamale.”
Aceste texte de lege sunt raportate la prevederile
constituționale ale art. 16 — Egalitatea în drepturi.
Examinând excepția de neconstituționalitate astfel cum a fost
formulată, Curtea constată următoarele:
Dispozițiile legale criticate constituie o expresie a
prevederilor art. 23 alin. (12) din Constituție, potrivit cărora ăNicio
pedeapsă nu poate fi stabilită sau aplicată decât în condițiile și
în temeiul legii”, precum și a celor ale art. 73 alin. (3) lit. h), care
reglementează competența legiuitorului de a reglementa
infracțiunile, pedepsele și regimul executării acestora. În temeiul
dispozițiilor constituționale menționate, legiuitorul este liber să
aprecieze atât pericolul social în funcție de care urmează să
stabilească natura juridică a faptei incriminate, cât și condițiile
răspunderii juridice pentru acea faptă. Nu se aduce atingere prin
aceasta principiului egalității în drepturi, care, așa cum a statuat
în mod constant Curtea Constituțională în jurisprudența sa, nu
are semnificația uniformității, reglementarea unui regim
sancționator în funcție de comportamentul făptuitorului fiind
expresia acestui principiu constituțional, care impune ca la
aceleași situații juridice să se aplice același regim, iar la situații
juridice diferite tratamentul juridic să fie diferit.

MONITORUL OFICIAL AL ROMÂNIEI, PARTEA I, Nr. 295/6.V.2010

15

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 din Legea nr. 241/2005 pentru prevenirea și combaterea
evaziunii fiscale, excepție ridicată de Liviu Emil Bălăoi în Dosarul nr. 3.072/233/2008 al Judecătoriei Galați.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 368
din 25 martie 2010

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. în
dosarele
nr.
8.126/299/2009,
nr.
13.146/299/2009,
nr. 19.161/299/2009, nr. 19.160/299/2009, nr. 19.154/299/2009,
nr. 4.542/299/2009, nr. 26.155/299/2009, nr. 19.152/299/2009,
nr. 9.233/299/2009, nr. 13.590/299/2009, nr. 13.586/299/2009,
nr. 17.380/299/2009, nr. 6.613/299/2009, nr. 8.335/299/2009,
nr. 20.286/299/2009 și nr. 5.507/299/2009 ale Judecătoriei
Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 8.304—
8.314D/2009, nr. 8.689D/2009, nr. 8.895D/2009 și nr. 8.897 —
nr. 8.899D/2009, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 8.897—
nr. 8.899D/2009, nr. 8.895D/2009, nr. 8.689D/2009 și
nr. 8.305 — 8.314D/2009 la Dosarul nr. 8.304D/2009, care a fost
primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 13 octombrie 2009, pronunțată în Dosarul
nr. 13.146/299/2009, încheierile din 15 octombrie 2009,
pronunțate în dosarele nr. 6.613/299/2009, nr. 8.335/299/2009,
nr. 20.286/299/2009 și nr. 5.507/299/2009, încheierile din
21 octombrie 2009, pronunțate în dosarele nr. 8.126/299/2009,
nr. 19.161/299/2009, nr. 19.160/299/2009, nr. 19.154/299/2009,
nr. 4.542/299/2009, nr. 26.155/299/2009, nr. 19.152/299/2009,
nr. 9.233/299/2009, nr. 13.590/299/2009, nr. 13.586/299/2009
și Încheierea din 6 noiembrie 2009, pronunțată în Dosarul
nr. 17.380/299/2009, Judecătoria Sectorului 1 București a
sesizat Curtea Constituțională pentru soluționarea
excepției de neconstituționalitate a dispozițiilor art. 403
alin. 1 din Codul de procedură civilă, excepție ridicată de
Societatea Comercială ăPetrom” — S.A.
În motivarea excepției de neconstituționalitate autorul
acesteia susține că dispozițiile criticate, în lipsa reglementării
suspendării de drept a executării silite contestate, precum și prin
stabilirea unei obligații ce constă în plata unei cauțiuni, ca o
condiție prealabilă pentru suspendarea executării, încalcă
accesul liber la justiție al părții interesate.
De asemenea, posibilitatea ca instanța de judecată să
respingă cererea de suspendare are semnificația unei
restrângeri a exercițiului dreptului de acces liber la justiție, fără
a exista vreuna dintre condițiile prevăzute de art. 53 din Legea
fundamentală.
Judecătoria Sectorului 1 București arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

16

MONITORUL OFICIAL AL ROMÂNIEI, PARTEA I, Nr. 295/6.V.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate ridicate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. (1) din Codul de procedură civilă, cu
următorul conținut:
— Art. 403 alin. (1): ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 privind accesul liber la justiție și art. 53 privind
restrângerea exercițiului unor drepturi sau al unor libertăți,

precum și a dispozițiilor art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil.
Examinând excepția de neconstituționalitate, Curtea
constată că prin Decizia nr. 540 din 7 iunie 2007, publicată în
Monitorul Oficial al României, Partea I, nr. 558 din 15 august
2007, a statuat că, întrucât plata cauțiunii nu constituie o condiție
de admisibilitate a contestației la executare, ci exclusiv pentru a
putea solicita suspendarea provizorie a executării silite,
instituirea acestei obligații nu poate fi calificată ca o modalitate
de a împiedica accesul liber la justiție. De asemenea, prin
Decizia nr. 365 din 17 aprilie 2007, publicată în Monitorul Oficial
al României, Partea I, nr. 346 din 22 mai 2007, Curtea a statuat
că textul de lege criticat nu contravine prevederilor art. 21 din
Constituție. Sub acest aspect, procedura contestației la
executare asigură garanții suficiente de ocrotire a accesului liber
la justiție tuturor părților implicate în proces, prin însuși faptul că
le oferă posibilitatea de a contesta executarea și de a solicita
suspendarea acesteia.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție ridicată
de Societatea Comercială ăPetrom” — S.A. în dosarele nr. 8.126/299/2009, nr. 13.146/299/2009, nr. 19.161/299/2009,
nr. 19.160/299/2009, nr. 19.154/299/2009, nr. 4.542/299/2009, nr. 26.155/299/2009, nr. 19.152/299/2009, nr. 9.233/299/2009,
nr. 13.590/299/2009, nr. 13.586/299/2009, nr. 17.380/299/2009, nr. 6.613/299/2009, nr. 8.335/299/2009, nr. 20.286/299/2009 și
nr. 5.507/299/2009 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Daniela Ramona Marițiu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 295/6.V.2010 conține 16 pagini.

Prețul: 3,20 lei

&JUYDGY|442818]
ISSN 1453—4495

