Anul 178 (XXII) — Nr. 824

PARTEA I

LEGI, DECRETE, HOTĂRÂRI ȘI ALTE ACTE

Joi, 9 decembrie 2010

SUMAR

Nr.

30.

Pagina
HOTĂRÂRI ALE SENATULUI
— Hotărâre privind validarea unui membru interimar
al Consiliului Superior al Magistraturii ........................

DECRETE
1.141.— Decret privind conferirea Semnului onorific
În Serviciul Patriei unui maistru militar și unor
subofițeri din Serviciul de Informații Externe ..............
DECIZII ALE CURȚII CONSTITUȚIONALE
Decizia nr. 1.238 din 7 octombrie 2010 referitoare la excepția
de neconstituționalitate a dispozițiilor art. 581 și
art. 582 din Codul de procedură civilă........................
Decizia nr. 1.240 din 7 octombrie 2010 referitoare la excepția
de neconstituționalitate a dispozițiilor art. 211 alin. (1)
și (11) și art. 259 alin. (7) din Legea nr. 95/2006 privind
reforma în domeniul sănătății ....................................
Decizia nr. 1.246 din 7 octombrie 2010 referitoare la excepția
de neconstituționalitate a dispozițiilor art. 403 din Codul
de procedură civilă ....................................................
Decizia nr. 1.286 din 14 octombrie 2010 referitoare la excepția
de neconstituționalitate a dispozițiilor art. 18 alin. (1)—(4)
și art. 34 alin. (15)—(18) din Legea nr. 571/2003
privind Codul fiscal ....................................................
Decizia nr. 1.326 din 19 octombrie 2010 referitoare la excepția
de neconstituționalitate a prevederilor art. 7201 din

Nr.

Pagina
Codul de procedură civilă și art. 3 alin. 2 din Decretul
nr. 167/1958 privitor la prescripția extinctivă ..............

2

10–12

Decizia nr. 1.409 din 2 noiembrie 2010 referitoare la excepția
de neconstituționalitate a dispozițiilor art. 131, 132,
239 și 321 din Codul penal ........................................

12–14

HOTĂRÂRI ALE GUVERNULUI ROMÂNIEI
2

1.193. — Hotărâre pentru stabilirea salariului de bază minim
brut pe țară garantat în plată ......................................

14

ACTE ALE CASEI NAȚIONALE DE ASIGURĂRI
DE SĂNĂTATE
3–4

977.

4–6

15

ACTE ALE COMITETULUI INTERMINISTERIAL
DE FINANȚĂRI, GARANȚII ȘI ASIGURĂRI

6–8
150.
8–10

— Ordin pentru modificarea și completarea Ordinului
președintelui Casei Naționale de Asigurări de Sănătate
nr. 615/2010 privind aprobarea metodei de calcul al
prețului de referință pentru medicamentele cu și fără
contribuție personală prescrise în tratamentul
ambulatoriu ................................................................

— Hotărâre pentru prelungirea aplicabilității Cadrului
temporar aplicabil criteriilor de eligibilitate aferente
produselor de finanțare și garantare în numele și în
contul statului, aprobat prin Hotărârea Comitetului
Interministerial de Finanțări, Garanții și Asigurări
nr. 50/2009 ................................................................

16

2

MONITORUL OFICIAL AL ROMÂNIEI, PARTEA I, Nr. 824/9.XII.2010

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind validarea unui membru interimar
al Consiliului Superior al Magistraturii
În temeiul prevederilor art. 133 alin. (2) lit. a) și alin. (4) din Constituția
României, republicată, precum și ale Legii nr. 317/2004 privind Consiliul Superior
al Magistraturii, republicată, cu modificările și completările ulterioare,
Senatul adoptă prezenta hotărâre.
Articol unic. — Până la alegerea unui nou membru, Senatul o validează în
calitate de membru interimar al Consiliului Superior al Magistraturii pe doamna
judecător Georgeta Lăcrămioara Gafta, ca urmare a încetării calității de membru
al Consiliului Superior al Magistraturii, prin demisie, a doamnei judecător
Alexandrina Ioana Rădulescu.
Această hotărâre a fost adoptată de Senat în ședința din 8 decembrie 2010,
cu respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 8 decembrie 2010.
Nr. 30.

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unui maistru militar și unor subofițeri
din Serviciul de Informații Externe
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile directorului Serviciului de Informații Externe,
Președintele României d e c r e t e a z ă:
Art. 1. — Pe data de 1 decembrie 2010 se conferă Semnul
onorific În Serviciul Patriei, pentru 15 ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, maistrului militar și subofițerilor prevăzuți în anexa
nr. 1* la prezentul decret.
Art. 2. — Pe data de 1 decembrie 2010 se conferă Semnul
onorific În Serviciul Patriei, pentru 20 de ani de activitate în
domeniile apărării, ordinii publice și siguranței naționale, pentru

rezultate meritorii în îndeplinirea atribuțiilor și în pregătirea
profesională, subofițerilor prevăzuți în anexa nr. 2* la prezentul
decret.
Art. 3. — Pe data de 1 decembrie 2010 se conferă Semnul
onorific În Serviciul Patriei, pentru 25 de ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, subofițerilor prevăzuți în anexa nr. 3* la prezentul
decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția
României,
republicată,
contrasemnăm acest decret.
PRIM-MINISTRU

EMIL BOC
București, 26 noiembrie 2010.
Nr. 1.141.
* Anexele nr. 1—3 conțin informații clasificate și urmează regimul Legii nr. 182/2002.

MONITORUL OFICIAL AL ROMÂNIEI, PARTEA I, Nr. 824/9.XII.2010

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.238
din 7 octombrie 2010

referitoare la excepția de neconstituționalitate a dispozițiilor art. 581 și art. 582
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 581 și art. 582 din Codul de procedură civilă,
excepție ridicată de Societatea Comercială ăInvest Grup
Consulting” — S.R.L. din București în Dosarul nr. 2.847/201/2009
al Judecătoriei Calafat.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
arătând că autorul acesteia pune în discuție aspecte de aplicare
a legii.
C U R T E A,

având în vedere actele și lucrările dosarului, constată
următoarele:
Prin Încheierea din 22 decembrie 2009, pronunțată în
Dosarul nr. 2.847/201/2009, Judecătoria Calafat a sesizat
Curtea Constituțională cu excepția de neconstituționalitate
a dispozițiilor art. 581 și art. 582 din Codul de procedură
civilă. Excepția a fost ridicată de Societatea Comercială ăInvest
Grup Consulting” — S.R.L. din București cu prilejul soluționării
unei cereri de ordonanță președințială.
În motivarea excepției de neconstituționalitate autorul
acesteia susține că textele de lege criticate contravin dispozițiilor
art. 16, art. 44 și art. 53 din Constituție. În acest sens arată că
nu se poate vorbi de respectarea principiului egalității în fața legii
atât timp cât partea potrivnică poate, cu ignorarea drepturilor pe
care le deține autorul excepției asupra imobilelor care fac
obiectul litigiului, să ceară ăînființarea unor culturi agricole”. De
asemenea, arată că prin textele de lege criticate operează de
facto restrângerea drepturilor sale, care fie sunt de folosință, fie
de proprietate.
Judecătoria Calafat consideră că excepția de
neconstituționalitate nu este întemeiată. În acest sens arată că
textele de lege criticate nu aduc atingere dispozițiilor
constituționale invocate, întrucât procedura reglementată de
art. 581 și art. 582 din Codul de procedură civilă permite o
analiză temeinică și completă a situației de fapt supuse judecății.
De asemenea, restrângerea exercițiului unor drepturi sau
libertăți, care poate interveni pe calea ordonanței președințiale,
este justificată de înseși rațiunile reglementării ordonanței
președințiale, nefiind astfel contrară art. 53 din Constituție.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 581 și art. 582 din Codul de procedură civilă,
dispoziții potrivit cărora:
— Art. 581: ăInstanța va putea să ordone măsuri vremelnice
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”;
— Art. 582: ăOrdonanța este supusă recursului în termen de
5 zile de la pronunțare, dacă s-a dat cu citarea părților, și de la
comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.”
Autorul excepției consideră că aceste texte de lege sunt
contrare dispozițiilor art. 16, art. 44 și art. 53 din Constituție,
dispoziții care consacră egalitatea în drepturi a cetățenilor,
dreptul de proprietate privată și reglementează condițiile
restrângerii exercițiului unor drepturi sau libertăți.
Examinând excepția de neconstituționalitate, Curtea
constată că textele de lege criticate au constituit, în mai multe
rânduri, obiect al controlului de constituționalitate în raport cu
aceleași texte din Constituție ca cele invocate în prezenta

4

MONITORUL OFICIAL AL ROMÂNIEI, PARTEA I, Nr. 824/9.XII.2010

cauză. Astfel, prin Decizia nr. 762 din 12 mai 2009, publicată în
Monitorul Oficial al României, Partea I, nr. 419 din 18 iunie 2009,
Curtea

a

reținut

că

sunt

neîntemeiate

criticile

de

neconstituționalitate a dispozițiilor art. 581 și art. 582 din Codul
de procedură civilă în raport cu prevederile art. 16, art. 44 și
art. 53 din Constituție.

În cauza de față, însă, Curtea observă că autorul critică, în
realitate, aspecte ce țin de aplicarea legii, invocându-se o
pretinsă exercitare abuzivă a unor drepturi de către partea
potrivnică, în temeiul textelor de lege criticate. Or, soluționarea
acestor probleme revine competenței instanței de judecată,
singura în măsură să decidă cu privire la modul de aplicare a
legii, iar nu instanței de contencios constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 581 și art. 582 din Codul de procedură civilă,
excepție ridicată de Societatea Comercială ăInvest Grup Consulting” — S.R.L. din București în Dosarul nr. 2.847/201/2009 al
Judecătoriei Calafat.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.240
din 7 octombrie 2010

referitoare la excepția de neconstituționalitate a dispozițiilor art. 211 alin. (1) și (11) și art. 259
alin. (7) din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 211 alin. (1) și (11) și art. 259 alin. (7) din Legea
nr. 95/2006 privind reforma în domeniul sănătății, excepție
ridicată de Gidro Stanca Ioana în Dosarul nr. 1.566/177/2009 al
Tribunalului Cluj — Secția mixtă de contencios administrativ și
fiscal, de conflicte de muncă și asigurări sociale.
La apelul nominal se prezintă avocatul Andreea Ștefania
Petcu pentru autorul excepției. Lipsește partea Casa de
Asigurări de Sănătate a Județului Cluj, față de care procedura
de citare este legal îndeplinită.
Președintele dispune să se facă apelul și în dosarele
nr. 1.579D/2010 și nr. 1.684D/2010, având ca obiect excepția
de neconstituționalitate a acelorași dispoziții de lege, excepție
ridicată de Mircea Cupcea și Toader Șuștic în dosarele

nr. 622/100/2010 și nr. 6.664/100/2009 ale Tribunalului
Maramureș — Secția comercială.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele nr. 219D/2010,
nr. 1.579D/2010 și nr. 1.684D/2010 este identic, pune în
discuție, din oficiu, problema conexării cauzelor.
Reprezentantul autorului excepției nu se opune conexării
dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.579D/2010 și
nr. 1.684D/2010 la Dosarul nr. 219D/2010, care este primul
înregistrat.
Cauza este în stare de judecată.
Avocatul autorului excepției solicită admiterea acesteia,
arătând că prevederile de lege criticate sunt neconstituționale,
întrucât obligă asigurații care nu au plătit contribuția de asigurări
sociale de sănătate să o achite retroactiv în cazul în care doresc
să beneficieze de pachetul de servicii medicale acordat în baza
contribuției.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,

MONITORUL OFICIAL AL ROMÂNIEI, PARTEA I, Nr. 824/9.XII.2010
invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 15 ianuarie 2010, pronunțată în Dosarul
nr. 1.566/117/2009, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 211
alin. (1) și (11) și art. 259 alin. (7) din Legea nr. 95/2006
privind reforma în domeniul sănătății. Excepția a fost ridicată
de Stanca Ioana Gidro cu prilejul soluționării unei contestații
formulate împotriva unui act administrativ.
Prin încheierile din 24 martie 2010 și 16 februarie 2010,
pronunțate în dosarele nr. 622/100/2010 și nr. 6.664/100/2009,
Tribunalul Maramureș — Secția comercială a sesizat Curtea
Constituțională cu excepția de neconstituționalitate a
dispozițiilor art. 211 alin. (1) și (11) și art. 259 alin. (7) din
Legea nr. 95/2006. Excepția a fost ridicată de Mircea Cupcea și
Toader Șuștic cu prilejul soluționării unor contestații formulate
împotriva unui act administrativ.
În motivarea excepției de neconstituționalitate autorii
acesteia susțin, în esență, că textele de lege criticate sunt
contrare prevederilor art. 4, art. 16, art. 22, art. 34 și art. 47 din
Constituție. În acest sens, arată că, deși toți cetățenii sunt egali,
solidari și nediscriminați, le este garantat dreptul la viață,
integritate fizică și dreptul la ocrotirea sănătății prin asistență
medicală, sunt obligați să contribuie la fondul de sănătate,
putând fi executați silit cu majorări de întârziere, dar nu
beneficiază de calitatea de asigurat decât după ce au plătit
întreaga sumă datorată retroactiv pentru un serviciu ce nu le-a
fost acordat și nici nu mai poate fi acordat. Consideră că legea
ar fi corectă și în concordanță cu textele Constituției dacă toți
cetățenii ar beneficia de pachetul de bază de servicii medicale,
indiferent de data la care ar achita contribuția datorată,
întârzierile fiind deja sancționate cu majorări.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale consideră că dispozițiile de lege criticate sunt
neconstituționale, încălcând dispozițiile art. 16 și art. 34 din
Constituție.
Tribunalul Maramureș — Secția comercială consideră că
excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 211 alin. (1) și (11) și art. 259 alin. (7) din Legea
nr. 95/2006 privind reforma în domeniul sănătății, publicată în
Monitorul Oficial al României, Partea I, nr. 372 din 28 aprilie

5

2006, cu modificările și completările ulterioare, dispoziții potrivit
cărora:
— Art. 211 alin. (1) și (11): ă(1) Sunt asigurați, potrivit
prezentei legi, toți cetățenii români cu domiciliul în țară, precum
și cetățenii străini și apatrizii care au solicitat și obținut
prelungirea dreptului de ședere temporară sau au domiciliul în
România și fac dovada plății contribuției la fond, în condițiile
prezentei legi. În această calitate, persoana în cauză încheie un
contract de asigurare cu casele de asigurări de sănătate, direct
sau prin angajator, al cărui model se stabilește prin ordin al
președintelui CNAS cu avizul consiliului de administrație.
(11) Asigurații au dreptul la pachetul de bază de servicii
medicale de la data începerii plății contribuției la fond, urmând
ca sumele restante să fie recuperate de casele de asigurări de
sănătate și Agenția Națională de Administrare Fiscală, în
condițiile legii, inclusiv accesoriile aplicate pentru creanțele
bugetare.”;
— Art. 259 alin. (7): ăPersoanele care au obligația de a se
asigura și nu pot dovedi plata contribuției sunt obligate, pentru
a obține calitatea de asigurat:
a) să achite contribuția legală lunară pe ultimele 6 luni, dacă
nu au realizat venituri impozabile pe perioada termenelor de
prescripție privind obligațiile fiscale, calculată la salariul minim
brut pe țară în vigoare la data plății, calculându-se majorări de
întârziere;
b) să achite pe întreaga perioadă a termenelor de prescripție
privind obligațiile fiscale contribuția legală lunară calculată
asupra veniturilor impozabile realizate, precum și obligațiile
fiscale accesorii de plată prevăzute de Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare, dacă au realizat venituri
impozabile pe toată această perioadă;
c) să achite atât contribuția legală lunară și obligațiile fiscale
accesorii prevăzute la lit. b) pentru perioada în care au realizat
venituri impozabile, cât și contribuția legală lunară, precum și
majorările de întârziere prevăzute la lit. a) sau, după caz,
obligațiile fiscale accesorii, pentru perioada în care nu au fost
realizate venituri impozabile pe o perioadă mai mare de 6 luni.
Această prevedere se aplică situațiilor în care în cadrul
termenelor de prescripție fiscală există atât perioade în care
s-au realizat venituri impozabile, cât și perioade în care nu s-au
realizat astfel de venituri. În cazul în care perioada în care nu
s-au realizat venituri impozabile este mai mică de 6 luni, se
achită contribuția legală lunară proporțional cu perioada
respectivă, inclusiv majorările de întârziere și obligațiile fiscale
accesorii, după caz.”
Autorii excepției consideră că aceste prevederi de lege sunt
contrare următoarelor dispoziții din Constituție: art. 4 privind
unitatea poporului și egalitatea între cetățeni, art. 16 referitor la
egalitatea în drepturi a cetățenilor, art. 22 privind dreptul la viață
și integritatea fizică și psihică, art. 34 privind dreptul la ocrotirea
sănătății și art. 47 privind nivelul de trai.
Examinând excepția de neconstituționalitate în raport cu
criticile de neconstituționalitate referitoare la încălcarea
principiului egalității în drepturi a cetățenilor al nediscriminării,
Curtea constată că ipotezele puse în discuție de autorul
excepției sunt diferite, astfel că tratamentul juridic diferențiat este
justificat în mod rezonabil și proporțional cu situațiile avute în
vedere. În acest sens, trebuie observat că legea instituie nu doar
dreptul cetățenilor de a beneficia de serviciile sistemului public
de sănătate, dar și obligația acestora de a contribui la fondul de
asigurări sociale de sănătate. Persoanele exceptate de la plata
acestei contribuții sunt prevăzute în art. 213 din Legea
nr. 95/2006, astfel că, în afara acestora, tuturor celorlalți cetățeni
le revine obligația mai sus amintită. Din momentul în care se
naște această obligație, iar asiguratul plătește contribuția, legea
îi dă acestuia dreptul de a beneficia de pachetul de servicii

6

MONITORUL OFICIAL AL ROMÂNIEI, PARTEA I, Nr. 824/9.XII.2010

medicale în sistemul public de sănătate. Între această situație și
cea în care se află autorul excepției nu se poate pune însă un
semn de egalitate. Astfel, în condițiile în care persoana obligată
să contribuie la sistemul de asigurări de sănătate ignoră această
obligație, este firesc ca accesul la serviciile sistemului public de
asigurări de sănătate să fie diferit de prima ipoteză. O asemenea
soluție nu este, prin urmare, discriminatorie, nu afectează
integritatea fizică sau psihică a persoanei și nici nu îngrădește
dreptul la ocrotirea sănătății, ci îl reglementează diferit, având în
vedere situația deosebită în care se găsește persoana care nu
a respectat obligația legală de a contribui la fondul de asigurări
sociale de sănătate.
Faptul că autorul excepției are o altă viziune asupra modului
în care ar trebui reglementată această materie, mai favorabilă

situației sale, nu conferă un caracter neconstituțional dispozițiilor
de lege criticate.
În ceea ce privește dispozițiile art. 47 din Constituție, Curtea
apreciază că nici acestea nu sunt încălcate. De altfel, așa cum
se observă din cuprinsul dispozițiilor art. 259 alin. (7) din Legea
nr. 95/2006, legiuitorul a urmărit crearea unui tratament juridic
diferit, care să țină cont de posibilitățile materiale ale asiguraților,
astfel încât accesul la serviciile medicale în sistemul public să nu
fie împiedicat de o contribuție disproporționată în raport cu
veniturile. În acest sens sunt relevante și argumentele reținute
prin Decizia nr. 1.304 din 13 octombrie 2009, publicată în
Monitorul Oficial al României, Partea I, nr. 36 din 18 ianuarie
2010.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 211 alin. (1) și (11) și art. 259 alin. (7) din
Legea nr. 95/2006 privind reforma în domeniul sănătății, excepție ridicată de Gidro Stanca Ioana în Dosarul nr. 1.566/177/2009 al
Tribunalului Cluj — Secția mixtă de contencios administrativ și fiscal, de conflicte de muncă și asigurări sociale și de Mircea Cupcea
și Toader Șuștic în dosarele nr. 622/100/2010 și nr. 6.664/100/2009 ale Tribunalului Maramureș — Secția comercială.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.246
din 7 octombrie 2010

referitoare la excepția de neconstituționalitate a dispozițiilor art. 403 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. din
București în Dosarul nr. 11.010/299/2008 al Judecătoriei
Sectorului 1 București.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 438D/2010, nr. 838D/2010, nr. 839D/2010, nr. 966D/2010,

nr. 978D/2010—982D/2010 și nr. 984D/2010, având ca obiect
excepția de neconstituționalitate a dispozițiilor art. 403 din Codul
de procedură civilă ori doar a alin. 1 al articolului amintit,
excepție ridicată de Societatea Comercială ăPetrom” — S.A. din
București în dosarele nr. 7.858/299/2009, nr. 20.758/299/2009,
nr. 7.907/299/2009, nr. 16.543/299/2009, nr. 18.011/299/2009,
nr. 16.547/299/2009, nr. 13.901/299/2009, nr. 8.336/299/2009
și nr. 7.860/299/2009 ale Judecătoriei Sectorului 1 București.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 966D/2010, având ca obiect excepția de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăGetica Trans” —
S.R.L. din Deva în Dosarul nr. 481/281/2008 al Judecătoriei Ploiești.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul parțial identic al excepțiilor
de neconstituționalitate ridicate în dosarele nr. 437D/2010,
nr. 438D/2010, nr. 838D/2010, nr. 839D/2010, nr. 966D/2010,
nr. 978D/2010—nr. 982D/2010 și nr. 984D/2010, pune în
discuție, din oficiu, problema conexării cauzelor.

MONITORUL OFICIAL AL ROMÂNIEI, PARTEA I, Nr. 824/9.XII.2010
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 438D/2010, nr. 838D/2010,
nr. 839D/2010, nr. 966D/2010, nr. 978D/2010—982D/2010 și
nr. 984D/2010 la Dosarul nr. 437D/2010, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 26 octombrie 2009, 8 decembrie 2009,
26 februarie 2010, 4, 5 și 12 martie 2010, pronunțate în dosarele
nr. 11.010/299/2008, nr. 20.758/299/2009, nr. 7.907/299/2009,
nr. 16.543/299/2009, nr. 18.011/299/2009, nr. 16.547/299/2009,
nr. 13.901/299/2009 și nr. 8.336/299/2009, Judecătoria
Sectorului 1 București a sesizat Curtea Constituțională cu
excepția de neconstituționalitate a dispozițiilor art. 403
alin. 1 din Codul de procedură civilă. Excepția a fost ridicată
de Societatea Comercială ăPetrom” — S.A. din București cu
prilejul soluționării unor acțiuni civile având ca obiect contestații
la executare.
Prin încheierile din 8 decembrie 2009 și 12 ianuarie 2010,
pronunțate în dosarele nr. 7.858/299/2009 și nr. 7.860/299/2009,
Judecătoria Sectorului 1 București a sesizat Curtea
Constituțională cu excepția de neconstituționalitate a
dispozițiilor art. 403 din Codul de procedură civilă. Excepția
a fost ridicată de Societatea Comercială ăPetrom” — S.A. din
București cu prilejul soluționării unor acțiuni civile având ca
obiect contestații la executare.
Prin Încheierea din 2 noiembrie 2009, pronunțată în Dosarul
nr. 481/281/2008, Judecătoria Ploiești a sesizat Curtea
Constituțională cu excepția de neconstituționalitate a
dispozițiilor art. 403 alin. 1 din Codul de procedură civilă.
Excepția a fost ridicată de Societatea Comercială ăGetica
Trans” — S.R.L. din Deva cu prilejul soluționării unei acțiuni
civile având ca obiect contestații la executare.
În motivarea excepției de neconstituționalitate autorii
acesteia susțin că dispozițiile criticate, în lipsa reglementării
suspendării de drept a executării silite contestate, precum și prin
stabilirea unei obligații ce constă în plata unei cauțiuni, ca o
condiție prealabilă pentru suspendarea executării, încalcă
accesul liber la justiție al părții interesate. De asemenea,
posibilitatea ca instanța de judecată să respingă cererea de
suspendare are semnificația unei restrângeri a exercițiului
dreptului de acces liber la justiție, fără a exista vreuna dintre
condițiile prevăzute de art. 53 din Legea fundamentală.
Îngrădirea accesului liber la justiție este cu atât mai evidentă cu
cât efectele respingerii cererii ănu sunt subsecvente unui act de
judecată exercitat de instanță în limitele învestirii și potrivit
competenței sale jurisdicționale, ci sunt constatate și dobândesc
eficiență pe calea unei operații tehnico-administrative derulate
de judecător”.
Judecătoria Sectorului 1 București și Judecătoria
Ploiești consideră că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

7

Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
jucătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 din Codul de procedură civilă, având
următorul conținut: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.
Dacă bunurile urmărite sunt supuse stricăciunii, pierii sau
deprecierii, se va suspenda numai distribuirea prețului.
Asupra cererii de suspendare formulate potrivit alin. 1 și 2,
instanța, în toate cazurile, se pronunță prin încheiere, care poate
fi atacată cu recurs, în mod separat.
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță. Încheierea nu este supusă nici
unei căi de atac. Cauțiunea care trebuie depusă este în cuantum
de 10% din valoarea obiectului cererii sau de 5 milioane lei
pentru cererile neevaluabile în bani. Cauțiunea depusă este
deductibilă din cauțiunea stabilită de instanță, dacă este cazul.”
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 16 referitor la egalitatea în drepturi, art. 21 privind
accesul liber la justiție și ale art. 53 privind restrângerea
exercițiului unor drepturi sau al unor libertăți, precum și ale
art. 20 referitor la tratatele internaționale privind drepturile
omului, prin raportare la dispozițiile art. 6 din Convenția pentru
apărarea drepturilor omului și a libertăților fundamentale, privind
dreptul la un proces echitabil.
Examinând excepția de neconstituționalitate, Curtea
constată că, în esență, criticile autorilor excepției privesc
condițiile pe care textul de lege criticat le stabilește pentru ca
persoană interesată să poată obține suspendarea executării
silite pe calea contestației la executare, condiții pe care le
consideră a fi o veritabilă piedică în calea accesului liber la
justiție.
Cu privire la aceste aspecte Curtea s-a pronunțat în
numeroase rânduri. Astfel, prin Decizia nr. 540 din 7 iunie 2007,
publicată în Monitorul Oficial al României, Partea I, nr. 558 din
15 august 2007, a statuat că, întrucât plata cauțiunii nu
constituie o condiție de admisibilitate a contestației la executare,
ci exclusiv pentru a putea solicita suspendarea provizorie a
executării silite, instituirea acestei obligații nu poate fi calificată
ca o modalitate de a împiedica accesul liber la justiție. În ceea
ce privește încălcarea prevederilor art. 16 alin. (1) din
Constituție, Curtea a constatat că, în măsura în care
reglementarea dedusă controlului se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, critica este lipsită de
temei.
Întrucât nu au apărut elemente noi, de natură să justifice
reconsiderarea jurisprudenței în materie a Curții Constituționale,
soluția adoptată în precedent, ca și considerentele pe care
aceasta se întemeiază își mențin valabilitatea și în cauza de
față.

8

MONITORUL OFICIAL AL ROMÂNIEI, PARTEA I, Nr. 824/9.XII.2010

Pentru considerentele expuse, în temeiul art.146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 403 din Codul de procedură civilă, excepție
ridicată de Societatea Comercială ăPetrom” — S.A. din București în dosarele nr. 11.010/299/2008, nr. 20.758/299/2009,
nr. 7.907/299/2009, nr. 16.543/299/2009, nr. 18.011/299/2009, nr. 16.547/299/2009, nr. 13.901/299/2009, nr. 8.336/299/2009,
nr. 7.858/299/2009 și nr. 7.860/299/2009 ale Judecătoriei Sectorului 1 București și de Societatea Comercială ăGetica Trans” —
S.R.L. din Deva în Dosarul nr. 481/281/2008 al Judecătoriei Ploiești.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.286
din 14 octombrie 2010

referitoare la excepția de neconstituționalitate a dispozițiilor art. 18 alin. (1)—(4) și art. 34
alin. (15)—(18) din Legea nr. 571/2003 privind Codul fiscal
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 32 pct. 1 și 6 din Ordonanța de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale, excepție
ridicată de Societatea Comercială ăRemco Trade” — S.R.L. din
București în Dosarul nr. 20.304/300/2009 al Judecătoriei
Sectorului 2 București — Secția civilă.
La apelul nominal răspunde Emil Răchită — administratorul
Societății Comerciale ăRemco Trade” — S.R.L., lipsă fiind
cealaltă parte, față de care procedura de citare este legal
îndeplinită.
Cauza fiind în stare de judecată, președintele acordă
cuvântul administratorului Societății Comerciale ăRemco
Trade” — S.R.L., care solicită admiterea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate. În acest sens
arată că reglementarea modalităților de plată a impozitului pe
profit ține de strategia statului în domeniul politicii fiscale, fără a
fi încălcate prevederile constituționale invocate de autorul
excepției.

C U R T E A,

având în vedere actele și lucrările dosarului, reține următoarele:
Prin Încheierea din 23 decembrie 2009, pronunțată în
Dosarul nr. 20.304/300/2009, Judecătoria Sectorului 2
București — Secția civilă a sesizat Curtea Constituțională
cu excepția de neconstituționalitate a dispozițiilor art. 32
pct. 1 și 6 din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale.
Excepția a fost ridicată de Societatea Comercială ăRemco
Trade” — S.R.L. din București, intimat într-o cauză având ca
obiect soluționarea unei contestații la executare.
În motivarea excepției de neconstituționalitate autorul
acesteia susține că deși art. 4 din Codul fiscal prevede că acesta
se modifică și se completează numai prin lege, promovată, de
regulă, cu 6 luni înainte de data intrării în vigoare a acesteia,
orice modificare sau completare intrând în vigoare cu începere
din prima zi a anului următor celui în care a fost adoptată prin
lege, textele criticate au intrat în vigoare la data de 1 mai 2009,
nerespectând art. 4 din Codul fiscal. Astfel, se realizează o
neconcordanță între prevederile legale ale Codului fiscal și cele
ale Ordonanței de urgență a Guvernului nr. 34/2009, fapt ce
duce la o încălcare evidentă a dispozițiilor art. 15 alin. (2) din
Legea fundamentală.
Fixarea sumelor corespunzătoare impozitului minim, precum
și stabilirea lor în funcție de veniturile totale înregistrate la data
de 31 decembrie a anului precedent creează o evidentă
inechitate între micii și marii contribuabili, încălcându-se astfel
prevederile art. 44 alin. (2) teza întâi și cele ale art. 56 alin. (2)
din Constituție. De asemenea, sunt încălcate și prevederile
constituționale ale art. 45 referitoare la libertatea economică.
Judecătoria Sectorului 2 București arată că excepția de
neconstituționalitate este neîntemeiată.

MONITORUL OFICIAL AL ROMÂNIEI, PARTEA I, Nr. 824/9.XII.2010
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul arată că dispozițiile de lege criticate nu aduc
atingere dreptului de proprietate privată, principiului libertății
economice sau celui privind justa așezare a sarcinilor fiscale.
Inechitatea invocată între micii și marii contribuabili reprezintă o
măsură de politică fiscală, statul fiind cel care își stabilește
sistemul legal de impunere, în vederea asigurării unei juste
așezări a sarcinilor fiscale. Aspectele invocate țin de poziția și
viziunea legiuitorului față de sistemul de taxare oportun unei
anumite perioade economice. Modul în care înțelege statul să îi
sprijine pe micii întreprinzători prin măsurile economice luate și,
implicit, efectele benefice sau defavorabile ale măsurilor asupra
operatorilor economici se subsumează aceleiași strategii
economico-fiscale a statului.
Avocatul
Poporului
arată
că
excepția
de
neconstituționalitate a dispozițiilor art. 32 pct. 1 din Ordonanța
de urgență a Guvernului nr. 34/2009 este neîntemeiată. În ceea
ce privește critica de neconstituționalitate a dispozițiilor art. 32
pct. 6 din Ordonanța de urgență a Guvernului nr. 34/2009, se
arată că aceasta este inadmisibilă, întrucât dispozițiile criticate
reglementează unele măsuri financiar-fiscale referitoare la
anul 2009, având o aplicabilitate limitată în timp la anul menționat.
Președinții celor două Camere ale Parlamentului nu au
comunicat punctele de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Instanța de judecată a sesizat Curtea Constituțională cu
excepția de neconstituționalitate a dispozițiilor art. 32 pct. 1 și 6
din Ordonanța de urgență a Guvernului nr. 34/2009. Curtea
observă că art. 32 pct. 1 din Ordonanța de urgență a Guvernului
nr. 34/2009 modifică dispozițiile art. 18 alin. (1)—(4) din Legea
nr. 571/2003 privind Codul fiscal, iar art. 32 pct. 6 din aceeași
ordonanță introduce la art. 34 din Legea nr. 571/2003 privind
Codul fiscal, după alin. (14), patru noi alineate, alin. (15)—(18).
Așa fiind, obiectul excepției de neconstituționalitate îl constituie
dispozițiile art. 18 alin. (1)—(4) și art. 34 alin. (15)—(18) din
Legea nr. 571/2003 privind Codul fiscal, publicată în Monitorul
Oficial al României, Partea I, nr. 927 din 23 decembrie 2003.
Ulterior sesizării Curții, în Monitorul Oficial al României,
Partea I, nr. 669 din 30 septembrie 2010, a fost publicată
Ordonanța de urgență a Guvernului nr. 87/2010 pentru
modificarea și completarea Legii nr. 571/2003 privind Codul
fiscal. Potrivit art. II din ordonanță, aceasta intră în vigoare
începând cu data de 1 octombrie 2010. Potrivit art. I pct. 1 din
Ordonanța de urgență a Guvernului nr. 87/2010, art. 18
alin. (2)—(7) din Legea nr. 571/2003 privind Codul fiscal se
abrogă, iar potrivit art. I pct. 5 din aceeași ordonanță, art. 34
alin. (15)—(18) din Legea nr. 571/2003 privind Codul fiscal se
modifică.
Textele de lege criticate au în prezent următorul cuprins:
— Art. 18 alin. (1) din Legea nr. 571/2003 privind Codul fiscal:
ăContribuabilii care desfășoară activități de natura barurilor de
noapte, cluburilor de noapte, discotecilor, cazinourilor sau

9

pariurilor sportive, inclusiv persoanele juridice care realizează
aceste venituri în baza unui contract de asociere, și în cazul
cărora impozitul pe profit datorat pentru activitățile prevăzute în
acest articol este mai mic decât 5% din veniturile respective sunt
obligați la plata unui impozit de 5% aplicat acestor venituri
înregistrate.”;
— Art. 18 alin. (2)—(7) este abrogat;
— Art. 34 alin. (15)—(18) din Legea nr. 571/2003 privind
Codul fiscal: ă(15) Contribuabilii care, până la data de
30 septembrie 2010 inclusiv, au fost obligați la plata impozitului
minim au obligația de a declara și de a plăti impozitul pe profit,
respectiv de a efectua plata anticipată, după caz, aferente
trimestrului III al anului 2010, până la data de 25 octombrie
2010, potrivit prevederilor în vigoare la data de 30 septembrie
2010.
(16) Contribuabilii care, până la data de 30 septembrie 2010
inclusiv, au fost obligați la plata impozitului minim, pentru
definitivarea impozitului pe profit datorat pentru anul fiscal 2010,
aplică următoarele reguli:
a) pentru perioada 1 ianuarie—30 septembrie 2010:
— determinarea impozitului pe profit aferent perioadei
respective și efectuarea comparației cu impozitul minim anual,
prevăzut la art. 18 alin. (3), recalculat în mod corespunzător
pentru perioada 1 ianuarie—30 septembrie 2010, prin împărțirea
impozitului minim anual la 12 și înmulțirea cu numărul de luni
aferent perioadei respective, în vederea stabilirii impozitului pe
profit datorat;
— stabilirea impozitului pe profit datorat;
— prin excepție de la prevederile alin. (1), (5) și (11) și ale
art. 35 alin. (1), depunerea declarației privind impozitul pe profit
pentru perioada 1 ianuarie—30 septembrie 2010 și plata
impozitului pe profit datorat din definitivarea impunerii, până la
data de 25 februarie 2011;
b) pentru perioada 1 octombrie—31 decembrie 2010:
— contribuabilii depun declarația privind impozitul pe profit și
plătesc impozitul pe profit datorat potrivit prevederilor alin. (1),
(5) și (11) și ale art. 35 alin. (1).
(17) În aplicarea prevederilor alin. (16), determinarea
profitului impozabil și a impozitului pe profit se efectuează
urmărindu-se metodologia de calcul prevăzută de titlul II
«Impozitul pe profit» în mod corespunzător pentru cele două
perioade, luând în calcul veniturile și cheltuielile înregistrate.
(18) Pierderea fiscală înregistrată în cele două perioade
aferente anului 2010 se recuperează potrivit prevederilor art. 26,
fiecare perioadă fiind considerată an fiscal în sensul perioadei
de 5 ani, respectiv 7 ani.”
În susținerea neconstituționalității acestor dispoziții legale
sunt invocate prevederile constituționale ale art. 15 alin. (2)
referitoare la neretroactivitatea legii, art. 44 alin. (2) teza întâi
referitoare la garantarea și ocrotirea în mod egal de lege a
proprietății private, indiferent de titular, art. 45 referitoare la
libertatea economică și art. 56 alin. (2) referitoare la așezarea
justă a sarcinilor fiscale.
1. Examinând excepția de neconstituționalitate a dispozițiilor
art. 18 alin. (1) din Legea nr. 571/2003 privind Codul fiscal,
Curtea constată că aceasta este neîntemeiată. Astfel, Curtea
reține că regula generală în materia impozitelor și taxelor este
cuprinsă în art. 139 alin. (1) din Constituție, potrivit căruia
ăImpozitele, taxele și orice alte venituri ale bugetului de stat și ale
bugetului asigurărilor sociale de stat se stabilesc numai prin
lege”. De asemenea, Curtea reține că, potrivit art. 56 din
Constituție, contribuția cetățenilor la cheltuielile publice
constituie o îndatorire fundamentală a acestora, neputându-se
reține, în consecință, că prin stabilirea pe cale legală a unui
impozit s-ar leza dreptul de proprietate al unei persoane.
Din aceste reglementări constituționale rezultă că stabilirea
impozitelor și taxelor datorate bugetului de stat intră în

10

MONITORUL OFICIAL AL ROMÂNIEI, PARTEA I, Nr. 824/9.XII.2010

competența exclusivă a legiuitorului, acesta având dreptul
exclusiv de a stabili cuantumul impozitelor și taxelor și de a opta
pentru acordarea unor exceptări sau scutiri de la aceste obligații
în favoarea anumitor categorii de contribuabili și în anumite
perioade de timp, în funcție de situațiile conjuncturale, dar,
evident, și în raport cu situația economico-financiară a țării în
perioadele respective.
Întrucât, astfel cum s-a arătat, stabilirea impozitelor și taxelor
datorate bugetului de stat, precum și a condițiilor de impozitare
intră în competența exclusivă a legiuitorului, adoptând
reglementarea prevăzută la art. 18 alin. (1) din Legea
nr. 571/2003 privind Codul fiscal, Guvernul, în calitatea sa de
legiuitor delegat, a acționat în limitele acestei competențe, prin
stabilirea unei baze impozabile certe care să asigure un
tratament echitabil și corect pentru toți, neputându-se reține că
astfel ar fi contravenit principiului așezării juste a sarcinilor
fiscale.
În ceea ce privește critica potrivit căreia se realizează o
neconcordanță între prevederile legale ale Codului fiscal și cele
ale Ordonanței de urgență a Guvernului nr. 34/2009, fapt ce
duce la o încălcare evidentă a dispozițiilor art. 15 alin. (2) din
Legea fundamentală, Curtea constată că aceasta nu poate fi
primită. Astfel, în jurisprudența sa constantă, instanța de
contencios constituțional a statuat că examinarea
constituționalității unui text de lege are în vedere compatibilitatea
acestui text cu dispozițiile constituționale pretins violate, iar nu
compararea mai multor prevederi legale între ele și raportarea

concluziei ce ar rezulta din această comparație la dispoziții ori
principii ale Constituției.
Referitor la excepția de neconstituționalitate a dispozițiilor
art. 34 alin. (15)—(18) din Legea nr. 571/2003 privind Codul
fiscal, Curtea constată că dispozițiile criticate stabilesc reguli pe
care contribuabilii, care până la data de 30 septembrie 2010,
inclusiv, au fost obligați la plata impozitului minim, trebuie să le
aplice pentru definitivarea impozitului pe profit datorat pentru
anul fiscal 2010, reglementare ce se încadrează în competența
legiuitorului determinată în acord cu prevederile art. 139 alin. (1)
din Constituție.
2. În ceea ce privește critica de neconstituționalitate a dispozițiilor
art. 18 alin. (2)—(4) din Legea nr. 571/2003 privind Codul fiscal,
Curtea constată că acestea au fost abrogate prin Ordonanța de
urgență a Guvernului nr. 87/2010, publicată în Monitorul Oficial al
României, Partea I, nr. 669 din 30 septembrie 2010.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [...]”. Având în
vedere aceste dispoziții legale, precum și jurisprudența sa
constantă în astfel de situații, Curtea urmează să respingă ca
devenită inadmisibilă excepția de neconstituționalitate a
dispozițiilor art. 18 alin. (2)—(4) din Legea nr. 571/2003 privind
Codul fiscal.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 18 alin. (1) și art. 34 alin. (15)—(18) din
Legea nr. 571/2003 privind Codul fiscal, excepție ridicată de Societatea Comercială ăRemco Trade” — S.R.L. din București în
Dosarul nr. 20.304/300/2009 al Judecătoriei Sectorului 2 București — Secția civilă.
2. Respinge ca devenită inadmisibilă excepția de neconstituționalitate a dispozițiilor art. 18 alin. (2)—(4) din Legea
nr. 571/2003 privind Codul fiscal, excepție ridicată de același autor în același dosar.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 1.326
din 19 octombrie 2010

referitoare la excepția de neconstituționalitate a prevederilor art. 7201 din Codul de procedură civilă
și art. 3 alin. 2 din Decretul nr. 167/1958 privitor la prescripția extinctivă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 7201 din Codul de procedură civilă și art. 3
alin. 2 din Decretul nr. 167/1958 privitor la prescripția extinctivă,
excepție ridicată de Societatea Comercială ăRomvasim Com” —
S.R.L. din Craiova în Dosarul nr. 5.107/215/2009 al Judecătoriei
Craiova — Secția civilă și în Dosarul nr. 23.911/215/2008 al
Tribunalului Dolj — Secția comercială.

MONITORUL OFICIAL AL ROMÂNIEI, PARTEA I, Nr. 824/9.XII.2010
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzelor și arată că
autorul excepției de neconstituționalitate a depus la dosar note
scrise, prin care susține neconstituționalitatea prevederilor de
lege criticate, solicitând admiterea excepției.
Curtea, din oficiu, pune în discuție problema conexării
dosarelor nr. 346D/2010 și nr. 484D/2010, având în vedere
obiectul acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 484D/2010 la
Dosarul nr. 346D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 30 octombrie 2009, pronunțate în Dosarul
nr. 5.107/215/2009 și în Dosarul nr. 23.911/215/2008,
Judecătoria Craiova — Secția civilă și Tribunalul Dolj —
Secția comercială au sesizat Curtea Constituțională cu
excepția de neconstituționalitate a prevederilor art. 7201 din
Codul de procedură civilă și art. 3 alin. 2 din Decretul
nr. 167/1958 privitor la prescripția extinctivă.
Excepția a fost ridicată de Societatea Comercială ăRomvasim
Com” — S.R.L. din Craiova cu ocazia soluționării unor cauze
comerciale având ca obiect pretenții.
În motivarea excepției de neconstituționalitate autorul
acesteia susține că prin prevederile art. 3 alin. 2 din Decretul
nr. 167/1958 se aduce atingere principiului egalității în drepturi,
deoarece, în speță, pârâta beneficiază de un termen de
prescripție mai favorabil față de alte persoane și față de alți
participanți la actul de justiție. Totodată, arată că reglementarea
criticată reprezintă o restrângere a exercițiului unor drepturi, și
anume dreptul acționării în justiție a unor persoane, care nu este
restrâns la un alt termen de prescripție, altul decât cel general,
de 3 ani. În final, susține că art. 7201 din Codul de procedură
civilă este neconstituțional, deoarece instituie o procedură
administrativă și deci facultativă și gratuită.
Tribunalul Dolj — Secția comercială și Judecătoria
Craiova — Secția civilă și-au exprimat opinia în sensul că
excepția de neconstituționalitate invocată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 7201 din
Codul de procedură civilă și cele ale art. 3 alin. 2 din Decretul
nr. 167/1958 privitor la prescripția extinctivă sunt constituționale.
În acest sens, arată că derogarea de la dreptul comun în materia
prescripției extinctive reprezintă o normă juridică specială față
de reglementarea generală, ceea ce nu aduce însă atingere
normelor din Legea fundamentală invocate în susținerea
excepției de neconstituționalitate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, notele scrise depuse la dosar, concluziile procurorului,

11

prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7201 din Codul de procedură civilă și art. 3 alin. 2
din Decretul nr. 167/1958 privitor la prescripția extinctivă,
publicat în Buletinul Oficial al României, Partea I, nr. 19 din
21 aprilie 1958.
Art. 7201 din Codul de procedură civilă are următorul cuprins:
ăÎn procesele și cererile în materie comercială evaluabile în
bani, înainte de introducerea cererii de chemare în judecată,
reclamantul va încerca soluționarea litigiului prin conciliere
directă cu cealaltă parte.
În scopul arătat la alin. 1, reclamantul va convoca partea
adversă, comunicându-i în scris pretențiile sale și temeiul lor
legal, precum și toate actele doveditoare pe care se sprijină
acestea. Convocarea se va face prin scrisoare recomandată cu
dovadă de primire, prin telegramă, telex, fax sau orice alt mijloc
de comunicare care asigură transmiterea textului actului și
confirmarea primirii acestuia. Convocarea se poate face și prin
înmânarea înscrisurilor sub semnătură de primire.
Data convocării pentru conciliere nu se va fixa mai devreme
de 15 zile de la data primirii actelor comunicate potrivit alin. 2.
Rezultatul concilierii se va consemna într-un înscris cu
arătarea pretențiilor reciproce referitoare la obiectul litigiului și a
punctului de vedere al fiecărei părți.
Înscrisul despre rezultatul concilierii ori, în cazul în care
pârâtul nu a dat curs convocării prevăzute la alin. 2, dovada că
de la data primirii acestei convocări au trecut 30 de zile se
anexează la cererea de chemare în judecată.”
Alin. 2 al art. 3 din Decretul nr. 167/1958 privitor la prescripția
extinctivă a fost introdus prin art. I pct. 1 din Decretul
nr. 218/1960 pentru modificarea Decretului nr. 167/1958 și
prevede că:
ăPrin derogare de la dispozițiile alineatului precedent, în
raporturile ce izvorăsc din asigurare, termenul de prescripție
este de 2 ani, în afara acelor raporturi ce izvorăsc din asigurările
de persoane în care obligațiile devin exigibile prin ajungerea la
termen sau prin amortizare; cu privire la primele de asigurare
datorate în temeiul asigurărilor prin efectul legii, sunt aplicabile
dispozițiile art. 23.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 16
privind egalitatea în drepturi, art. 21 privind accesul liber la
justiție și art. 53 privind restrângerea exercițiului unor drepturi
sau al unor libertăți.
1. Examinând excepția de neconstituționalitate, Curtea
constată că este neîntemeiată critica referitoare la
neconstituționalitatea prevederilor art. 3 alin. 2 din Decretul
nr. 167/1958 privitor la prescripția extinctivă.
Astfel, Curtea reține că prin art. 3 alin. 1 din Decretul
nr. 167/1958 legiuitorul instituie termenul general de prescripție
extinctivă de 3 ani, aplicabil raporturilor civile obligaționale,
termen ce se aplică ori de câte ori nu își găsește aplicație un
termen special de prescripție.
În alin. 2 al art. 3, prin derogare de la alin. 1, legiuitorul a
prevăzut un termen special de prescripție de 2 ani în raporturile
ce izvorăsc din asigurare, în afara acelor raporturi ce izvorăsc
din asigurările de persoane. Cum în cauzele de față asigurarea
are ca obiect bunuri, termenul de prescripție este cel de 2 ani,
fapt ce nu este însă de natură a aduce atingere art. 16 și 21 din
Constituție.
De altfel, așa cum Curtea a statuat în jurisprudența sa,
exercitarea unui drept de către titularul său nu poate avea loc

12

MONITORUL OFICIAL AL ROMÂNIEI, PARTEA I, Nr. 824/9.XII.2010

decât într-un anumit cadru, stabilit de legiuitor, cu respectarea
anumitor exigențe, cărora li se subsumează și instituirea unor
termene.
Totodată, Curtea Europeană a Drepturilor Omului a decis, în
Cauza Z și alții contra Regatului Unit al Marii Britanii (2001), că
ădreptul de acces la tribunale nu este un drept absolut” și că
ăacesta poate fi supus unor restricții legitime, cum ar fi termenele
legale de prescripție sau ordonanțele care impun depunerea
unei cauțiuni”.
2. De asemenea, Curtea constată că nu poate fi primită nici
critica de neconstituționalitate a prevederilor art. 7201 din Codul
de procedură civilă.
Asupra constituționalității acestui text de lege, Curtea s-a
pronunțat în repetate rânduri, în acest sens fiind Decizia nr. 807
din 3 iulie 2008, publicată în Monitorul Oficial al României,
Partea I, nr. 562 din 25 iulie 2008, Decizia nr. 1.153 din
6 noiembrie 2008, publicată în Monitorul Oficial al României,
Partea I, nr. 884 din 29 decembrie 2008, Decizia nr. 800 din
19 mai 2009, publicată în Monitorul Oficial al României, Partea I,
nr. 418 din 18 iunie 2009 sau Decizia nr. 1.536 din 17 noiembrie
2009, publicată în Monitorul Oficial al României, Partea I, nr. 99
din 12 februarie 2010.

În cuprinsul acestor decizii, Curtea a statuat că ăprin
instituirea procedurii prealabile de conciliere legiuitorul a urmărit
să transpună în practică principiul celerității soluționării litigiilor
dintre părți și să degreveze activitatea instanțelor de judecată.
Astfel, rolul normei procedurale criticate este acela de a
reglementa o procedură extrajudiciară care să ofere părților
posibilitatea de a se înțelege asupra eventualelor pretenții ale
reclamantului, fără implicarea autorității judecătorești
competente. Față de aceste rațiuni majore, condiționarea
sesizării instanței de parcurgerea procedurii de conciliere cu
partea potrivnică nu poate fi calificată ca o îngrădire a accesului
liber la justiție sau a dreptului la un recurs efectiv.
Totodată, Curtea a mai reținut că, pentru aceleași
considerente, prevederile art. 7201 din Codul de procedură civilă
sunt în concordanță cu dispozițiile constituționale referitoare la
restrângerea exercițiului unor drepturi sau al unor libertăți.”
Considerentele și soluțiile deciziilor menționate sunt valabile
și în cauza de față, întrucât nu au intervenit elemente noi, de
natură a determina o reconsiderare a jurisprudenței în materie
a Curții Constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 3 alin. 2 din Decretul nr. 167/1958 privitor
la prescripția extinctivă și art. 7201 din Codul de procedură civilă, excepție ridicată de Societatea Comercială ăRomvasim Com” —
S.R.L. din Craiova în Dosarul nr. 5.107/215/2009 al Judecătoriei Craiova — Secția civilă și în Dosarul nr. 23.911/215/2008 al
Tribunalului Dolj — Secția comercială.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.409
din 2 noiembrie 2010

referitoare la excepția de neconstituționalitate a dispozițiilor art. 131, 132, 239 și 321
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

Pe rol se află soluționarea excepției de neconstituționalitate
a dispozițiilor art. 131, 132, 239 și 321 din Codul penal, excepție
ridicată de Daniel Tudor în Dosarul nr. 6.237/118/2009 al Curții
de Apel Constanța — Secția penală și pentru cauze penale cu
minori și de familie.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât, în ceea ce privește art. 131 și 132 din Codul penal,
aceasta nu este motivată, iar referitor la art. 239 și 321 din

MONITORUL OFICIAL AL ROMÂNIEI, PARTEA I, Nr. 824/9.XII.2010
același Cod, autorul excepției solicită, în realitate, modificarea
acestor dispoziții de lege.
C U R T E A,

având în vedere actele și lucrările dosarului, reține următoarele:
Prin Încheierea din 26 februarie 2010, pronunțată în Dosarul
nr. 6.237/118/2009, Curtea de Apel Constanța — Secția
penală și pentru cauze penale cu minori și de familie a
sesizat Curtea Constituțională cu excepția de
neconstituționalitate a dispozițiilor art. 131, 132, 239 și 321
din Codul penal.
Excepția a fost ridicată de Daniel Tudor cu ocazia soluționării
unei cauze penale având ca obiect săvârșirea, printre altele, a
infracțiunilor prevăzute și pedepsite de art. 239 alin. 1 și 2 și
art. 321 alin. 2 din Codul penal.
În motivarea excepției de neconstituționalitate autorul
acesteia susține că prevederile de lege criticate încalcă accesul
liber la justiție, dreptul la un proces echitabil, condițiile și limitele
restrângerii exercițiului unor drepturi sau al unor libertăți,
exercitarea cu bună-credință a drepturilor și a libertăților
constituționale, precum și dispozițiile din Legea fundamentală
referitoare la unicitatea, imparțialitatea și egalitatea justiției,
întrucât, pe de o parte, art. 239 și 321 din Codul penal nu prevăd
punerea în mișcare a acțiunii penale la plângerea prealabilă a
persoanei vătămate și posibilitatea înlăturării răspunderii penale
prin împăcarea părților, iar pe de altă parte, infracțiunea de ultraj
contra bunelor moravuri și de tulburare a ordinii și liniștii publice
(art. 321 din Codul penal) este mai aspru sancționată decât cea
de ultraj (art. 239 din Codul penal), deși aceasta din urmă
produce consecințe mai grave asupra valorilor sociale ocrotite
de legea penală.
Curtea de Apel Constanța — Secția penală și pentru
cauze penale cu minori și de familie apreciază că excepția
de neconstituționalitate urmărește, în realitate, modificarea și
completarea dispozițiilor art. 239 și 321 din Codul penal.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele
lor de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Potrivit încheierii de sesizare, obiectul excepției de
neconstituționalitate îl constituie dispozițiile art. 131, 132, 239
alin. (1) și art. 321 din Codul penal. Însă, din notele scrise ale
autorului excepției, reiese că acesta critică întregul art. 239 din
Codul penal. Prin urmare, Curtea se va pronunța asupra
dispozițiilor art. 131, 132, 239 și 321 din Codul penal, având
următorul cuprins:
— Art. 131: ăÎn cazul infracțiunilor pentru care punerea în
mișcare a acțiunii penale este condiționată de introducerea unei
plângeri prealabile de către persoana vătămată, lipsa acestei
plângeri înlătură răspunderea penală.
Retragerea plângerii prealabile, de asemenea, înlătură
răspunderea penală.
Fapta care a adus vătămare mai multor persoane atrage
răspunderea penală, chiar dacă plângerea prealabilă s-a făcut
sau se menține numai de către una dintre ele.

13

Fapta atrage răspunderea penală a tuturor participanților la
săvârșirea ei, chiar dacă plângerea prealabilă s-a făcut sau se
menține cu privire numai la unul dintre ei.
În cazul în care cel vătămat este o persoană lipsită de
capacitate de exercițiu ori cu capacitate de exercițiu restrânsă,
acțiunea penală se pune în mișcare și din oficiu.”;
— Art. 132: ăÎmpăcarea părților în cazurile prevăzute de lege
înlătură răspunderea penală și stinge și acțiunea civilă.
Împăcarea este personală și produce efecte numai dacă
intervine până la rămânerea definitivă a hotărârii.
Pentru persoanele lipsite de capacitate de exercițiu
împăcarea se face numai de reprezentanții lor legali. Cei cu
capacitate de exercițiu restrânsă se pot împăca cu încuviințarea
persoanelor prevăzute de lege. Împăcarea produce efecte și în
cazul în care acțiunea penală a fost pusă în mișcare din oficiu.”;
— Art. 239: ăAmenințarea săvârșită nemijlocit sau prin
mijloace de comunicare directă contra unui funcționar public
care îndeplinește o funcție ce implică exercițiul autorității de stat,
aflat în exercițiul funcțiunii ori pentru fapte îndeplinite în exercițiul
funcțiunii, se pedepsește cu închisoare de la 6 luni la 2 ani sau
cu amendă.
Lovirea sau orice acte de violență, săvârșite împotriva unui
funcționar public care îndeplinește o funcție ce implică exercițiul
autorității de stat, aflat în exercițiul funcțiunii ori pentru fapte
îndeplinite în exercițiul funcțiunii, se pedepsește cu închisoare
de la 6 luni la 3 ani sau cu amendă.
Vătămarea corporală, săvârșită împotriva unui funcționar
public care îndeplinește o funcție ce implică exercițiul autorității
de stat, aflat în exercițiul funcțiunii ori pentru fapte îndeplinite în
exercițiul funcțiunii, se pedepsește cu închisoare de la 6 luni la
6 ani.
Vătămarea corporală gravă, săvârșită împotriva unui
funcționar public care îndeplinește o funcție ce implică exercițiul
autorității de stat, aflat în exercițiul funcțiunii ori pentru fapte
îndeplinite în exercițiul funcțiunii, se pedepsește cu închisoare
de la 3 la 12 ani.
Dacă faptele prevăzute în alin. 1—4 sunt săvârșite împotriva
unui judecător sau procuror, organ de cercetare penală, expert,
executor judecătoresc, polițist, jandarm ori militar, limitele
pedepsei se majorează cu jumătate.”;
— Art. 321: ăFapta persoanei care, în public, săvârșește acte
sau gesturi, proferează cuvinte ori expresii, sau se dedă la orice
alte manifestări prin care se aduce atingere bunelor moravuri
sau se produce scandal public ori se tulbură, în alt mod, liniștea
și ordinea publică, se pedepsește cu închisoare de la unu la
5 ani.
Dacă prin fapta prevăzută la alin. 1 s-au tulburat grav liniștea
și ordinea publică, pedeapsa este închisoarea de la 2 la 7 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1), (2) și (3) privind accesul liber la justiție și
dreptul la un proces echitabil, ale art. 53 referitoare la condițiile
și limitele restrângerii exercițiului unor drepturi sau al unor
libertăți, ale art. 57 privind exercitarea cu bună-credință a
drepturilor și a libertăților constituționale și ale art. 124 alin. (2)
referitoare la unicitatea, imparțialitatea și egalitatea justiției,
precum și a prevederilor art. 6 privind dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că, în realitate, autorul excepției solicită, pe de o
parte, completarea dispozițiilor art. 239 și 321 din Codul penal,
în sensul introducerii condiției punerii în mișcare a acțiunii
penale la plângerea prealabilă a persoanei vătămate, respectiv
a posibilității înlăturării răspunderii penale prin împăcarea
părților, iar pe de altă parte, modificarea art. 321 din Codul
penal, prin stabilirea unui regim sancționator mai blând pentru
infracțiunea de ultraj contra bunelor moravuri și de tulburare a
ordinii și liniștii publice asemănător celui aplicabil infracțiunii
de ultraj (art. 239 din Codul penal). O asemenea solicitare nu

14

MONITORUL OFICIAL AL ROMÂNIEI, PARTEA I, Nr. 824/9.XII.2010

intră însă în competența de soluționare a Curții Constituționale,
care, potrivit art. 2 alin. (3) din Legea nr. 47/1992, se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile
supuse controlului.

Totodată, autorul excepției nu motivează în niciun fel pretinsa
neconstituționalitate a dispozițiilor art. 131 și 132 din Codul
penal. Or, potrivit art. 10 alin. (2) din Legea nr. 47/1992,
ăSesizările trebuie făcute în formă scrisă și motivate”.
Așadar, excepția de neconstituționalitate, astfel cum a fost
formulată, este inadmisibilă și urmează să fie respinsă ca atare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 131, 132, 239 și 321 din Codul penal, excepție
ridicată de Daniel Tudor în Dosarul nr. 6.237/118/2009 al Curții de Apel Constanța — Secția penală și pentru cauze penale cu minori
și de familie.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru stabilirea salariului de bază minim brut pe țară garantat în plată
În temeiul art. 108 din Constituția României, republicată, și al art. 159 alin. (1) din Legea nr. 53/2003 — Codul muncii, cu
modificările și completările ulterioare,
Guvernul României adoptă prezenta hotărâre.
Art. 1. — Începând cu data de 1 ianuarie 2011, salariul de
bază minim brut pe țară garantat în plată se stabilește la 670 lei
lunar, pentru un program complet de lucru de 170 de ore în
medie pe lună în anul 2011 reprezentând 3,94 lei/oră.
Art. 2. — Pentru personalul din sectorul bugetar, nivelul
salariului de bază, potrivit încadrării, nu poate fi inferior nivelului
salariului de bază minim brut pe țară garantat în plată prevăzut
la art. 1.
Art. 3. — (1) Stabilirea, pentru personalul încadrat prin
încheierea unui contract individual de muncă, de salarii de bază
sub nivelul celui prevăzut la art. 1 și 2 constituie contravenție și
se sancționează cu amendă de la 1.000 lei la 2.000 lei.
(2) Constatarea contravenției și aplicarea sancțiunii
prevăzute la alin. (1) se fac de către personalul Ministerului

Muncii, Familiei și Protecției Sociale prin inspectoratele
teritoriale de muncă județene și al municipiului București,
împuternicit, după caz, prin ordin al ministrului muncii, familiei
și protecției sociale.
(3) Prevederile alin. (1) și (2) se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 4. — La data intrării în vigoare a prezentei hotărâri,
Hotărârea Guvernului nr. 1.051/2008 pentru stabilirea salariului
de bază minim brut pe țară garantat în plată, publicată în
Monitorul Oficial al României, Partea I, nr. 649 din 12 septembrie
2008, se abrogă.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 24 noiembrie 2010.
Nr. 1.193.

MONITORUL OFICIAL AL ROMÂNIEI, PARTEA I, Nr. 824/9.XII.2010

ACTE ALE CASEI NAȚIONALE
D E A S I G U R Ă R I D E S Ă N Ă TAT E
CASA NAȚIONALĂ DE ASIGURĂRI DE SĂNĂTATE

ORDIN
pentru modificarea și completarea Ordinului președintelui
Casei Naționale de Asigurări de Sănătate nr. 615/2010
privind aprobarea metodei de calcul al prețului de referință
pentru medicamentele cu și fără contribuție personală
prescrise în tratamentul ambulatoriu
Având în vedere:
— Referatul de aprobare nr. DG/3.523/2010 al directorului general al Casei
Naționale de Asigurări de Sănătate;
— Hotărârea Guvernului nr. 262/2010 pentru aprobarea Contractului-cadru
privind condițiile acordării asistenței medicale în cadrul sistemului de asigurări
sociale de sănătate pentru anul 2010, cu completările ulterioare;
— art. 19 din anexa nr. 30 la Ordinul ministrului sănătății și al președintelui
Casei Naționale de Asigurări de Sănătate nr. 265/408/2010 pentru aprobarea
Normelor metodologice de aplicare a Contractului-cadru privind condițiile acordării
asistenței medicale în cadrul sistemului de asigurări sociale de sănătate pentru
anul 2010, cu modificările și completările ulterioare,
în temeiul dispozițiilor art. 281 alin. (2) din Legea nr. 95/2006 privind reforma
în domeniul sănătății, cu modificările și completările ulterioare, și ale art. 17 alin. (5)
din Statutul Casei Naționale de Asigurări de Sănătate, aprobat prin Hotărârea
Guvernului nr. 972/2006, cu modificările și completările ulterioare,
președintele Casei Naționale de Asigurări de Sănătate emite următorul
ordin:
Art. I. — Ordinul președintelui Casei Naționale de Asigurări de Sănătate
nr. 615/2010 privind aprobarea metodei de calcul al prețului de referință pentru
medicamentele cu și fără contribuție personală prescrise în tratamentul
ambulatoriu, publicat în Monitorul Oficial al României, Partea I, nr. 444 din 1 iulie 2010,
cu modificările și completările ulterioare, se modifică și se completează după cum
urmează:
1. La anexa nr. 1, pozițiile 0A03AAO V și 0A03AAO K se abrogă.
2. La anexa nr. 1, după poziția 3G03D5TD V se introduc pozițiile
9A03AA04O V, 9A03AA05O V și 9A03AA04O K, cu următorul cuprins:
Grupe terapeutice
RO cluster K

Substanța activă

cod ATC1

1

2

3

ă9A03AA04O V
9A03AA05O V
9A03AA05O K

MEBEVERINUM
TRIMEBUTINUM
TRIMEBUTINUM

A03AA04
A03AA05
A03AA05”

3. La anexa nr. 3, punctul 1.1 se modifică și va avea următorul cuprins:
ă1.1. Producătorii/Deținătorii autorizațiilor de punere pe piață a
medicamentelor pentru medicamentele originale, de care beneficiază asigurații în
tratamentul ambulatoriu din sublista C, au obligația de a depune la Casa Națională
de Asigurări de Sănătate, denumită în continuare CNAS, în termen de 90 de zile
de la data intrării în vigoare a prezentei metodologii, documentația pentru
încheierea contractelor cost-volum-rezultat.”
Art. II. — Prezentul ordin se publică în Monitorul Oficial al României, Partea I.
Președintele Casei Naționale de Asigurări de Sănătate,
Nicolae Lucian Duță
București, 30 noiembrie 2010.
Nr. 977.

15

16

MONITORUL OFICIAL AL ROMÂNIEI, PARTEA I, Nr. 824/9.XII.2010

ACTE ALE COMITETULUI INTERMINISTERIAL
D E F I N A N Ț Ă R I, G A R A N Ț I I Ș I A S I G U R Ă R I
COMITETUL INTERMINISTERIAL DE FINANȚĂRI, GARANȚII ȘI ASIGURĂRI

HOTĂRÂRE
pentru prelungirea aplicabilității Cadrului temporar aplicabil criteriilor de eligibilitate aferente
produselor de finanțare și garantare în numele și în contul statului, aprobat prin Hotărârea
Comitetului Interministerial de Finanțări, Garanții și Asigurări nr. 50/2009
În baza Hotărârii Guvernului nr. 534/2007 privind înființarea, atribuțiile, competențele și modul de funcționare ale
Comitetului Interministerial de Finanțări, Garanții și Asigurări și reglementarea operațiunilor de finanțare, garantare și asigurare
efectuate de Banca de Export-Import a României EXIMBANK — S.A. în numele și în contul statului, cu modificările și completările
ulterioare, luând în analiză propunerea de prelungire a aplicabilității Cadrului temporar aplicabil criteriilor de eligibilitate aferente
produselor de finanțare și garantare în numele și în contul statului,
ținând seama de:
• Legea nr. 96/2000 privind organizarea și funcționarea Băncii de Export-Import a României EXIMBANK — S.A.,
republicată;
• Nota de aprobare nr. 707 din 22 noiembrie 2010, întocmită de Banca de Export-Import a României EXIMBANK — S.A.;
• discuțiile și propunerile formulate în ședința din data de 29 noiembrie 2010 de către membrii Comitetului Interministerial
de Finanțări, Garanții și Asigurări,
Comitetul Interministerial de Finanțări, Garanții și Asigurări, întrunit în plenul ședinței din ziua de 29 noiembrie 2010,
h o t ă r ă ș t e:
Articol unic. — Se aprobă prelungirea aplicabilității
până la data de 31 decembrie 2011 a Cadrului temporar
aplicabil criteriilor de eligibilitate aferente produselor de
finanțare și garantare în numele și în contul statului,

aprobat prin Hotărârea Comitetului Interministerial de
Finanțări, Garanții și Asigurări nr. 50/2009, publicată în
Monitorul Oficial al României, Partea I, nr. 257 din
17 aprilie 2009.

Președintele Comitetului Interministerial de Finanțări, Garanții și Asigurări,
Bogdan Drăgoi
București, 29 noiembrie 2010.
Nr. 150.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 824/9.XII.2010 conține 16 pagini.

Prețul: 3,20 lei

&JUYDGY|448100]
ISSN 1453—4495

