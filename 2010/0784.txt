PARTEA I

Anul 178 (XXII) — Nr. 784

Miercuri, 24 noiembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

208. — Lege pentru modificarea și completarea Ordonanței
Guvernului nr. 2/2000 privind organizarea activității de
expertiză tehnică judiciară și extrajudiciară................

2–4

1.088. — Decret privind promulgarea Legii pentru
modificarea și completarea Ordonanței Guvernului
nr. 2/2000 privind organizarea activității de expertiză
tehnică judiciară și extrajudiciară ..............................

4

HOTĂRÂRI ALE CAMEREI DEPUTAȚILOR
35. — Hotărâre privind numirea în funcție a unui secretar
general adjunct al Camerei Deputaților ......................

4

36. — Hotărâre privind numirea în funcție a unui secretar
general adjunct al Camerei Deputaților ......................

5

HOTĂRÂRI ALE GUVERNULUI ROMÂNIEI
1.140. — Hotărâre privind transmiterea unei părți dintr-un
imobil aflat în domeniul public al statului din
administrarea Ministerului Administrației și Internelor —
Administrația Națională a Rezervelor de Stat și Probleme
Speciale — Unitatea Teritorială 350 în administrarea
Societății Române de Radiodifuziune ........................

5–6

1.141. — Hotărâre
pentru
aprobarea
transferului
managementului asistenței medicale a Spitalului Clinic
Județean de Urgență Oradea de la Consiliul Județean
Bihor la Consiliul Local al Municipiului Oradea ..........

6

1.142. — Hotărâre privind desființarea Spitalului de
Pneumoftiziologie ăSfântul Ilie” Pitești ........................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.322. — Ordin al ministrului sănătății privind aprobarea
ghidurilor de practică medicală pentru specialitatea
reumatologie ..............................................................

7–8

2

MONITORUL OFICIAL AL ROMÂNIEI, PARTEA I, Nr. 784/24.XI.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Ordonanței Guvernului nr. 2/2000
privind organizarea activității de expertiză tehnică judiciară și extrajudiciară
Parlamentul României adoptă prezenta lege.
Art. I. — Ordonanța Guvernului nr. 2/2000 privind
organizarea activității de expertiză tehnică judiciară și
extrajudiciară, publicată în Monitorul Oficial al României,
Partea I, nr. 26 din 25 ianuarie 2000, aprobată prin Legea
nr. 156/2002, cu modificările și completările ulterioare, se
modifică și se completează după cum urmează:
1. Articolul 2 se modifică și va avea următorul cuprins:
ăArt. 2. — Expertiza tehnică efectuată din dispoziția organelor
de urmărire penală, a instanțelor judecătorești sau a altor
organe cu atribuții jurisdicționale, de către expertul sau
specialistul numit de acestea, în vederea lămuririi unor fapte sau
împrejurări ale cauzei, constituie expertiză tehnică judiciară.”
2. Articolul 3 se modifică și va avea următorul cuprins:
ăArt. 3. — Expertiza tehnică efectuată la cererea persoanelor
fizice sau juridice constituie expertiză tehnică extrajudiciară.”
3. Articolul 9 se modifică și va avea următorul cuprins:
ăArt. 9. — Examenul și interviul pentru atribuirea calității de
expert tehnic judiciar și testarea profesională a specialiștilor care
efectuează expertize tehnice judiciare se organizează de către
Ministerul Justiției și se desfășoară potrivit regulamentului
aprobat prin ordin al ministrului justiției.”
4. La articolul 11, alineatul (2) se modifică și va avea
următorul cuprins:
ă(2) Calitatea de expert tehnic judiciar și specializarea
acestuia se dovedesc cu autorizația de expert tehnic judiciar,
eliberată de Biroul central pentru expertize judiciare din
Ministerul Justiției.”
5. La articolul 12, literele a) și b) ale alineatului (1) se
modifică și vor avea următorul cuprins:
ăa) persoana care a dobândit de la alte ministere sau instituții
publice de specialitate autorizarea de a realiza lucrări în
specializarea pentru care susține interviul;
b) persoana care a dobândit calitatea cerută pentru
desfășurarea activității în acea specialitate, prevăzută în
nomenclatorul specializărilor expertizei tehnice judiciare, în
condițiile legii speciale ce reglementează organizarea și
desfășurarea unei activități sau profesii și modul de acces în
aceasta;”.
6. La articolul 12, alineatul (3) se modifică și va avea
următorul cuprins:
ă(3) Pentru înscrierea la examenul sau, după caz, interviul
pentru dobândirea calității de expert tehnic judiciar, candidații
plătesc o taxă al cărei cuantum este stabilit prin ordin al
ministrului justiției. Sumele astfel colectate sunt evidențiate
într-un fond distinct și sunt folosite pentru plata cheltuielilor
ocazionate de desfășurarea examenului sau interviului. Sumele
nefolosite până la sfârșitul anului sunt reportate pentru anul
următor cu aceeași destinație.”
7. Articolul 16 se modifică și va avea următorul cuprins:
ăArt. 16. — Experții tehnici judiciari care au calitatea de
salariați au dreptul la concediu fără plată pe timpul necesar

pentru efectuarea expertizelor tehnice judiciare care le-au fost
încredințate. Expertul beneficiază în această perioadă de toate
drepturile cuvenite, potrivit legii, altele decât cele salariale.”
8. La articolul 161, alineatul (2) se modifică și va avea
următorul cuprins:
ă(2) Suspendarea, respectiv încetarea suspendării calității de
expert tehnic judiciar, se poate dispune de către Biroul central
pentru expertize judiciare, la cererea motivată a expertului sau
din oficiu, motivat.”
9. Articolul 17 se modifică și va avea următorul cuprins:
ăArt. 17. — (1) Organul îndreptățit să dispună efectuarea
expertizei judiciare numește expertul sau, după caz, specialistul,
indică în scris, prin încheiere sau prin ordonanță, obiectul
expertizei și întrebările la care trebuie să răspundă acesta,
stabilește data depunerii raportului de expertiză, fixează
onorariul provizoriu, avansul pentru cheltuielile de deplasare,
atunci când este cazul, și comunică biroului local pentru
expertize tehnice judiciare numele persoanei desemnate să
efectueze expertiza.
(2) La termenul la care a avut loc numirea expertului, organul
cu atribuții jurisdicționale care a dispus efectuarea expertizei
înștiințează partea despre suma ce trebuie avansată pentru
expertiza dispusă în contul biroului local pentru expertize tehnice
judiciare și îi pune în vedere să plătească această sumă în
termen de 5 zile de la înștiințare.
(3) Adresa privind numirea expertului se comunică biroului
local pentru expertize tehnice judiciare și expertului tehnic
judiciar, după efectuarea plății în condițiile alin. (2), și cuprinde
următoarele:
a) denumirea și datele de contact ale organului cu atribuții
jurisdicționale care a dispus numirea;
b) numărul și obiectul dosarului în care a fost dispusă
efectuarea expertizei tehnice judiciare;
c) numele sau, după caz, denumirea părților din dosar și
datele de contact ale acestora: domiciliul sau, după caz, sediul
acestora, precum și numărul de telefon, numărul de fax și
adresa de e-mail, dacă acestea sunt cunoscute;
d) numărul și data încheierii sau ordonanței prin care a fost
numit expertul;
e) obiectivele expertizei tehnice judiciare dispuse la care
trebuie să răspundă expertul;
f) termenul stabilit pentru depunerea raportului de expertiză;
g) suma stabilită cu titlu de onorariu provizoriu;
h) suma stabilită cu titlu de cheltuieli provizorii;
i) mențiunea că sumele provizorii, stabilite cu titlu de onorariu
provizoriu și cheltuieli provizorii, au fost plătite în contul biroului
local pentru expertize tehnice judiciare.
(4) Plata sumei provizorii către expertul tehnic judiciar numit
se va efectua prin intermediul biroului local pentru expertize
tehnice judiciare, după depunerea raportului de expertiză la
organul cu atribuții jurisdicționale care a dispus efectuarea
expertizei.”

MONITORUL OFICIAL AL ROMÂNIEI, PARTEA I, Nr. 784/24.XI.2010
10. Articolul 18 se modifică și va avea următorul cuprins:
ăArt. 18. — (1) Partea interesată are dreptul să solicite ca pe
lângă expertul tehnic judiciar numit să mai participe la
efectuarea expertizei, pe cheltuiala acesteia, și un expert tehnic
judiciar sau un specialist, nominalizat de aceasta și încuviințat
de organul judiciar care a dispus efectuarea expertizei, în
calitate de consilier al părții, din categoria persoanelor prevăzute
la art. 11—14.
(2) Expertul tehnic judiciar sau specialistul nominalizat de
parte în condițiile alin. (1) trebuie să dețină aceeași specializare
cu cea a expertului tehnic judiciar numit de organul judiciar
pentru efectuarea expertizei. Dacă acest lucru nu este posibil,
se va avea în vedere ca specializarea expertului tehnic judiciar
care participă la efectuarea expertizei în calitate de consilier al
părții să fie înrudită cu cea a expertului tehnic judiciar numit și să
aparțină aceluiași domeniu.
(3) Onorariul expertului tehnic judiciar sau al specialistului
care participă la efectuarea expertizei în condițiile alin. (1) este
stabilit de parte și de expert, de comun acord, în temeiul
raporturilor contractuale dintre aceștia, și este plătit acestuia de
către partea care l-a nominalizat.
(4) Un exemplar original al documentului care face dovada
relațiilor contractuale dintre parte și expertul tehnic judiciar sau
specialistul care participă la efectuarea expertizei în condițiile
prevăzute la alin. (1), precum și a sumelor datorate acestuia va
fi depus la dosarul cauzei cu cel puțin 5 zile înainte de termenul
stabilit pentru depunerea raportului de către expertul tehnic
judiciar sau specialistul numit.”
11. La articolul 21, litera a) se modifică și va avea
următorul cuprins:
ăa) partea introductivă, în care se menționează organul care
a dispus efectuarea expertizei, data la care s-a dispus
depunerea acesteia, numele și prenumele expertului sau ale
experților, specialitatea acestuia/acestora, data întocmirii și
finalizării raportului de expertiză, obiectul acesteia și întrebările
la care expertul sau experții urmează să răspundă, bibliografia
pe baza căreia expertiza a fost efectuată și dacă părțile care au
participat la aceasta au dat explicații în cursul lucrărilor la care
au fost convocate;”.
12. Articolul 22 se modifică și va avea următorul cuprins:
ăArt. 22. — (1) Raportul de expertiză sau suplimentul la
raportul de expertiză, însoțit de nota de evaluare a onorariului și,
dacă este cazul, de decontul cheltuielilor de transport, cazare,
diurnă sau al altor cheltuieli ocazionate de efectuarea expertizei
și în strânsă legătură cu aceasta, se depune la organul cu
atribuții jurisdicționale care a încuviințat expertiza.
(2) La termenul la care se pronunță asupra raportului de
expertiză sau, după caz, asupra suplimentului la raport, depus
de expertul tehnic judiciar numit, organul cu atribuții
jurisdicționale care a dispus efectuarea expertizei se pronunță și
asupra sumei definitive solicitate de către expert, înștiințând
biroul local pentru expertize tehnice judiciare despre suma
definitivă aprobată la plată expertului.
(3) La termenul prevăzut la alin. (2), organul cu atribuții
jurisdicționale înștiințează partea despre suma rămasă de plată
și pune în vedere acesteia să efectueze plata în contul biroului
local pentru expertize tehnice judiciare în termen de 5 zile de la
înștiințare.”
13. După articolul 22 se introduce un nou articol,
articolul 221, cu următorul cuprins:
ăArt. 221. — (1) Dacă expertul tehnic judiciar numit este
înlocuit din motive imputabile acestuia, organele de urmărire
penală, instanțele judecătorești sau alte organe cu atribuții
jurisdicționale pot dispune, odată cu înlocuirea, și restituirea în
contul biroului local pentru expertize tehnice judiciare, în tot sau

3

în parte, în termen de 30 de zile, a sumelor primite pentru
activitatea de expertiză tehnică judiciară efectuată în cauza
respectivă.
(2) Nerestituirea sumelor în termenul stabilit în contul biroului
local pentru expertize tehnice judiciare constituie abatere
disciplinară.”
14. La articolul 23, alineatul (2) se modifică și va avea
următorul cuprins:
ă(2) Plata onorariului și a cheltuielilor solicitate prin decont,
cuvenite expertului tehnic judiciar numit de către organele de
urmărire penală, instanțele judecătorești sau alte organe cu
atribuții jurisdicționale în condițiile art. 17, pentru efectuarea
expertizei, se efectuează numai prin biroul local pentru expertize
tehnice judiciare.”
15. La articolul 25, partea introductivă a alineatului (2) se
modifică și va avea următorul cuprins:
ă(2) Sumele reținute potrivit alin. (1) se constituie și se
utilizează, prin derogare de la alte dispoziții legale, la dispoziția
Ministerului Justiției, ca fond special pentru:”.
16. La articolul 25 alineatul (2), litera e) se abrogă.
17. La articolul 25, alineatul (3) se abrogă.
18. La articolul 32, literele b)—e) se modifică și vor avea
următorul cuprins:
ăb) ia măsurile necesare pentru întocmirea, actualizarea și
publicarea pe pagina de internet a Ministerului Justiției a
tabelului nominal cuprinzând experții tehnici judiciari, cu datele
de identificare, pe specialități și pe județe, respectiv pe
municipiul București, în funcție de domiciliul acestora;
c) ia măsurile necesare pentru întocmirea tabelului nominal
și a listei nominale cuprinzând experții tehnici judiciari, respectiv
specialiștii care pot efectua expertize tehnice judiciare și pentru
comunicarea acestora birourilor locale pentru expertize tehnice
judiciare;
d) organizează desfășurarea examenului și interviului pentru
atribuirea calității de expert tehnic judiciar;
e) emite autorizația de expert tehnic judiciar, în care se
menționează cel puțin numele și prenumele expertului și
specializarea acestuia;”.
19. La articolul 35, alineatul (2) se modifică și va avea
următorul cuprins:
ă(2) În situația în care împotriva expertului tehnic judiciar s-a
pus în mișcare acțiunea penală pentru o infracțiune care aduce
atingere prestigiului profesiei, se dispune suspendarea dreptului
de a efectua expertize tehnice până la soluționarea definitivă a
cauzei.”
20. După articolul 38 se introduce un nou articol,
articolul 381, cu următorul cuprins:
ăArt. 381. — (1) Dacă împotriva sa a fost pusă în mișcare
acțiunea penală în vreo cauză penală sau dacă a fost
condamnat definitiv pentru săvârșirea unei infracțiuni, expertul
tehnic judiciar sau specialistul are obligația de a comunica de
îndată această situație Ministerului Justiției. Nerespectarea
obligației de comunicare constituie abatere disciplinară.
(2) Instanțele judecătorești și parchetele de pe lângă acestea
au obligația de a comunica de îndată, dar nu mai târziu de
10 zile de la emitere, direcției de specialitate din Ministerul
Justiției copii certificate ale documentelor prin care a fost
dispusă punerea în mișcare a acțiunii penale sau condamnarea
asupra unei persoane având calitatea de expert tehnic judiciar
sau de specialist.”
Art. II. — (1) Legitimațiile de expert tehnic judiciar întocmite
și eliberate până la data intrării în vigoare a prezentei legi rămân
valabile și fac dovada calității de expert tehnic judiciar și a

4

MONITORUL OFICIAL AL ROMÂNIEI, PARTEA I, Nr. 784/24.XI.2010

specializării până la înlocuirea acestora cu autorizațiile
prevăzute la art. 11 alin. (2) din Ordonanța Guvernului
nr. 2/2000, cu modificările și completările ulterioare, precum și
cu cele aduse prin prezenta lege.

(2) Biroul central pentru expertize tehnice judiciare va lua
măsurile necesare pentru înlocuirea legitimațiilor prevăzute la
alin. (1) cu autorizații în termen de 3 ani de la data intrării în
vigoare a prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 11 noiembrie 2010.
Nr. 208.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței Guvernului nr. 2/2000 privind organizarea
activității de expertiză tehnică judiciară și extrajudiciară
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Ordonanței Guvernului nr. 2/2000 privind organizarea activității de expertiză
tehnică judiciară și extrajudiciară și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 noiembrie 2010.
Nr. 1.088.

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind numirea în funcție a unui secretar general adjunct
al Camerei Deputaților
În temeiul art. 223 alin. (2) din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările și
completările ulterioare,
Camera Deputaților adoptă prezenta hotărâre.
Articol unic. — Domnul Gáspár István se numește în funcția de secretar
general adjunct al Camerei Deputaților.
Această hotărâre a fost adoptată de Camera Deputaților în ședința din data
de 23 noiembrie 2010, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 23 noiembrie 2010.
Nr. 35.

MONITORUL OFICIAL AL ROMÂNIEI, PARTEA I, Nr. 784/24.XI.2010

5

PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind numirea în funcție a unui secretar general adjunct
al Camerei Deputaților
În temeiul art. 223 alin. (2) din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările și
completările ulterioare,
Camera Deputaților adoptă prezenta hotărâre.
Articol unic. — Domnul Marian Enache se numește în funcția de secretar
general adjunct al Camerei Deputaților.
Această hotărâre a fost adoptată de Camera Deputaților în ședința din data
de 23 noiembrie 2010, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 23 noiembrie 2010.
Nr. 36.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transmiterea unei părți dintr-un imobil aflat în domeniul public al statului
din administrarea Ministerului Administrației și Internelor — Administrația Națională
a Rezervelor de Stat și Probleme Speciale — Unitatea Teritorială 350
în administrarea Societății Române de Radiodifuziune
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un imobil
aflat în domeniul public al statului din administrarea Ministerului
Administrației și Internelor — Administrația Națională a
Rezervelor de Stat și Probleme Speciale — Unitatea Teritorială
350 în administrarea Societății Române de Radiodifuziune,
potrivit datelor de identificare prevăzute în anexa care face parte
integrantă din prezenta hotărâre.
Art. 2. — Predarea-preluarea părții din imobilul prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

Art. 3. — La încetarea activității Societății Române de
Radiodifuziune, Ministerul Administrației și Internelor —
Administrația Națională a Rezervelor de Stat și Probleme
Speciale — Unitatea Teritorială 350 urmează să redobândească
dreptul de administrare asupra părții din imobilul transmis.
Art. 4. — Ministerul Administrației și Internelor își va actualiza
în mod corespunzător datele din evidența cantitativ-valorică și,
împreună cu Ministerul Finanțelor Publice, va opera modificările
corespunzătoare în anexa nr. 1 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și
completările ulterioare.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Președintele Administrației Naționale
a Rezervelor de Stat și Probleme Speciale,
Adrian Gurău
Președintele Societății Române de Radiodifuziune,
Andras Istvan Demeter
Ministrul finanțelor publice,
Gheorghe Ialomițianu
București, 17 noiembrie 2010.
Nr. 1.140.

6

MONITORUL OFICIAL AL ROMÂNIEI, PARTEA I, Nr. 784/24.XI.2010
ANEXĂ

D AT E L E D E I D E N T I F I C A R E

a părții dintr-un imobil care se transmite din domeniul public al statului și din administrarea Ministerului Administrației
și Internelor — Administrația Națională a Rezervelor de Stat și Probleme Speciale — Unitatea Teritorială 350
în administrarea Societății Române de Radiodifuziune

Locul unde este situat
imobilul

Orașul PopeștiLeordeni,
str. Leordeni nr. 114,
județul Ilfov —
în incinta
Administrației
Naționale
a Rezervelor de Stat
și Probleme
Speciale — Unitatea
Teritorială 350

Codul de clasificare
și numărul de identificare
din inventarul bunurilor
care alcătuiesc
domeniul public al statului

— cod de clasificare:
8.29.18
— nr. de identificare
M.F.P. — clădire
98.596
— nr. de identificare
M.F.P. teren —
98.684

Persoana juridică
de la care se transmite
imobilul

Persoana juridică
la care se transmite
imobilul

Statul român,
din administrarea
Ministerului
Administrației
și Internelor —
Administrația
Națională
a Rezervelor de Stat
și Probleme
Speciale — Unitatea
Teritorială 350

Statul român,
în administrarea
Societății Române
de Radiodifuziune

Caracteristicile tehnice
ale imobilului

— clădire tip P
— se transmit numai
9,091% din clădirea
C 4, respectiv
tronsonul nr. 2
din ăMagazia A 1
termoizolată”,
în suprafață
construită de
1.105,36 m2,
și terenul aferent
în suprafață
de 1.105,36 m2

Valoarea imobilului transmis

Total:
779.516,56 lei, din care:
— construcții:
373.440,46 lei
— teren: 406.076,1 lei

GUVERNUL ROMÂNIEI

HOTĂRÂRE
pentru aprobarea transferului managementului asistenței medicale a Spitalului Clinic Județean
de Urgență Oradea de la Consiliul Județean Bihor la Consiliul Local al Municipiului Oradea
În temeiul art. 108 din Constituția României, republicată, și al art. 221 din Ordonanța de urgență a Guvernului nr. 162/2008
privind transferul ansamblului de atribuții și competențe exercitate de Ministerul Sănătății către autoritățile administrației publice
locale, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transferul managementului asistenței
medicale a Spitalului Clinic Județean de Urgență Oradea de la
Consiliul Județean Bihor la Consiliul Local al Municipiului
Oradea.
Art. 2. — Predarea-preluarea se va efectua pe bază de
protocol încheiat între autoritățile administrației publice implicate,
în termen de 30 de zile de la data intrării în vigoare a prezentei
hotărâri, conform modelului aprobat prin Ordinul ministrului
sănătății nr. 910/2010 pentru aprobarea modelului Protocolului
de predare-preluare între direcțiile de sănătate publică județene
și a municipiului București și autoritățile administrației publice
locale și Primăria Municipiului București în vederea transferului
managementului asistenței medicale al unităților sanitare
publice, adaptat la condițiile specifice de realizare a transferului.
Art. 3. — La anexa nr. 2 ăLista unităților sanitare publice cu
paturi pentru care se transferă managementul asistenței
medicale către autoritățile administrației publice locale și către

Primăria Municipiului București” la Hotărârea Guvernului
nr. 529/2010 pentru aprobarea menținerii managementului
asistenței medicale la autoritățile administrației publice locale
care au desfășurat faze-pilot, precum și a Listei unităților
sanitare publice cu paturi pentru care se menține managementul
asistenței medicale la autoritățile administrației publice locale și
la Primăria Municipiului București și a Listei unităților sanitare
publice cu paturi pentru care se transferă managementul
asistenței medicale către autoritățile administrației publice locale
și către Primăria Municipiului București, publicată în Monitorul
Oficial al României, Partea I, nr. 385 din 10 iunie 2010, cu
modificările ulterioare, numărul curent 48 se modifică și va avea
următorul cuprins:
ă48. Spitalul Clinic Județean de Urgență Oradea Consiliul
Local al Municipiului Oradea.”
Art. 4. — Prezenta hotărâre intră în vigoare la data de
1 decembrie 2010.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 17 noiembrie 2010.
Nr. 1.141.

MONITORUL OFICIAL AL ROMÂNIEI, PARTEA I, Nr. 784/24.XI.2010

7

GUVERNUL ROMÂNIEI

HOTĂRÂRE
privind desființarea Spitalului de Pneumoftiziologie ăSfântul Ilie” Pitești
În temeiul art. 108 din Constituția României, republicată, și al art. 174 alin. (3) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă desființarea Spitalului de
Pneumoftiziologie ăSfântul Ilie” Pitești, cu sediul în municipiul
Pitești, str. Negru Vodă nr. 53, ca unitate cu personalitate
juridică, și preluarea structurilor acestuia de către Spitalul
Județean de Urgență Pitești.
(2) Structura organizatorică rezultată în urma preluării
structurilor Spitalului de Pneumoftiziologie ăSfântul Ilie” Pitești
se înaintează de conducerea Spitalului Județean de Urgență
Pitești Consiliului Județean Argeș, care o transmite, spre
avizare, Ministerului Sănătății.
Art. 2. — Personalul de specialitate medico-sanitar, auxiliar
sanitar, tehnic-economic-administrativ și muncitorii, care își
desfășoară activitatea în cadrul Spitalului de Pneumoftiziologie

ăSfântul Ilie” Pitești, se preiau de către Spitalul Județean de
Urgență Pitești, cu încadrarea în normativul de personal, sau se
redistribuie la alte unități sanitare din rețeaua Consiliului
Județean Argeș.
Art. 3. — Patrimoniul Spitalului de Pneumoftiziologie
ăSfântul Ilie” Pitești, stabilit pe baza ultimelor situații financiare
întocmite, se preia de către Spitalul Județean de Urgență
Pitești, pe baza bilanțului contabil de închidere la data
predării-preluării și a celorlalte anexe întocmite potrivit
metodologiei în vigoare, prin protocol de predare-preluare
încheiat în termen de 30 de zile de la data intrării în vigoare a
prezentei hotărâri.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul sănătății,
Cseke Attila
București, 17 noiembrie 2010.
Nr. 1.142.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea ghidurilor de practică medicală pentru specialitatea reumatologie
Văzând Referatul de aprobare al Direcției asistență medicală nr. Cs.A. 9.402 din 6 septembrie 2010,
având în vedere prevederile art. 16 alin. (1) lit. g) din Legea nr. 95/2006 privind reforma în domeniul sănătății, cu modificările
și completările ulterioare, și ale art. 7 lit. c) din anexa nr. 1A la Ordinul ministrului sănătății nr. 326/2009 privind înființarea comisiilor
de specialitate ale Ministerului Sănătății și a Comisiei naționale de transparență, cu modificările și completările ulterioare,
în temeiul prevederilor Hotărârii Guvernului nr. 144/2010 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă ghidurile de practică medicală pentru
specialitatea reumatologie, prevăzute în anexele nr. 1—8, după
cum urmează:
a) Ghid de tratament al poliartritei reumatoide — anexa nr. 1;

b) Ghid de tratament în spondilita anchilozantă — anexa
nr. 2;
c) Ghid de tratament în artropatia psoriazică — anexa nr. 3;

8

MONITORUL OFICIAL AL ROMÂNIEI, PARTEA I, Nr. 784/24.XI.2010

d) Ghid de tratament al vasculitelor primare sistemice —
anexa nr. 4;
e) Ghid de tratament al lupusului eritematos sistemic —
anexa nr. 5;
f) Ghid de tratament polimiozită, dermatomiozită — anexa
nr. 6;
g) Ghid de tratament în sclerodermia sistemică — anexa nr. 7;
h) Ghid de tratament în artroză — anexa nr. 8.
Art. 2. — Anexele vor putea fi accesate pe site-ul Ministerului
Sănătății, la adresa www.ms.ro, rubrica ăGhiduri clinice”.

Art. 3. — Anexele 1—8*) fac parte integrantă din prezentul
ordin.
Art. 4. — Direcțiile de specialitate ale Ministerului Sănătății,
direcțiile de sănătate publică județene și a municipiului
București, membrii comisiilor de specialitate ale Ministerului
Sănătății, unitățile sanitare publice și private, precum și
personalul medical implicat în furnizarea de servicii medicale din
specialitățile implicate vor duce la îndeplinire prevederile
prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 18 octombrie 2010.
Nr. 1.322.

*) Anexele nr. 1—8 se publică în Monitorul Oficial al României, Partea I, nr. 784 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 784/24.XI.2010 conține 8 pagini.

Prețul: 1,60 lei

&JUYDGY|447707]
ISSN 1453—4495

