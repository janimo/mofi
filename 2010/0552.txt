Anul 178 (XXII) — Nr. 552

PARTEA I

LEGI, DECRETE, HOTĂRÂRI ȘI ALTE ACTE

Joi, 5 august 2010

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
739.

740.

751.

759.

— Hotărâre privind schimbarea încadrării în categorii
funcționale și a regimului juridic al unui sector de drum
din județul Sibiu, precum și pentru modificarea
traseului drumului național DN 1 ................................
— Hotărâre privind declanșarea procedurilor de
expropriere a imobilelor proprietate privată rămase de
expropriat, situate pe amplasamentul lucrării
ăReabilitare DN 66 Petroșani—Simeria, între
km 131+000 și km 210+516, din cadrul etapei a IV-a
de reabilitare a drumurilor naționale, pe teritoriul
județului Hunedoara” ..................................................

Pagina

528.
2–3

3

— Hotărâre privind măsurile de reorganizare a
direcțiilor pentru agricultură și dezvoltare rurală
județene și a municipiului București, precum și
stabilirea numărului de posturi ..................................

4–5

— Hotărâre privind acordarea de ajutoare specifice
pentru îmbunătățirea calității produselor agricole în
sectorul de agricultură ecologică................................

6–9

— Ordin al directorului general al Agenției Naționale
de Cadastru și Publicitate Imobiliară privind abrogarea
alin. (2) al art. 28 din Regulamentul privind conținutul
și modul de întocmire a documentațiilor cadastrale în
vederea înscrierii în cartea funciară, aprobat prin
Ordinul directorului general al Agenției Naționale de
Cadastru și Publicitate Imobiliară nr. 634/2006 ..........

9

973/4.592. — Ordin al ministrului sănătății și al ministrului
educației, cercetării, tineretului și sportului privind
aprobarea cuantumului taxei anuale pentru efectuarea
stagiului de pregătire în vederea obținerii celei de-a
doua specialități de către posesorii certificatului de
specialist ....................................................................

10–11

2.258. — Ordin al președintelui Agenției Naționale de
Administrare Fiscală privind modificarea Ordinului
președintelui Agenției Naționale de Administrare
Fiscală nr. 819/2008 pentru aprobarea Procedurii
privind declararea contribuabililor inactivi ..................

12–16

2

MONITORUL OFICIAL AL ROMÂNIEI, PARTEA I, Nr. 552/5.VIII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind schimbarea încadrării în categorii funcționale și a regimului juridic al unui sector de drum
din județul Sibiu, precum și pentru modificarea traseului drumului național DN 1
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, și al art. 12 din Ordonanța
Guvernului nr. 43/1997 privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea sectorului de drum național
DN 1, km 282+800 — km 285+500, având datele de identificare
prevăzute în anexa nr. 1, din domeniul public al statului și din
administrarea Ministerului Transporturilor și Infrastructurii, în
domeniul public al orașului Avrig și în administrarea Consiliului
Local al Orașului Avrig, precum și declasarea acestuia din
categoria funcțională a drumurilor de interes național și
încadrarea în categoria funcțională a drumurilor de interes local.
Art. 2. — Se aprobă modificarea traseului drumului național
DN 1, pe sectorul de drum corespunzător lucrării de investiție
ăEliminare puncte periculoase pe DN 1, km 282+500 —
km 285+500 și pasaj denivelat la km 283+140 la Avrig”, potrivit
anexei nr. 2.

Art. 3. — Predarea-preluarea sectorului de drum prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.
Art. 4. — Anexele nr. 1 și 2 fac parte integrantă din prezenta
hotărâre.
Art. 5. — La data intrării în vigoare a prezentei hotărâri,
anexa nr. 1 la Hotărârea Guvernului nr. 540/2000 privind
aprobarea încadrării în categorii funcționale a drumurilor publice
și a drumurilor de utilitate privată deschise circulației publice,
publicată în Monitorul Oficial al României, Partea I, nr. 338 și
338 bis din 20 iulie 2000, cu modificările și completările
ulterioare, se modifică și se completează în mod corespunzător.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 21 iulie 2010.
Nr. 739.

ANEXA Nr. 1

D AT E L E D E I D E N T I F I C A R E

ale sectorului de drum național care se transmite din domeniul public al statului și din administrarea Ministerului
Transporturilor și Infrastructurii, prin Compania Națională de Autostrăzi și Drumuri Naționale din România — S.A.,
în domeniul public al orașului Avrig și în administrarea Consiliului Local al Orașului Avrig, județul Sibiu,
și care se declasează din categoria funcțională a drumurilor de interes național și se încadrează în categoria
funcțională a drumurilor de interes local
Nr.
crt.

1

Indicativul și pozițiile
kilometrice
ale sectorului de drum

Persoana juridică
de la care se transmite sectorul de drum

Persoana juridică
la care se transmite sectorul de drum

Lungime
totală
(km)

Indicativ
nou

Nr. M.F.P.

DN 1
km 282+800 —
km 285+500

Domeniul public al statului
și din administrarea Ministerului
Transporturilor și Infrastructurii,
prin Compania Națională de
Autostrăzi și Drumuri Naționale
din România — S.A.

Domeniul public al orașului
Avrig, județul Sibiu,
și în administrarea Consiliului
Local al Orașului Avrig

L = 2,7

Strada

12143
(parțial)

3

MONITORUL OFICIAL AL ROMÂNIEI, PARTEA I, Nr. 552/5.VIII.2010

ANEXA Nr. 2

D AT E L E D E I D E N T I F I C A R E

ale unui drum național care își modifică traseul

Nr.
crt.

Indicativul și traseul
inițial al drumului

1

DN 1 București—
Brașov—Avrig—Cluj—
frontieră Ungaria

Poziția kilometrică
inițială

origine destinație

Lungimea
traseului inițial

007+050 642+327 571,629 km

Traseul nou al drumului

Poziția kilometrică
traseu nou

origine destinație
DN 1 București—Brașov—
Avrig—Cluj—
007+050 642+327
frontieră Ungaria

Lungime
traseu nou

Nr.
M.F.P.

571,629 km 12143

GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată rămase
de expropriat, situate pe amplasamentul lucrării ăReabilitare DN 66 Petroșani—Simeria,
între km 131+000 și km 210+516, din cadrul etapei a IV-a de reabilitare a drumurilor naționale,
pe teritoriul județului Hunedoara”
În temeiul art. 108 din Constituția României, republicată, și al art. II din Legea nr. 184/2008 pentru modificarea și
completarea Legii nr. 198/2004 privind unele măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă declanșarea procedurilor de
expropriere a imobilelor proprietate privată rămase de
expropriat, situate pe amplasamentul lucrării ăReabilitare DN 66
Petroșani—Simeria, între km 131+000 și km 210+516, din
cadrul etapei a IV-a de reabilitare a drumurilor naționale, pe
teritoriul județului Hunedoara”, expropriator fiind statul român,
prin Compania Națională de Autostrăzi și Drumuri Naționale din
România — S.A., aflată sub autoritatea Ministerului
Transporturilor și Infrastructurii.
Art. 2. — Se aprobă ca justă despăgubire pentru
imobilele ce constituie amplasamentul pentru lucrarea
prevăzută la art. 1 suma globală estimată de 489 mii lei,
alocată prin bugetul Ministerului Transporturilor și
Infrastructurii, în limita prevederilor anuale aprobate cu
destinația de contribuție a Guvernului României la împrumutul

acordat de Banca Europeană de Investiții prin Contractul de
finanțare dintre România și Banca Europeană de Investiții și
Administrația Națională a Drumurilor din România (AND)
pentru finanțarea Proiectului de reabilitare a drumurilor, etapa
a IV-a, semnat la București la 6 noiembrie 2000, ratificat prin
Legea nr. 527/2001, publicată în Monitorul Oficial al României,
Partea I, nr. 687 din 30 octombrie 2001, cu modificările și
completările ulterioare.
Art. 3. — Suma prevăzută la art. 2 se virează de către
Ministerul Transporturilor și Infrastructurii, în termen de cel mult
30 de zile de la data solicitării acesteia, într-un cont bancar
deschis pe numele Companiei Naționale de Autostrăzi și
Drumuri Naționale din România — S.A. pentru lucrarea
prevăzută la art. 1, în vederea efectuării despăgubirilor în cadrul
procedurilor de expropriere, în condițiile legii.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu

București, 21 iulie 2010.
Nr. 740.

4

MONITORUL OFICIAL AL ROMÂNIEI, PARTEA I, Nr. 552/5.VIII.2010
GUVERNUL ROMÂNIEI

HOTĂRÂRE
privind măsurile de reorganizare a direcțiilor pentru agricultură și dezvoltare rurală județene
și a municipiului București, precum și stabilirea numărului de posturi
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, al art. 4 alin. (1) și al art. 17 alin. (1)
din Ordonanța de urgență a Guvernului nr. 70/2010 privind unele măsuri pentru reorganizarea Ministerului Agriculturii și Dezvoltării
Rurale, precum și a unor instituții publice aflate în subordinea acestuia,
Guvernul României adoptă prezenta hotărâre.
Art. 1. — Ca urmare a comasării prin absorbție și a preluării
activității Oficiului Național al Produselor Tradiționale și
Ecologice Românești, care se desființează, precum și a preluării
activității de dezvoltare rurală de către Ministerul Agriculturii și
Dezvoltării Rurale, direcțiile pentru agricultură și dezvoltare
rurală județene și a municipiului București se reorganizează ca
direcții pentru agricultură județene și a municipiului București,
servicii publice deconcentrate, aflate în subordinea Ministerului
Agriculturii și Dezvoltării Rurale, finanțate integral de la bugetul
de stat.
Art. 2. — (1) Numărul maxim de posturi prevăzut pentru
direcțiile pentru agricultură județene și a municipiului București
este de 1.255.
(2) Numărul maxim de posturi pentru fiecare direcție pentru
agricultură județeană și a municipiului București se stabilește
prin ordin al ministrului agriculturii și dezvoltării rurale.
(3) Structura organizatorică, statul de funcții și regulamentul
de organizare și funcționare ale direcțiilor pentru agricultură
județene și a municipiului București se aprobă prin ordin al
ministrului agriculturii și dezvoltării rurale.
Art. 3. — (1) Personalul direcțiilor pentru agricultură județene
și a municipiului București este format din personalul fostelor
direcții pentru agricultură și dezvoltare rurală județene și a
municipiului București, precum și din cel preluat de la Oficiul
Național al Produselor Tradiționale și Ecologice Românești.
(2) Preluarea personalului de la Oficiul Național al Produselor
Tradiționale și Ecologice Românești la direcțiile pentru
agricultură județene și a municipiului București, organizate
conform prevederilor prezentei hotărâri, se va face în limita
numărului de posturi aprobat.
(3) Încadrarea personalului în numărul de posturi aprobat și
pe noile funcții din cadrul direcțiilor pentru agricultură județene
și a municipiului București, precum și stabilirea drepturilor
salariale aferente se realizează prin decizie a directorului
executiv, cu respectarea termenelor și a procedurii stabilite de
legea aplicabilă fiecărei categorii de funcții.
Art. 4. — Patrimoniul Oficiului Național al Produselor
Tradiționale și Ecologice Românești se preia de către direcțiile
pentru agricultură județene și a municipiului București, pe baza
bilanțului contabil de închidere al instituțiilor care predau, însoțit de
balanța de verificare sintetică, contul de rezultat patrimonial, situația
fluxurilor de trezorerie și celelalte anexe ce se întocmesc la finele
anului, împreună cu protocolul de predare-preluare, încheiat în
termen de 10 zile de la intrarea în vigoare a prezentei hotărâri.
Art. 5. — (1) Direcțiile pentru agricultură județene și a
municipiului București sunt responsabile cu implementarea la
nivel județean a strategiei și a Programului de guvernare în

domeniile agriculturii și producției alimentare, îmbunătățirilor
funciare, precum și în domeniile conexe: fitosanitar, conservarea
și managementul durabil al solurilor și al resurselor genetice
vegetale și animale.
(2) Pentru realizarea obiectivelor din domeniile de activitate,
direcțiile pentru agricultură județene și a municipiului București
exercită funcția de autoritate competentă la nivel județean prin
care Ministerul Agriculturii și Dezvoltării Rurale asigură
implementarea, monitorizarea și controlul aplicării și respectării
reglementărilor în domeniile sale de activitate.
(3) Direcțiile pentru agricultură județene și a municipiului
București asigură colectarea, prelucrarea și raportarea datelor
statistice și operative din domeniul de activitate, în conformitate
cu cerințele legislației naționale și comunitare în domeniu.
(4) Direcțiile pentru agricultură județene și a municipiului
București realizează inspecțiile tehnice din domeniul de
activitate, în conformitate cu cerințele legislației naționale și
comunitare în domeniu.
(5) Atribuțiile specifice direcțiilor pentru agricultură județene
și a municipiului București se stabilesc prin ordin al ministrului
agriculturii și dezvoltării rurale, în termen de 10 zile de la
publicarea prezentei hotărâri în Monitorul Oficial al României,
Partea I.
Art. 6. — (1) În subordinea direcțiilor pentru agricultură
județene și a municipiului București funcționează oficii de studii
pedologice și agrochimice.
(2) Oficiile de studii pedologice și agrochimice județene se
organizează și funcționează ca instituții publice cu personalitate
juridică, în subordinea direcțiilor pentru agricultură județene și a
municipiului București, având denumirea prevăzută în anexa
care face parte integrantă din prezenta hotărâre.
(3) Coordonarea tehnică a oficiilor de studii pedologice și
agrochimice județene se asigură de Ministerul Agriculturii și
Dezvoltării Rurale, iar cea științifică, de Institutul de Cercetări
Pedologice și Agrochimice.
(4) Oficiile de studii pedologice și agrochimice județene sunt
instituții publice finanțate din venituri proprii.
(5) De la bugetul de stat, prin bugetul Ministerului Agriculturii
și Dezvoltării Rurale, se alocă fonduri pentru finanțarea
cheltuielilor anuale necesare elaborării studiilor pedologice și
agrochimice și sistemului național și județean de monitorizare
sol-teren pentru agricultură și sol-vegetație forestieră pentru
silvicultură, precum și participării la organismele internaționale de
specialitate.

5

MONITORUL OFICIAL AL ROMÂNIEI, PARTEA I, Nr. 552/5.VIII.2010
Art. 7. — Pe data intrării în vigoare a prezentei hotărâri
se abrogă Hotărârea Guvernului nr. 477/1990 privind
unele măsuri pentru îmbunătățirea activității direcțiilor
generale pentru agricultură și industrie alimentară

județene și a municipiului București, precum și a altor
unități agricole, publicată în Monitorul Oficial al României,
Partea I, nr. 87 din 8 mai 1992, cu modificările și
completările ulterioare.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 751.

ANEXĂ

L I S TA

oficiilor de studii pedologice și agrochimice
1. Oficiul de Studii Pedologice și Agrochimice Alba
2. Oficiul de Studii Pedologice și Agrochimice Arad
3. Oficiul de Studii Pedologice și Agrochimice Argeș
4. Oficiul de Studii Pedologice și Agrochimice Bacău
5. Oficiul de Studii Pedologice și Agrochimice Bihor
6. Oficiul de Studii Pedologice și Agrochimice Botoșani
7. Oficiul de Studii Pedologice și Agrochimice Brașov
8. Oficiul de Studii Pedologice și Agrochimice Brăila
9. Oficiul de Studii Pedologice și Agrochimice Buzău
10. Oficiul de Studii Pedologice și Agrochimice Călărași
11. Oficiul de Studii Pedologice și Agrochimice Cluj
12. Oficiul de Studii Pedologice și Agrochimice Constanța
13. Oficiul de Studii Pedologice și Agrochimice Dâmbovița
14. Oficiul de Studii Pedologice și Agrochimice Dolj
15. Oficiul de Studii Pedologice și Agrochimice Galați
16. Oficiul de Studii Pedologice și Agrochimice București
17. Oficiul de Studii Pedologice și Agrochimice Gorj
18. Oficiul de Studii Pedologice și Agrochimice Harghita
19. Oficiul de Studii Pedologice și Agrochimice Hunedoara
20. Oficiul de Studii Pedologice și Agrochimice Ialomița
21. Oficiul de Studii Pedologice și Agrochimice Iași
22. Oficiul de Studii Pedologice și Agrochimice Maramureș
23. Oficiul de Studii Pedologice și Agrochimice Mehedinți
24. Oficiul de Studii Pedologice și Agrochimice Mureș
25. Oficiul de Studii Pedologice și Agrochimice Neamț
26. Oficiul de Studii Pedologice și Agrochimice Olt
27. Oficiul de Studii Pedologice și Agrochimice Prahova
28. Oficiul de Studii Pedologice și Agrochimice Satu Mare
29. Oficiul de Studii Pedologice și Agrochimice Sălaj
30. Oficiul de Studii Pedologice și Agrochimice Sibiu
31. Oficiul de Studii Pedologice și Agrochimice Suceava
32. Oficiul de Studii Pedologice și Agrochimice Teleorman
33. Oficiul de Studii Pedologice și Agrochimice Timiș
34. Oficiul de Studii Pedologice și Agrochimice Tulcea
35. Oficiul de Studii Pedologice și Agrochimice Vaslui
36. Oficiul de Studii Pedologice și Agrochimice Vâlcea
37. Oficiul de Studii Pedologice și Agrochimice Vrancea

6

MONITORUL OFICIAL AL ROMÂNIEI, PARTEA I, Nr. 552/5.VIII.2010
GUVERNUL ROMÂNIEI

HOTĂRÂRE
privind acordarea de ajutoare specifice pentru îmbunătățirea calității produselor agricole
în sectorul de agricultură ecologică
În temeiul art. 108 din Constituția României, republicată, și având în vedere prevederile art. 68 alin. (1) lit. a) din
Regulamentul (CE) nr. 73/2009 al Consiliului din 19 ianuarie 2009 de stabilire a unor norme comune pentru sistemele de ajutor
direct pentru agricultori în cadrul politicii agricole comune și de instituire a anumitor sisteme de ajutor pentru agricultori, de
modificare a Regulamentelor (CE) nr. 1.290/2005, (CE) nr. 247/2006, (CE) nr. 378/2007 și de abrogare a Regulamentului (CE)
nr. 1.782/2003,
Guvernul României adoptă prezenta hotărâre.
Art. 1. — Prezenta hotărâre stabilește cadrul juridic de
acordare de plăți anuale suplimentare exploatațiilor înregistrate
în sistemul de agricultură ecologică din producția vegetală și
animalieră, în conformitate cu prevederile art. 68 alin. (1) lit. (a)
(ii) — îmbunătățirea calității produselor agricole din
Regulamentul (CE) nr. 73/2009 al Consiliului din 19 ianuarie
2009 de stabilire a unor norme comune pentru sistemele de
ajutor direct pentru agricultori în cadrul politicii agricole comune
și de instituire a anumitor sisteme de ajutor pentru agricultori,
de modificare a Regulamentelor (CE) nr. 1.290/2005, (CE)
nr. 247/2006, (CE) nr. 378/2007 și de abrogare a
Regulamentului (CE) nr. 1.782/2003 al Consiliului în ceea ce
privește ajutorul, denumit în continuare Regulamentul (CE)
nr. 73/2009.
Art. 2. — Ajutorul specific se acordă sub formă de plăți
anuale suplimentare exploatațiilor din producția vegetală și
animalieră, care sunt înregistrate în sistemul de agricultură
ecologică, se află în perioada de trecere de la agricultura
convențională la agricultura ecologică — perioadă numită în
continuare conversie — în conformitate cu prevederile art. 17
din Regulamentul (CE) nr. 834/2007 al Consiliului din 28 iunie
2007 privind producția ecologică și etichetarea produselor
ecologice, precum și de abrogare a Regulamentului (CEE)
nr. 2.092/91 și ale art. 36 din Regulamentul (CE) nr. 889/2008 al
Comisiei din 5 septembrie 2008 de stabilire a normelor de
aplicare a Regulamentului (CE) nr. 834/2007 al Consiliului
privind producția ecologică și etichetarea produselor ecologice
în ceea ce privește producția ecologică, etichetarea și controlul,
care dețin un contract încheiat cu un organism de inspecție și
certificare și se angajează să rămână în acest sistem de
agricultură pe o durată de 5 ani.
Art. 3. — (1) Beneficiarii ajutorului specific sunt producătorii
agricoli, persoane juridice și/sau persoane fizice autorizate,
întreprinderi individuale sau întreprinderi familiale constituite
potrivit Ordonanței de urgență a Guvernului nr. 44/2008 privind
desfășurarea activităților economice de către persoanele fizice
autorizate, întreprinderile individuale și întreprinderile familiale,
cu modificările ulterioare, active, înregistrate în fiecare an în
sistemul de agricultură ecologică și care se află sub contract cu
un organism de inspecție și certificare aprobat în România,
denumiți în continuare beneficiari.
(2) Beneficiarii din producția vegetală trebuie să
îndeplinească următoarele condiții:
a) să aibă în folosință suprafețe agricole de cel puțin 0,30 ha;
b) să fie înregistrați, în fiecare an pentru care solicită ajutorul
specific, la Ministerul Agriculturii și Dezvoltării Rurale ca
producători în agricultura ecologică;
c) să încheie un contract cu un organism de inspecție și
certificare, organism aprobat de Ministerul Agriculturii și
Dezvoltării Rurale;

d) să dețină un certificat de conformitate/master certificat/
certificat de confirmare a conversiei emis producătorului de
organismul de inspecție și certificare cu care a încheiat
contractul;
e) să nu aibă datorii restante la bugetul de stat sau la bugetul
local.
(3) Beneficiarii din producția animalieră pentru speciile:
păsări, bovine și ovine/caprine trebuie să îndeplinească
următoarele condiții:
a) să fie înregistrați, în fiecare an pentru care solicită ajutorul
specific, la Ministerul Agriculturii și Dezvoltării Rurale ca
producători în agricultura ecologică;
b) să aibă încheiat un contract cu un organism de inspecție
și certificare, organism aprobat de Ministerul Agriculturii și
Dezvoltării Rurale;
c) să dețină un certificat de conformitate/master certificat/
certificat de confirmare a conversiei emis producătorului de
organismul de inspecție și certificare cu care a încheiat
contractul;
d) să nu aibă datorii restante la bugetul de stat sau la bugetul
local.
(4) Beneficiarii din apicultură trebuie să îndeplinească
următoarele condiții:
a) să fie înregistrați, în fiecare an pentru care solicită ajutorul
specific, la Ministerul Agriculturii și Dezvoltării Rurale ca
producători în agricultura ecologică;
b) să aibă încheiat un contract cu un organism de inspecție
și certificare, organism aprobat de Ministerul Agriculturii și
Dezvoltării Rurale;
c) să dețină un certificat de conformitate/master certificat/
certificat de confirmare a conversiei emis producătorului de
organismul de inspecție și certificare cu care a încheiat
contractul;
d) să nu aibă datorii restante la bugetul de stat sau la bugetul
local.
Art. 4. — (1) Valoarea ajutorului specific, în cuantum total de
3.098.000 euro, va fi calculată la un curs euro — leu ce este
stabilit de Banca Central Europeană la ultima cotație a lunii
septembrie și care este publicat în Jurnalul Oficial al Uniunii
Europene.
(2) Plafoanele alocate anual pentru producția vegetală în
conversie și producția animalieră în conversie pe specii, în
funcție de dimensiunea exploatației, sunt prevăzute în anexa
care face parte integrantă din prezenta hotărâre.
(3) Cuantumul plății anuale suplimentare pe exploatație se
calculează de Agenția de Plăți și Intervenție pentru Agricultură,
după finalizarea verificărilor, prin raportarea plafoanelor alocate
prevăzute în anexă la numărul de beneficiari eligibili, pentru
fiecare dimensiune a exploatației din producția vegetală și

MONITORUL OFICIAL AL ROMÂNIEI, PARTEA I, Nr. 552/5.VIII.2010
animalieră, în limita plății anuale suplimentare maxime/
exploatație.
(4) În situația în care, având în vedere plafoanele maxime
alocate pe fiecare categorie, beneficiarii dintr-o anumită
categorie, atât din producția vegetală, cât și din producția
animalieră și apicultură, nu utilizează în totalitate plafonul alocat
anual pe această categorie, diferența se redistribuie la celelalte
categorii.
Art. 5. — (1) Beneficiarii prevăzuți la art. 3 completează și
depun cererea de solicitare a ajutorului specific la centrul
județean, respectiv al municipiului București al Agenției de Plăți
și Intervenție pentru Agricultură pe raza teritorială unde se află
exploatația, însoțită de următoarele documente:
a) copie de pe buletinul/cartea de identitate a titularului, a
administratorului sau a împuternicitului;
b) copie de pe certificatul de înregistrare eliberat de oficiul
registrului comerțului/certificatul de înregistrare fiscală, după
caz;
c) copie de pe documentele care fac dovada folosinței
terenului;
d) copie de pe fișa de înregistrare în agricultura ecologică a
beneficiarului, pe anul pentru care solicită ajutorul specific,
aprobată de Ministerul Agriculturii și Dezvoltării Rurale;
e) copie de pe contractul încheiat între beneficiar și un
organism de inspecție și certificare, organism aprobat de
Ministerul Agriculturii și Dezvoltării Rurale;
f) copie de pe certificatul de conformitate/master certificatul/
certificatul de confirmare a conversiei emis producătorului de
organismul de inspecție și certificare, în care să se menționeze:
statutul exploatației în conversie anul 1, anul 2, anul 3, cultura,
suprafața, numărul de animale, numărul de familii de albine;
g) o notificare emisă beneficiarului de către organismul de
inspecție și certificare, care să ateste următoarele:
(i) nu a intervenit nicio cauză de încetare ori de
desființare a contractului încheiat între beneficiar și
organismul de inspecție și certificare;
(ii) beneficiarul se află în continuare integrat în sistemul
de control al organismului respectiv;
h) angajamentul beneficiarului prin care acesta se obligă să
se mențină în sistemul de agricultură ecologică pe o perioadă de
5 ani de la data solicitării sprijinului specific și să aplice în
exploatațiile sale regulile și principiile agriculturii ecologice
stabilite în Regulamentul (CE) nr. 834/2007 al Consiliului;
i) certificate care să ateste lipsa datoriilor restante fiscale și
sociale, emise de direcțiile generale ale finanțelor publice și de
primăriile de pe raza cărora își au sediul social beneficiarii de
ajutor specific.
(2) Beneficiarii care solicită ajutor specific pentru pășuni
permanente (pășuni și fânețe) și nu dețin animale crescute în
sistem ecologic trebuie să depună copii de pe facturile fiscale,
din care să rezulte că livrează furajele în conversie, recoltate de
pe pășune, unui crescător de animale înregistrat în sistemul de
agricultură ecologică sau o copie de pe contractul încheiat cu
un crescător de animale ecologice pentru utilizarea pășunii
respective. În acest sens beneficiarul depune și o copie de pe
fișa de înregistrare a crescătorului de animale căruia îi livrează
furajele sau cu care a încheiat contractul.
(3) Beneficiarii pot depune o singură cerere de solicitare a
ajutorului specific, fie pentru o exploatație din producția
vegetală, fie numai pentru una dintre speciile din producția
animalieră sau numai pentru o exploatație din apicultură.
(4) Toate documentele depuse în copie vor purta sintagma
ăconform cu originalul”, vor fi semnate și ștampilate.
(5) Persoanele fizice neautorizate potrivit Ordonanței de
urgență a Guvernului nr. 44/2008, cu modificările ulterioare, pot
depune cererea, cu obligația să se autorizeze și să depună

7

copie de pe certificatul de înregistrare la registrul comerțului
până la data de 15 octombrie 2010.
Art. 6. — Agenția de Plăți și Intervenție pentru Agricultură
elaborează modelul cererii, care cuprinde datele de identificare
ale beneficiarului și/sau exploatației, suprafața în conversie
anul 1, anul 2, anul 3, numărul de animale din speciile păsări,
bovine, ovine/caprine, numărul de familii de albine pentru care
se solicită ajutorul specific, coordonatele bancare, angajamente
și declarații, precum și instrucțiuni de completare.
Art. 7. — Agenția de Plăți și Intervenție pentru Agricultură
pune la dispoziția beneficiarilor, prin centrele locale/județene,
formularele de cereri, care se completează, se depun, se
înregistrează, se verifică, se aprobă și se centralizează la
centrele județene, conform procedurilor interne.
Art. 8. — (1) Termenul-limită de depunere a cererilor este
data de 31 august a fiecărui an.
(2) Beneficiarii solicită organismelor de inspecție și certificare
eliberarea, până la data de 15 august a fiecărui an, a
certificatului de conformitate/master certificatului/certificatului de
confirmare a conversiei.
Art. 9. — Ajutorul specific prevăzut la art. 1 se acordă anual,
începând cu anul 2010, și reprezintă un sprijin financiar aferent
Fondului European de Garantare Agricolă, care se acordă
temporar de la bugetul de stat, prin bugetul Ministerului
Agriculturii și Dezvoltării Rurale.
Art. 10. — Plățile pentru ajutorul specific prevăzut la art. 1 se
efectuează începând cu data de 1 decembrie a fiecărui an, până
la sfârșitul trimestrului I al anului următor.
Art. 11. — (1) În aplicarea prezentei hotărâri, Agenția de Plăți
și Intervenție pentru Agricultură elaborează proceduri detaliate
de verificare a cererilor și a condițiilor de eligibilitate, proceduri
care sunt aduse la cunoștința beneficiarilor prin afișare la sediile
Agenției de Plăți și Intervenție pentru Agricultură și pe site-ul
oficial al instituției.
(2) În vederea respectării îndeplinirii tuturor condițiilor de
eligibilitate, Agenția de Plăți și Intervenție pentru Agricultură
poate solicita beneficiarilor documente justificative suplimentare.
Art. 12. — (1) În aplicarea prezentei hotărâri, Agenția de Plăți
și Intervenție pentru Agricultură efectuează un control la fața
locului la minimum 5% din beneficiarii care au depus cererea
pentru ajutor specific.
(2) Controlul la fața locului se efectuează până la data de
15 octombrie a fiecărui an, conform manualului de proceduri
elaborat de Agenția de Plăți și Intervenție pentru Agricultură.
(3) După fiecare control efectuat la fața locului se întocmește
un raport de control, conform manualului de proceduri elaborat
de Agenția de Plăți și Intervenție pentru Agricultură.
(4) În cazul în care între data depunerii cererii și data de
15 octombrie a aceluiași an au intervenit modificări ale
informațiilor declarate în cerere, în termen de 7 zile lucrătoare de
la data apariției acestora, beneficiarul notifică în scris aceste
modificări centrului județean, respectiv al municipiului București
al Agenției de Plăți și Intervenție pentru Agricultură, anexând
documentele justificative.
Art. 13. — (1) Ministerul Agriculturii și Dezvoltării Rurale
transmite, până la data de 15 iulie a fiecărui an sau ori de câte
ori este nevoie, Agenției de Plăți și Intervenție pentru Agricultură
Lista beneficiarilor care nu au respectat angajamentul prevăzut
la art. 5 alin. (1) lit. h) și au ieșit din sistemul de agricultură
ecologică.
(2) În urma comunicării primite de la Ministerul Agriculturii și
Dezvoltării Rurale, Agenția de Plăți și Intervenție pentru
Agricultură procedează la recuperarea sumelor încasate
necuvenit de către beneficiari, ca urmare a nerespectării
angajamentului prevăzut la art. 5 alin. (1) lit. h), conform
legislației în vigoare.

8

MONITORUL OFICIAL AL ROMÂNIEI, PARTEA I, Nr. 552/5.VIII.2010

Art. 14. — (1) Reducerile și excluderile aplicabile cererilor de
ajutor specific se aprobă prin ordin al ministrului agriculturii și
dezvoltării rurale, având în vedere prevederile art. 69 din
Regulamentul Consiliului (CE) nr. 1.122/2009 din 30 noiembrie
2009 de stabilire a normelor de aplicare a Regulamentului (CE)
nr. 73/2009 al Consiliului în ceea ce privește
ecocondiționalitatea, modularea și sistemul integrat de
administrare și control în cadrul schemelor de ajutor direct

pentru agricultori prevăzute de regulamentul respectiv, precum
și de aplicare a Regulamentului (CE) nr. 1.234/2007 al
Consiliului în ceea ce privește ecocondiționalitatea în cadrul
schemei de ajutoare prevăzute pentru sectorul vitivinicol.
(2) Prevederile alin. (1) nu se aplică situațiilor prevăzute la
art. 67 și 73 din Regulamentul (CE) nr. 1.122/2009 al Consiliului,
iar pentru cazurile de forță majoră se aplică prevederile art. 75
din același regulament.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Ministrul finanțelor publice,
Sebastian Teodor Gheorghe Vlădescu
Șeful Departamentului pentru Afaceri Europene,
Bogdan Mănoiu
București, 21 iulie 2010.
Nr. 759.
ANEXĂ

PLAFONUL ANUAL ALOCAT SPRIJINULUI SPECIFIC

I. Producție vegetală: culturi anuale, culturi perene, pășuni permanente (pășuni și fânețe) în conversie
Categoria

Dimensiunea exploatației

1
2
3
4
5

0,30—5 ha
5,1—20 ha
21—50 ha
51—100 ha
peste 100 ha
Total

Plata anuală suplimentară
maximă/exploatație

Numărul exploatațiilor*

309
203
88
100
223
923

1.500
2.300
2.900
3.400
3.800
X

Plafonul alocat anual
(euro)

463.500
466.900
255.200
340.000
847.400
2.373.000

* Estimat.
II. Creșterea animalelor în conversie
1. Păsări
Categoria

Dimensiunea exploatației

Plata anuală suplimentară
maximă/exploatație

1
2

sub 500 de capete
peste 500 de capete
Total

1.500
3.000
X

Categoria

Dimensiunea exploatației

Plata anuală suplimentară
maximă/exploatație

1

sub 20 de capete

2

peste 20 de capete

Plafonul alocat anual
(euro)

9.000
12.000
21.000

2. Bovine

Total

Plafonul alocat anual
(euro)

800

440.000

2.000

30.000

X

470.000

3. Ovine/Caprine
Categoria

Dimensiunea exploatației

Plata anuală suplimentară
maximă/exploatație

Plafonul alocat anual
(euro)

1

sub 20 de capete

500

6.500

2

între 21—100 de capete

1.500

25.500

3

peste 100 de capete

3.500

35.000

X

67.000

Total

9

MONITORUL OFICIAL AL ROMÂNIEI, PARTEA I, Nr. 552/5.VIII.2010
4. Apicultură
Plata anuală suplimentară
maximă/exploatație

Plafonul alocat anual
(euro)

Categoria

Dimensiunea exploatației

1

1—50 de familii

750

60.000

2

51—100 de familii

850

59.500

3

peste 101 familii

950

47.500

X

167.000

Total

III. Plafonul total alocat pentru plățile anuale suplimentare
Sectoarele pentru care se acordă sprijin

Producția vegetală

Plafonul alocat anual
(euro)

2.373.000

Producția animalieră

725.000

Total

3.098.000

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ DE CADASTRU ȘI PUBLICITATE IMOBILIARĂ

ORDIN
privind abrogarea alin. (2) al art. 28 din Regulamentul privind conținutul și modul de întocmire
a documentațiilor cadastrale în vederea înscrierii în cartea funciară,
aprobat prin Ordinul directorului general al Agenției Naționale de Cadastru
și Publicitate Imobiliară nr. 634/2006
Având în vedere prevederile art. 4 lit. a) și c) din Legea cadastrului și a publicității imobiliare nr. 7/1996, republicată, cu
modificările și completările ulterioare,
în temeiul art. 581 alin. (1) din Legea nr. 7/1996, republicată, cu modificările și completările ulterioare, coroborat cu
prevederile art. 9 alin. (5) din Hotărârea Guvernului nr. 1.210/2004 privind organizarea și funcționarea Agenției Naționale de
Cadastru și Publicitate Imobiliară, republicată, cu modificările ulterioare,
directorul general al Agenției Naționale de Cadastru și Publicitate Imobiliară emite prezentul ordin.
Art. 1. — La data intrării în vigoare a prezentului ordin se
abrogă alin. (2) al art. 28 din Regulamentul privind conținutul și
modul de întocmire a documentațiilor cadastrale în vederea
înscrierii în cartea funciară, aprobat prin Ordinul directorului
general al Agenției Naționale de Cadastru și Publicitate

Imobiliară nr. 634/2006, publicat în Monitorul Oficial al României,
Partea I, nr. 1.048 din 29 decembrie 2006, cu modificările și
completările ulterioare.
Art. 2. — Prezentul ordin se publică în Monitorul Oficial al
României, Partea I.

Directorul general al Agenției Naționale de Cadastru și Publicitate Imobiliară,
Mihai Busuioc

București, 28 iulie 2010.
Nr. 528.

10

MONITORUL OFICIAL AL ROMÂNIEI, PARTEA I, Nr. 552/5.VIII.2010
MINISTERUL SĂNĂTĂȚII
Nr. 973 din 28 iunie 2010

MINISTERUL EDUCAȚIEI, TINERETULUI ȘI SPORTULUI
Nr. 4.592 din 28 iulie 2010

ORDIN
privind aprobarea cuantumului taxei anuale pentru efectuarea stagiului de pregătire în vederea
obținerii celei de-a doua specialități de către posesorii certificatului de specialist
Văzând Referatul de aprobare al Direcției generale resurse umane și certificare din cadrul Ministerului Sănătății nr. Cs.A.
6.805/2010,
având în vedere prevederile art. 19 alin. (2) din Ordonanța Guvernului nr. 18/2009 privind organizarea și finanțarea
rezidențiatului,
în temeiul prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare, și al art. 21 alin. (6) din Hotărârea Guvernului nr. 81/2010 privind organizarea
și funcționarea Ministerului Educației, Cercetării, Tineretului și Sportului,
ministrul sănătății și ministrul educației, cercetării, tineretului și sportului emit următorul ordin:
Art. 1. — (1) Se aprobă cuantumul taxei anuale pentru
efectuarea stagiului de pregătire în vederea obținerii celei de-a
doua specialități de către posesorii certificatului de specialist,
prevăzut în anexa care face parte integrantă din prezentul ordin.
(2) Plata taxei se face în lei, în contul IBAN
RO85TREZ7005003XXX000092, CUI 4266456, DTMB (Direcția
de Trezorerie a Municipiului București), beneficiar Ministerul
Sănătății, adresa: str. Cristian Popișteanu nr. 1—3, sectorul 1,
București, cod: 010024, anual, în două tranșe semestriale egale,
în termen de maximum 60 de zile calendaristice de la începutul
semestrului.
(3) Neplata taxei în condițiile stipulate în angajamentul de
plată atrage excluderea definitivă din programul de pregătire.
Art. 2. — (1) Din sumele încasate potrivit art. 1 alin. (2),
Ministerul Sănătății virează 50% instituțiilor de învățământ
superior implicate în pregătire, în termen de 60 de zile
calendaristice de la data începerii pregătirii.

(2) Ministerul Sănătății transmite, în termen de 60 de zile
calendaristice de la data începerii pregătirii, instituțiilor prevăzute
la alin. (1) tabelele nominale distincte cu persoanele care au
achitat taxa, precum și cu cele care nu au achitat-o, în vederea
aplicării sancțiunii prevăzute la art. 1 alin. (3).
Art. 3. — Direcția generală resurse umane și certificare,
direcțiile de sănătate publică, ministerele cu rețea sanitară
proprie și instituțiile de învățământ superior implicate în pregătire
vor duce la îndeplinire prevederile prezentului ordin.
Art. 4. — La data intrării în vigoare a prezentului ordin,
Ordinul ministrului sănătății nr. 715/2009 privind aprobarea
cuantumului taxei pentru efectuarea pregătirii în vederea
obținerii celei de-a doua specialități de către posesorii
certificatului de specialist, publicat în Monitorul Oficial al
României, Partea I, nr. 423 din 22 iunie 2009, se abrogă.
Art. 5. — Prezentul ordin se publică în Monitorul Oficial al
României, Partea I.

Ministrul sănătății,

Ministrul educației, cercetării, tineretului și sportului,

Cseke Attila

Daniel Petru Funeriu
ANEXǍ

Cuantumul taxei anuale pentru efectuarea stagiului de pregătire în vederea
obținerii celei de-a doua specialități de către posesorii certificatului
de specialist
A doua specialitate

Cuantumul taxei
(în lei)

1

2

Alergologie și imunologie clinică

6.450

Anatomie patologică

8.600

Anestezie și terapie intensivă

6.450

Boli infecțioase

6.450

Cardiologie

6.450

Chirurgie cardiovasculară

8.600

Chirurgie dento-alveolară

8.600

MONITORUL OFICIAL AL ROMÂNIEI, PARTEA I, Nr. 552/5.VIII.2010
1

Chirurgie generală
Chirurgie orală și maxilo-facială
Chirurgie pediatrică
Chirurgie plastică — microchirurgie reconstructivă
Chirurgie toracică
Chirurgie vasculară
Dermatovenerologie
Diabet zaharat, nutriție și boli metabolice
Endocrinologie
Endodonție
Epidemiologie
Expertiza medicală a capacității de muncă
Farmacie clinică
Farmacologie clinică
Gastroenterologie
Genetică medicală
Geriatrie și gerontologie
Hematologie
Igienă
Laborator farmaceutic
Medicină de familie
Medicină de laborator
Medicină de urgență
Medicină internă
Medicină legală
Medicina muncii
Medicină nucleară
Medicină sportivă
Nefrologie
Neonatologie
Neurochirurgie
Neurologie
Neurologie pediatrică
Obstetrică-ginecologie
Oftalmologie
Oncologie medicală
Ortodonție și ortopedie dento-facială
Ortopedie și traumatologie
Otorinolaringologie
Paradontologie
Pediatrie
Pneumologie
Protetică dentară
Psihiatrie
Psihiatrie pediatrică
Radiologie—imagistică medicală
Radioterapie
Recuperare, medicină fizică și balneologie
Reumatologie
Sănătate publică și management
Urologie

2

8.600
8.600
8.600
8.600
8.600
8.600
6.450
6.450
6.450
8.600
8.600
6.450
6.450
6.450
6.450
6.450
6.450
6.450
8.600
6.450
6.450
8.600
6.450
6.450
8.600
6.450
8.600
6.450
6.450
6.450
8.600
6.450
6.450
8.600
8.600
6.450
8.600
8.600
8.600
8.600
6.450
6.450
8.600
6.450
6.450
8.600
6.450
6.450
6.450
8.600
8.600

11

12

MONITORUL OFICIAL AL ROMÂNIEI, PARTEA I, Nr. 552/5.VIII.2010

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind modificarea Ordinului președintelui Agenției Naționale de Administrare Fiscală nr. 819/2008
pentru aprobarea Procedurii privind declararea contribuabililor inactivi
În temeiul prevederilor art. 12 alin. (3) din Hotărârea Guvernului nr. 109/2009 privind organizarea și funcționarea Agenției
Naționale de Administrare Fiscală, cu modificările și completările ulterioare, ale art. 11 alin. (11) și (12) din Legea nr. 571/2003
privind Codul fiscal, cu modificările și completările ulterioare, precum și ale art. 78 alin. (5) lit. a) din Ordonanța Guvernului
nr. 92/2003 privind Codul de procedură fiscală, republicată, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Ordinul președintelui Agenției Naționale de
Administrare Fiscală nr. 819/2008 pentru aprobarea Procedurii
privind declararea contribuabililor inactivi, publicat în Monitorul
Oficial al României, Partea I, nr. 404 din 29 mai 2008, cu
completările ulterioare, se modifică după cum urmează:
1. Articolul 3 va avea următorul cuprins:
ăArt. 3. — (1) Declararea contribuabililor inactivi se face cu
data intrării în vigoare a ordinului președintelui Agenției
Naționale de Administrare Fiscală pentru aprobarea listei
contribuabililor declarați inactivi.
(2) Lista contribuabililor declarați inactivi se afișează la sediul
Agenției Naționale de Administrare Fiscală și se publică pe pagina
de internet a Agenției Naționale de Administrare Fiscală, la
secțiunea Informații publice — Informații privind agenții economici.
(3) Ordinul președintelui Agenției Naționale de Administrare
Fiscală pentru aprobarea listei contribuabililor declarați inactivi
intră în vigoare în termen de 15 zile de la data afișării, potrivit
prevederilor art. 44 alin. (3) din Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare.”

2. Articolul 4 va avea următorul cuprins:
ăArt. 4. — Începând cu data de întâi a lunii următoare intrării
în vigoare a ordinului președintelui Agenției Naționale de
Administrare Fiscală pentru aprobarea listei contribuabililor
declarați inactivi, se anulează, din oficiu, înregistrarea în scopuri
de TVA a persoanelor impozabile cuprinse în listă.”
3. Anexa nr. 1 se modifică și se înlocuiește cu anexa nr. 1.
4. Anexa nr. 2 se modifică și se înlocuiește cu anexa nr. 2.
5. La anexa nr. 3, sintagma ă103 «Declarație privind
accizele»” se elimină.
Art. II. — Anexele nr. 1 și 2 fac parte integrantă din prezentul
ordin.
Art. III. — Prezentul ordin se publică în Monitorul Oficial al
României, Partea I.
Art. IV. — Direcția generală proceduri pentru administrarea
veniturilor, Direcția generală de tehnologia informației, Direcția
generală de administrare a marilor contribuabili, precum și
direcțiile generale ale finanțelor publice județene și a
municipiului București vor duce la îndeplinire prevederile
prezentului ordin.

Președintele Agenției Naționale de Administrare Fiscală,
Sorin Blejnar
București, 2 august 2010.
Nr. 2.258.
ANEXA Nr. 1
(Anexa nr. 1 la Ordinul nr. 819/2008)

PROCEDURĂ

privind declararea contribuabililor inactivi
A. Prevederi generale
1. În evidența contribuabililor declarați inactivi, potrivit
prevederilor art. 78 alin. (5) lit. a) din Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare, parte componentă a
Registrului contribuabililor, sunt înscriși contribuabilii persoane
juridice sau orice alte entități fără personalitate juridică, care
îndeplinesc cumulativ următoarele criterii:
— nu au depus nicio declarație pe parcursul unui semestru
calendaristic;

— nu li s-a aprobat, la cerere, de către organul fiscal
competent o măsură privind îndeplinirea obligațiilor fiscale
declarative (regim derogatoriu).
2. Prin excepție de la prevederile pct. 1, nu vor fi declarați
inactivi contribuabilii aflați în stare de insolvență sau
contribuabilii pentru care s-a pronunțat sau a fost adoptată o
hotărâre de dizolvare.
3. În sensul prezentei proceduri, prin declarații se înțeleg
formularele:
— 100 ăDeclarație privind obligațiile de plată la bugetul de
stat”;

MONITORUL OFICIAL AL ROMÂNIEI, PARTEA I, Nr. 552/5.VIII.2010
— 102 ăDeclarație privind obligațiile de plată la bugetele
asigurărilor sociale și fondurilor speciale”;
— 300 ăDecont de taxă pe valoarea adăugată”;
— 301 ăDecont special de taxă pe valoarea adăugată”;
— 390 VIES ăDeclarație recapitulativă privind livrările/achizițiile
intracomunitare de bunuri”;
— 394 ăDeclarație informativă privind livrările/prestările și
achizițiile efectuate pe teritoriul național”.
4. Declararea contribuabililor inactivi se face cu data intrării
în vigoare a ordinului președintelui Agenției Naționale de
Administrare Fiscală pentru aprobarea listei contribuabililor
declarați inactivi.
5. Lista contribuabililor declarați inactivi se afișează la sediul
Agenției Naționale de Administrare Fiscală și se publică pe
pagina de internet a Agenției Naționale de Administrare Fiscală,
la secțiunea Informații publice — Informații privind agenții
economici. Ordinul președintelui Agenției Naționale de
Administrare Fiscală pentru aprobarea listei contribuabililor
declarați inactivi intră în vigoare în termen de 15 zile de la data
afișării, potrivit prevederilor art. 44 alin. (3) din Ordonanța
Guvernului nr. 92/2003, republicată, cu modificările și
completările ulterioare.
6. Contribuabilii declarați inactivi se reactivează dacă
îndeplinesc una dintre următoarele condiții:
— li s-a aprobat, la cerere, trecerea în regimul derogatoriu de
declarare;
— și-au îndeplinit toate obligațiile declarative.
7. Reactivarea contribuabililor declarați inactivi se face cu
data intrării în vigoare a ordinului președintelui Agenției
Naționale de Administrare Fiscală pentru aprobarea listei
contribuabililor reactivați.
8. Lista contribuabililor reactivați se afișează la sediul
Agenției Naționale de Administrare Fiscală și se publică pe
pagina de internet a Agenției Naționale de Administrare Fiscală,
la secțiunea Informații publice — Informații privind agenții
economici. Ordinul președintelui Agenției Naționale de
Administrare Fiscală pentru aprobarea listei contribuabililor
reactivați intră în vigoare în termen de 15 zile de la data afișării,
potrivit prevederilor art. 44 alin. (3) din Ordonanța Guvernului
nr. 92/2003, republicată, cu modificările și completările
ulterioare.
9. Nu se înscriu în lista contribuabililor declarați inactivi acei
contribuabili care, urmare notificărilor transmise de organul
fiscal, depun declarații fiscale conform pct. 3, până la data
aprobării listei contribuabililor declarați inactivi prin ordin al
președintelui Agenției Naționale de Administrare Fiscală.
10. Prezenta procedură nu se aplică persoanelor fizice care
desfășoară activități economice în mod independent sau
exercită profesii libere, precum și contribuabililor care au fost
declarați inactivi, potrivit condițiilor privind declararea
contribuabililor inactivi de către organele de inspecție
fiscală/organele de control din cadrul Agenției Naționale de
Administrare Fiscală și din unitățile sale subordonate.
11. Prezenta procedură se aplică de către compartimentele
cu atribuții în domeniul gestionării Registrului contribuabililor și
declarațiilor fiscale din cadrul organelor fiscale competente,
denumite în continuare compartimente de specialitate.
12. Organul fiscal competent este organul fiscal în a cărui
evidență fiscală este înregistrat contribuabilul.
13. Transmiterea listelor prevăzute de prezenta procedură
între nivelele ierarhice implicate se face numai în format
electronic.
B. Procedura privind înscrierea contribuabililor în
evidența contribuabililor inactivi
1. Lunar, organul fiscal competent întocmește lista
contribuabililor care nu și-au îndeplinit obligațiile declarative,

13

emite și transmite notificări acestei categorii de contribuabili,
conform procedurilor de administrare în vigoare.
2. Semestrial, în termen de 15 zile de la data transmiterii
notificărilor pentru termenele de declarare 25 ianuarie, respectiv
25 iulie, organul fiscal competent întocmește lista contribuabililor
care îndeplinesc condițiile pentru a fi declarați inactivi, eliminând
din lista contribuabililor care nu și-au îndeplinit obligațiile
declarative acei contribuabili care au depus declarațiile ca
urmare a notificărilor primite.
3. Pentru întocmirea listei prevăzute la pct. 2 se au în vedere
următoarele:
a) se selectează numai acei contribuabili care, în decursul
unui semestru calendaristic, nu au depus nicio declarație fiscală,
dintre cele prevăzute la lit. A pct. 3, dacă nu li s-a aprobat, la
cerere, de către organul fiscal competent, regimul derogatoriu;
b) nu se selectează contribuabilii aflați în stare de insolvență
sau contribuabilii pentru care s-a pronunțat sau a fost adoptată
o hotărâre de dizolvare, conform legii;
c) nu se selectează sediile secundare ale contribuabililor,
care au numai obligații de declarare a impozitului pe venitul din
salarii.
4. Lista prevăzută la pct. 2 conține, în mod obligatoriu,
următoarele informații:
a) denumirea contribuabilului;
b) codul de identificare fiscală;
c) domiciliul fiscal;
d) codul de identificare fiscală pentru fiecare sediu secundar
înregistrat fiscal al respectivului contribuabil.
5. În maximum 5 zile de la expirarea termenului prevăzut la
pct. 2, listele cuprinzând contribuabilii care îndeplinesc condițiile
pentru a fi declarați inactivi se transmit Direcției generale de
tehnologia informației.
6. În termen de 5 zile de la primirea listelor cuprinzând
contribuabilii care îndeplinesc condițiile pentru a fi declarați
inactivi, Direcția generală de tehnologia informației întocmește
lista contribuabililor care îndeplinesc condițiile pentru a fi
declarați inactivi, consolidată la nivelul întregii țări, și o transmite
Direcției generale proceduri pentru administrarea veniturilor, în
vederea elaborării proiectului de ordin al președintelui Agenției
Naționale de Administrare Fiscală pentru aprobarea acestei
liste.
7. Proiectul de ordin al președintelui Agenției Naționale de
Administrare Fiscală pentru aprobarea listei contribuabililor
declarați inactivi se publică pe pagina de internet a Agenției
Naționale de Administrare Fiscală, în conformitate cu
prevederile Legii nr. 52/2003 privind transparența decizională în
administrația publică.
8. La data publicării proiectului de ordin pe pagina de
internet, Direcția generală de tehnologia informației transmite
organelor fiscale competente lista contribuabililor care
îndeplinesc condițiile pentru a fi declarați inactivi, înscriși în
evidențele lor fiscale.
9. În termen de maximum 5 zile de la data publicării
proiectului de ordin pe pagina de internet organul fiscal
competent transmite fiecărui contribuabil din listă, aflat în
competența sa de administrare, câte o notificare privind
includerea în lista contribuabililor care îndeplinesc condițiile
pentru a fi declarați inactivi, precum și condițiile care trebuie
îndeplinite pentru evitarea acestui fapt.
10. În termen de 3 zile de la expirarea termenului de 30 de
zile de la data publicării proiectului de ordin pe pagina de
internet, potrivit pct. 7, organele fiscale competente transmit
Direcției generale de tehnologia informației lista finală a

14

MONITORUL OFICIAL AL ROMÂNIEI, PARTEA I, Nr. 552/5.VIII.2010

contribuabililor care îndeplinesc condițiile pentru a fi declarați
inactivi.
11. Pentru întocmirea listei finale prevăzute la pct. 10,
organul fiscal competent verifică în evidențele fiscale proprii,
pentru fiecare contribuabil înscris în listă, dacă sunt îndeplinite,
în continuare, condițiile pentru a fi declarat inactiv.
12. Listele finale cuprinzând contribuabilii care îndeplinesc
condițiile pentru a fi declarați inactivi vor fi însoțite de o adresă
de înaintare, semnată de directorul executiv, care va cuprinde,
pentru fiecare organ fiscal competent din cadrul direcției
generale, numărul de contribuabili cuprinși în listă, precum și
numele, prenumele, funcția și semnătura tuturor persoanelor
responsabile pentru întocmirea listelor.
13. În cazul Direcției generale de administrare a marilor
contribuabili, lista finală prevăzută la pct. 12 se semnează de
directorul general.
14. După primirea listei finale a contribuabililor care
îndeplinesc condițiile pentru a fi declarați inactivi, Direcția
generală proceduri pentru administrarea veniturilor asigură
parcurgerea etapelor de aprobare a ordinului președintelui
Agenției Naționale de Administrare Fiscală pentru aprobarea
listei contribuabililor declarați inactivi, de publicare pe pagina de
internet a Agenției Naționale de Administrare Fiscală și afișare
la sediul Agenției Naționale de Administrare Fiscală a ordinului
aprobat.
15. Direcția generală proceduri pentru administrarea
veniturilor informează Direcția de comunicare, relații publice și
mass-media, pentru a aduce la cunoștința publică data intrării în
vigoare a ordinului președintelui Agenției Naționale de
Administrare Fiscală pentru aprobarea listei contribuabililor
declarați inactivi, prin afișare pe pagina de internet a Agenției
Naționale de Administrare Fiscală și prin comunicate de presă.
C. Procedura privind scoaterea contribuabililor din
evidența contribuabililor declarați inactivi
1. În prima zi a fiecărei luni, organul fiscal competent
întocmește, pentru luna precedentă, lista contribuabililor
declarați inactivi care îndeplinesc condițiile pentru reactivare,
prevăzute la lit. A pct. 6.
2. Pentru întocmirea listei contribuabililor declarați inactivi
care îndeplinesc condițiile pentru reactivare, pentru fiecare
contribuabil înscris în lista contribuabililor declarați inactivi se
verifică dacă sunt îndeplinite condițiile de reactivare.
3. Rezultatele analizei efectuate se înscriu într-un referat
care cuprinde, pentru fiecare contribuabil, în afara datelor de
identificare ale acestuia, motivația propunerii de reactivare.
Referatul se aprobă de conducătorul organului fiscal competent.
4. După aprobarea referatului cu propunerea de reactivare,
organul fiscal competent întocmește lista contribuabililor care
îndeplinesc condițiile pentru a fi reactivați, care conține
următoarele informații:
a) denumirea contribuabilului;
b) codul de identificare fiscală;
c) domiciliul fiscal;
d) codul de identificare fiscală pentru fiecare sediu secundar
înregistrat fiscal al respectivului contribuabil.
5. Lista contribuabililor care îndeplinesc condițiile pentru a fi
reactivați se transmite Direcției generale de tehnologia
informației până cel târziu la data de 5 a fiecărei luni și va fi
însoțită de o adresă de înaintare, semnată de directorul
executiv/directorul general, care va cuprinde numărul de
contribuabili cuprinși în listă.

6. Direcția generală de tehnologia informației transmite
Direcției generale proceduri pentru administrarea veniturilor lista
contribuabililor care îndeplinesc condițiile pentru a fi reactivați,
în vederea parcurgerii etapelor de aprobare a ordinului
președintelui Agenției Naționale de Administrare Fiscală pentru
aprobarea listei contribuabililor reactivați și de publicare pe
pagina de internet a Agenției Naționale de Administrare Fiscală
și afișare la sediul Agenției Naționale de Administrare Fiscală a
ordinului aprobat.
7. Ordinul intră în vigoare în termen de 15 zile de la data
afișării, potrivit prevederilor art. 44 alin. (3) din Ordonanța
Guvernului nr. 92/2003, republicată, cu modificările și
completările ulterioare.
8. La data reactivării unui contribuabil se reactivează toate
sediile secundare care aparțin respectivului contribuabil.
D. Publicarea evidenței contribuabililor declarați inactivi
pe pagina de internet a Agenției Naționale de Administrare
Fiscală
1. Se constituie, ca secțiune în cadrul Registrului
contribuabililor, evidența contribuabililor inactivi, cu următoarea
structură:
— denumirea contribuabilului;
— codul de identificare fiscală;
— domiciliul fiscal;
— situația curentă a contribuabilului, care cuprinde, după
caz:
— data declarării ca inactiv (zz/ll/aa) și data anulării codului
de TVA (zz/ll/aa), precum și ordinul prin care a fost declarat
inactiv;
— data reactivării ca urmare a îndeplinirii condițiilor de
reactivare (zz/ll/aa) și data reînregistrării în scopuri de TVA,
precum și ordinul prin care a fost reactivat;
— data încetării activității/radierii;
— mențiunea că nu figurează în lista contribuabililor declarați
inactivi;
— situația anterioară a contribuabilului (istoricul), care
cuprinde, după caz:
— perioadele anterioare de inactivitate (de la zz/ll/aa până la
zz/ll/aa). Pentru fiecare perioadă de inactivitate se vor menționa
data anulării codului de TVA, data reînregistrării în scopuri de
TVA și ordinul prin care a fost declarat inactiv sau a fost
reactivat, după caz;
— mențiunea că nu figurează în perioadele anterioare în lista
contribuabililor declarați inactivi.
2. În cazul contribuabililor care au sedii secundare, în
evidență se înscriu și sediile secundare înregistrate fiscal.
3. Evidența contribuabililor declarați inactivi se actualizează
în termen de două zile lucrătoare de la data intrării în vigoare a
fiecărui ordin al președintelui Agenției Naționale de Administrare
Fiscală pentru:
a) aprobarea listei contribuabililor declarați inactivi;
b) aprobarea listei contribuabililor reactivați;
c) eliminarea din lista contribuabililor declarați inactivi a
contribuabililor declarați inactivi ca urmare a unei erori materiale.
4. Evidența contribuabililor declarați inactivi se actualizează
cu contribuabilii radiați, înscriind pentru fiecare contribuabil data
radierii/încetării activității. Contribuabilii radiați se mențin în
evidența contribuabililor declarați inactivi 5 ani de la data radierii.
5. Evidența contribuabililor declarați inactivi astfel întocmită
se publică pe pagina de internet a Agenției Naționale de
Administrare Fiscală.

MONITORUL OFICIAL AL ROMÂNIEI, PARTEA I, Nr. 552/5.VIII.2010

15
ANEXA Nr. 2
(Anexa nr. 2 la Ordinul nr. 819/2008)

A. Procedura de scoatere din evidența contribuabililor
declarați inactivi ca urmare a unei erori materiale
1. Contribuabilii declarați inactivi ca urmare a unei erori
materiale se scot din evidența contribuabililor inactivi, din oficiu,
de către organul fiscal competent sau la solicitarea scrisă a
reprezentantului legal al contribuabilului declarat inactiv, după
caz.
2. În cazul în care un contribuabil constată că, din eroare
materială, a fost înscris în lista contribuabililor declarați inactivi,
poate solicita eliminarea din listă, prin depunerea la organul
fiscal competent, direct sau prin împuternicit, a unei cereri.
3. După primirea cererii, organul fiscal competent verifică în
evidențele fiscale proprii dacă respectivul contribuabil a fost
declarat inactiv ca urmare a unei erori materiale a organului
fiscal.
4. Dacă între datele și documentele furnizate de contribuabil
prin cerere și datele din evidența fiscală există neconcordanțe
privitoare la condițiile pe baza cărora contribuabilul a fost
declarat inactiv, organul fiscal competent solicită prezența
contribuabilului la sediul său, în vederea clarificării situației
fiscale, prin transmiterea notificării prevăzute în anexa nr. 3 la
ordin.
4.1. Notificarea se întocmește în două exemplare, dintre care
un exemplar se comunică contribuabilului, iar cel de-al doilea
exemplar se arhivează la dosarul fiscal al acestuia.
4.2. În cazul în care contribuabilul notificat nu se prezintă
pentru clarificarea situației fiscale în termen de 15 zile de la data
comunicării notificării, solicitarea de eliminare din lista
contribuabililor declarați inactivi se respinge.
4.3. În acest caz, compartimentul de specialitate întocmește
o notă care cuprinde în mod obligatoriu motivația respingerii și
la care se anexează notificarea transmisă contribuabilului. Nota
se supune aprobării conducătorului organului fiscal competent.
4.4. Motivația respingerii cererii de eliminare din lista
contribuabililor declarați inactivi se comunică, în scris,
contribuabilului.
4.5. În cazul în care contribuabilul revine cu o nouă cerere,
se reia procedura prevăzută la pct. 1—4.
5. Dacă organul fiscal competent constată, din oficiu sau ca
urmare a solicitării contribuabilului, că un contribuabil a fost
declarat inactiv ca urmare a unei erori materiale, compartimentul
de specialitate întocmește un referat, care conține în mod
obligatoriu:
— datele de identificare ale contribuabilului (denumire,
domiciliu fiscal, cod de identificare fiscală);
— numărul și data ordinului președintelui Agenției Naționale
de Administrare Fiscală prin care respectivul contribuabil a fost
declarat inactiv;
— dacă propunerea de scoatere din evidența contribuabililor
inactivi este făcută din oficiu de către organul fiscal sau ca
urmare a unei cereri a contribuabilului (numărul și data cererii);
— descrierea situației care a condus la înscrierea
contribuabilului în evidența contribuabililor declarați inactivi din
eroare materială;
— propunerea de scoatere din evidența contribuabililor
declarați inactivi din eroare materială.
6. Referatul se semnează de către persoana care l-a
întocmit, se vizează de către conducătorul compartimentului de
specialitate și de către conducătorul organului fiscal.
7. Referatul vizat de către conducătorul organului fiscal și,
după caz, cererea contribuabilului se înaintează spre aprobare
directorului executiv al direcției generale a finanțelor publice
coordonatoare.

8. În cazul Direcției generale de administrare a marilor
contribuabili, referatul se aprobă de către directorul general.
9. Pe baza referatelor aprobate se întocmesc listele
cuprinzând datele de identificare ale contribuabililor declarați
inactivi ca urmare a unei erori materiale.
10. Listele și propunerea de eliminare din lista contribuabililor
inactivi, semnate de directorul executiv/directorul general, se
transmit în format electronic, scanate, de direcțiile generale ale
finanțelor publice județene și a municipiului București, precum și
de Direcția generală de administrare a marilor contribuabili către
Direcția generală de tehnologia informației și vor fi însoțite de o
adresă de înaintare, semnată de directorul executiv/directorul
general, care va cuprinde numărul de contribuabili cuprinși în
listă.
11. Procedura prevăzută la pct. 5—10 se desfășoară în
maximum 3 zile lucrătoare.
12. Zilnic, Direcția generală de tehnologia informației
transmite Direcției generale proceduri pentru administrarea
veniturilor lista cuprinzând datele de identificare ale
contribuabililor eliminați din lista contribuabililor inactivi, în
vederea parcurgerii etapelor de aprobare a ordinului
președintelui Agenției Naționale de Administrare Fiscală pentru
eliminarea din listă a contribuabililor declarați inactivi ca urmare
a unei erori materiale și de publicare pe pagina de internet a
Agenției Naționale de Administrare Fiscală și afișare la sediul
Agenției Naționale de Administrare Fiscală a ordinului aprobat.
13. Ordinul intră în vigoare în termen de 15 zile de la data
afișării, potrivit prevederilor art. 44 alin. (3) din Ordonanța
Guvernului nr. 92/2003 privind Codul de procedură fiscală,
republicată, cu modificările și completările ulterioare.
14. Regimul stabilit pentru contribuabil la îndreptarea erorii
materiale referitoare la înscrierea în lista contribuabililor inactivi,
prevăzut la pct. 10, se aplică în mod corespunzător sediilor
secundare înființate de contribuabilul respectiv.
15. Contribuabilii declarați inactivi ca urmare a unei erori
materiale se elimină din listă și își păstrează calitatea de
contribuabili activi pe toată perioada de la data intrării în vigoare
a ordinului președintelui Agenției Naționale de Administrare
Fiscală prin care au fost declarați inactivi și până la data intrării
în vigoare a ordinului președintelui Agenției Naționale de
Administrare Fiscală pentru eliminarea din lista contribuabililor
inactivi.
16. În cazul contribuabililor declarați inactivi ca urmare a unei
erori materiale și eliminați din listă, se anulează și scoaterea din
evidența persoanelor impozabile înregistrate în scopuri de TVA.
În acest caz, se menține data înregistrării în scopuri de TVA
inițială, contribuabilul păstrându-și această calitate inclusiv pe
perioada cuprinsă între data intrării în vigoare a ordinului
președintelui Agenției Naționale de Administrare Fiscală prin
care au fost declarați inactivi și data intrării în vigoare a ordinului
președintelui Agenției Naționale de Administrare Fiscală pentru
eliminarea din lista contribuabililor inactivi.
17.1. Dacă, în urma solicitării depuse de contribuabil, organul
fiscal constată că respectivul contribuabil nu a fost declarat
inactiv ca urmare a unei erori materiale, compartimentul de
specialitate întocmește o notă care va cuprinde în mod
obligatoriu motivația respingerii cererii. Nota se supune aprobării
conducătorului organului fiscal competent.
17.2. Motivația respingerii cererii de eliminare din lista
contribuabililor declarați inactivi se comunică, în scris,
contribuabilului.

16

MONITORUL OFICIAL AL ROMÂNIEI, PARTEA I, Nr. 552/5.VIII.2010

18. Documentația care a stat la baza aprobării/respingerii
cererii de eliminare din lista contribuabililor inactivi se arhivează
la dosarul fiscal al contribuabilului.
B. Procedura de scoatere din evidența contribuabililor
declarați inactivi a contribuabililor radiați
1. Contribuabilii care au fost declarați inactivi și care își
încetează activitatea se elimină automat din lista contribuabililor
inactivi.
2. În sensul prezentei proceduri, contribuabilii care își
încetează activitatea, denumiți în continuare contribuabili radiați,
sunt:
a) comercianții radiați din registrul comerțului;
b) ceilalți contribuabili, cu excepția comercianților, care la
încetarea condițiilor care au generat înregistrarea fiscală au
depus certificatul de înregistrare fiscală, în vederea anulării.
3. În prima zi a fiecărei luni, compartimentul de specialitate
din cadrul organului fiscal competent întocmește un referat, care
conține în mod obligatoriu:
— datele de identificare ale contribuabililor radiați (denumire,
domiciliu fiscal, cod de identificare fiscală);
— numărul și data documentului care atestă radierea;
— numărul și data ordinului președintelui Agenției Naționale
de Administrare Fiscală prin care respectivii contribuabili au fost
declarați inactivi;
— propunerea de scoatere din evidența contribuabililor
declarați inactivi a contribuabililor radiați.

Cristina-Gabriela F. Popescu

4. Referatul se semnează de către persoana care l-a
întocmit, se vizează de către conducătorul compartimentului de
specialitate și de către conducătorul organului fiscal.
5. Referatul vizat de către conducătorul organului fiscal se
înaintează spre aprobare directorului executiv al direcției
generale a finanțelor publice coordonatoare.
6. În cazul Direcției generale de administrare a marilor
contribuabili, referatul se aprobă de către directorul general.
7. Pe baza referatului aprobat se întocmește lista cuprinzând
datele de identificare ale contribuabililor declarați inactivi care
au fost radiați din Registrul contribuabililor.
8. Listele, semnate de directorul executiv/directorul general,
se transmit în format electronic, scanate, de direcțiile generale
ale finanțelor publice județene și a municipiului București,
precum și de Direcția generală de administrare a marilor
contribuabili către Direcția generală de tehnologia informației și
vor fi însoțite de o adresă de înaintare, semnată de directorul
executiv/directorul general, care va cuprinde numărul de
contribuabili cuprinși în listă.
9. Procedura prevăzută la pct. 3—8 se desfășoară în
maximum 5 zile lucrătoare.
10. În prima zi de la primirea listelor prevăzute la pct. 8,
Direcția generală de tehnologia informației elimină contribuabilii
înscriși în aceste liste din lista contribuabililor declarați inactivi.
11. Direcția generală de tehnologia informației transmite
Direcției proceduri pentru administrarea veniturilor, spre
informare, numărul contribuabililor radiați, eliminați din lista
contribuabililor declarați inactivi.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 552/5.VIII.2010 conține 16 pagini.

Prețul: 3,20 lei

&JUYDGY|445383]
ISSN 1453—4495

