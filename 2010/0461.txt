PARTEA I

Anul 178 (XXII) — Nr. 461

Marți, 6 iulie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

132. — Lege privind colectarea selectivă a deșeurilor în
instituțiile publice ........................................................

2–4

619. — Decret pentru promulgarea Legii privind colectarea
selectivă a deșeurilor în instituțiile publice ................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.878. — Ordin al ministrului finanțelor publice privind
întocmirea situațiilor financiare anuale de către
entitățile care au optat pentru un exercițiu financiar
diferit de anul calendaristic, potrivit art. 27 alin. (3) din
Legea contabilității nr. 82/1991 ..................................

5–16

2

MONITORUL OFICIAL AL ROMÂNIEI, PARTEA I, Nr. 461/6.VII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind colectarea selectivă a deșeurilor în instituțiile publice
Parlamentul României adoptă prezenta lege.
Art. 1. — Obiectul prezentei legi îl constituie instituirea
obligativității colectării selective a deșeurilor în instituțiile publice,
astfel cum sunt definite în Legea nr. 500/2002 privind finanțele
publice, cu modificările și completările ulterioare, precum și în
instituțiile în care statul este acționar majoritar, denumite în
continuare instituții publice.
Art. 2. — Prin aplicarea prezentei legi se urmăresc:
a) creșterea gradului de reciclare și de valorificare a
deșeurilor colectate selectiv, prevăzute la art. 3;
b) creșterea gradului de informare și de conștientizare,
precum și educarea funcționarilor publici, a angajaților și a
cetățenilor cu privire la colectarea selectivă și managementul
deșeurilor.
Art. 3. — Fără a aduce atingere legislației privind ambalajele
și deșeurile de ambalaje, prevederile prezentei legi se aplică
următoarelor categorii de deșeuri:
a) deșeuri de hârtie și carton;
b) deșeuri de metal și plastic;
c) deșeuri de sticlă.
Art. 4. — Organizarea și operaționalizarea colectării selective
în instituțiile publice se realizează direct, de către reprezentanții
instituției publice, sau prin delegarea acestei responsabilități
către terți, respectiv societăți comerciale și/sau organizații
neguvernamentale nonprofit, în condițiile Ordonanței de urgență
a Guvernului nr. 34/2006 privind atribuirea contractelor de
achiziție publică, a contractelor de concesiune de lucrări publice
și a contractelor de concesiune de servicii, aprobată cu
modificări și completări prin Legea nr. 337/2006, cu modificările
și completările ulterioare.
Art. 5. — Operaționalizarea colectării selective în instituțiile
publice se realizează prin:
a) organizarea colectării selective a deșeurilor în interiorul
instituției publice;
b) încheierea unui contract de predare a deșeurilor colectate
selectiv cu un operator economic autorizat, care să preia
deșeurile colectate selectiv în vederea reciclării/valorificării
corespunzătoare a acestora.
Art. 6. — (1) Fiecare instituție publică are obligația de a stabili
responsabilitatea implementării colectării selective a deșeurilor
în cadrul instituției în sarcina unui angajat din departamentul
administrativ sau de a delega această responsabilitate către
terți.
(2) Stabilirea persoanei responsabile se realizează prin act al
conducătorului instituției publice, în termen de 30 de zile de la
data intrării în vigoare a prezentei legi. În acest scop, atribuțiile
persoanei astfel desemnate, prevăzute în fișa postului, se
modifică
în
mod
corespunzător,
prin
includerea

responsabilităților privind colectarea selectivă la nivelul instituției
publice.
(3) În cazul în care instituția publică deleagă
responsabilitatea implementării colectării selective către terți,
sarcina numirii persoanei responsabile revine terței părți, în
termen de 30 de zile de la data intrării în vigoare a contractului.
Art. 7. — (1) Fiecare instituție publică este obligată să
elaboreze un plan de măsuri privind colectarea selectivă a
propriilor deșeuri, pe categoriile prevăzute la art. 3, în termen
de 60 de zile de la data intrării în vigoare a prezentei legi.
(2) În cazul în care instituția publică deleagă
responsabilitatea colectării selective către terți, obligativitatea
elaborării planului de măsuri privind colectarea selectivă revine
terței părți, în termen de 60 de zile de la data intrării în vigoare
a contractului.
(3) Planul de măsuri privind colectarea selectivă prevăzut la
alin. (1) va conține, în mod obligatoriu, următoarele informații:
a) numele și datele de contact ale responsabilului cu
organizarea colectării selective la nivelul instituției publice;
b) descrierea organizării colectării selective (scop, tipuri de
containere, planșe cu precizarea amplasării locațiilor);
c) obligațiile angajaților și măsurile aplicabile în cazul
nerespectării îndatoririlor;
d) modalitatea de stocare temporară a deșeurilor colectate;
e) programul de instruire a angajaților privind colectarea
selectivă a deșeurilor;
f) programul de raportare a rezultatelor;
g) programul de informare a vizitatorilor instituției publice;
h) detaliile contractului de predare a deșeurilor colectate
selectiv.
Art. 8. — Instituțiile publice sunt obligate să asigure
finanțarea pentru colectarea selectivă a deșeurilor generate în
cadrul acestora, pe categoriile prevăzute la art. 3.
Art. 9. — Sistemul de colectare selectivă a deșeurilor trebuie
să respecte următoarele condiții:
a) containerele și recipientele folosite pentru colectarea
selectivă se inscripționează cu denumirea materialului/
materialelor pentru care sunt destinate;
b) în fiecare birou/incintă al/a instituției publice vor fi
amplasate 3 recipiente de colectare selectivă a deșeurilor.
Acestea vor avea următoarele culori, în funcție de tipul de
deșeuri colectate: albastru pentru deșeuri de hârtie și carton,
galben pentru deșeuri de metal și plastic și alb/verde pentru
sticla albă/colorată;
c) pe fiecare etaj/nivel al instituției publice vor fi amplasate
recipiente de colectare selectivă;

MONITORUL OFICIAL AL ROMÂNIEI, PARTEA I, Nr. 461/6.VII.2010
d) recipientele vor fi amplasate într-un loc ușor accesibil,
marcat și indicat corespunzător;
e) fiecare instituție publică este obligată să înființeze la
intrarea în instituție un punct de colectare selectivă a deșeurilor
destinat vizitatorilor și să asigure informarea acestora în acest
scop, prin exemplificarea tipurilor de deșeuri corespunzătoare
fiecărui container;
f) recipientele din interiorul clădirii aparținând instituției
publice vor fi golite în funcție de intensitatea activității/ritmul de
umplere de către personalul însărcinat cu efectuarea curățeniei;
g) marcarea containerelor în culorile prevăzute la lit. b) se
poate face prin vopsire, prin aplicare de folie adezivă sau prin alt
procedeu similar, pe minimum 20% din suprafața totală vizibilă;
h) inscripționarea și aplicarea marcajului colorat trebuie să
fie durabile și vizibile, astfel încât să se asigure identificarea
destinației containerelor și a recipientelor de colectare selectivă.
Art. 10. — (1) Instituția publică este obligată să pună la
dispoziția operatorului economic autorizat să preia deșeurile
colectate selectiv spații de depozitare speciale în incinta
instituției publice.
(2) În spațiile de depozitare vor fi instalate containere de
colectare selectivă a deșeurilor de mare capacitate. Numărul și
capacitatea containerelor se calculează în funcție de cantitatea
de deșeuri colectate și de numărul lunar de goliri.
(3) Preluarea deșeurilor colectate selectiv se face la intervale
de timp de maximum 30 de zile. Periodicitatea preluării
deșeurilor este stabilită în contractul încheiat între instituția
publică și operatorul economic autorizat.
Art. 11. — (1) Fiecare instituție publică este obligată să
implementeze un program de informare și instruire a propriilor
angajați cu privire la organizarea colectării selective a deșeurilor,
fie prin forțe proprii, fie prin delegarea responsabilității către terți,
în termen de 60 de zile de la intrarea în vigoare a prezentei legi.
(2) Personalul însărcinat cu efectuarea curățeniei va fi instruit
suplimentar.
(3) În cazul în care instituția publică deleagă
responsabilitatea implementării colectării selective către terți,
obligativitatea implementării programului prevăzut la alin. (1)
revine terței părți, în termen de 90 de zile de la data intrării în
vigoare a contractului.
Art. 12. — (1) Fiecare instituție publică este obligată ca, în
termen de 90 de zile de la intrarea în vigoare a prezentei legi, să
încheie un contract de predare a deșeurilor colectate selectiv cu
un operator economic autorizat, care să garanteze predarea
acestora în vederea reciclării și tratării corespunzătoare,
conform legislației specifice în domeniu, fie prin forțe proprii, fie
prin delegarea responsabilității către terți.
(2) În cazul în care instituția publică deleagă
responsabilitatea încheierii contractului de predare a deșeurilor

3

colectate selectiv, obligativitatea încheierii contractului de
predare a deșeurilor colectate selectiv revine terței părți, în
termen de 90 de zile de la data intrării în vigoare a contractului
dintre instituția publică și terța parte.
(3) Operatorii economici prevăzuți la alin. (1) cu care se vor
încheia contractele de predare a deșeurilor colectate selectiv se
supun autorizării în conformitate cu prevederile legale în
vigoare.
Art. 13. — (1) Fiecare instituție publică este obligată să țină
evidența cantităților de deșeuri colectate selectiv.
(2) Deșeurile colectate selectiv vor fi cântărite la predare, iar
cantitățile vor fi consemnate într-un registru de evidență a
deșeurilor colectate selectiv, conform modelului prevăzut în
anexa care face parte integrantă din prezenta lege. Datele din
registru vor fi raportate lunar către Agenția Națională pentru
Protecția Mediului.
Art. 14. — Neîndeplinirea de către responsabilul cu
organizarea colectării selective a atribuțiilor prevăzute în fișa
postului atrage răspunderea disciplinară a acestuia.
Art. 15. — Următoarele fapte constituie contravenție și se
sancționează după cum urmează:
A. cu amendă de la 500 lei la 1.000 lei, nerespectarea de
către conducătorul instituției publice a următoarelor obligații:
a) de a delega responsabilitatea privind gestionarea
colectării selective unui angajat al instituției sau unui terț;
b) de a asigura aplicarea colectării selective a deșeurilor în
interiorul instituției publice pe care o conduce;
B. cu amendă de la 500 lei la 3.000 lei, nerespectarea de
către conducătorul instituției publice sau de terța parte a
obligației de a încheia un contract de predare a deșeurilor
colectate selectiv către un operator economic autorizat pentru
reciclarea/valorificarea acestora;
C. cu amendă de la 5.000 lei la 10.000 lei:
a) preluarea deșeurilor care nu sunt colectate selectiv de
către operatorul economic autorizat să preia deșeurile;
b) neasigurarea de către operatorul economic autorizat a
preluării selective a deșeurilor.
Art. 16. — Constatarea contravențiilor și aplicarea
sancțiunilor prevăzute la art. 15 se fac de către comisarii și
persoanele împuternicite din cadrul Gărzii Naționale de Mediu.
Art. 17. — Dispozițiile referitoare la contravențiile prevăzute
la art. 15 și 16 se completează cu prevederile Ordonanței
Guvernului nr. 2/2001 privind regimul juridic al contravențiilor,
aprobată cu modificări și completări prin Legea nr. 180/2002, cu
modificările și completările ulterioare.
Art. 18. — Prezenta lege intră în vigoare la 30 de zile de la
data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 30 iunie 2010.
Nr. 132.

4

MONITORUL OFICIAL AL ROMÂNIEI, PARTEA I, Nr. 461/6.VII.2010
ANEXĂ

— Model —
R E G I S T R U L D E E V I D E N Ț Ă A D E Ș E U R I L O R C O L E C TAT E S E L E C T I V

A. Date de identificare
Date de înregistrare:
Denumirea instituției publice .
................................................... .
Sediul: localitatea
.
..................... ...
.., sectorul ................ , str. ...........
nr.
. ................................................. . ., cod poștal .....................................................
,
județul
.................................................................................................
.
Date de contact: telefon
................
, fax
...........
., e-mail
.....

B. Detalii despre instituție
1. Numărul total de salariați la data de 31 decembrie .........

C. Cantitatea de deșeuri colectate
Nr.
crt.

Codul deșeului1)

Denumirea deșeului

Cantitatea colectată
(kg)

1

1) Se va înscrie codul deșeului potrivit Listei cuprinzând deșeurile, inclusiv deșeurile periculoase, aprobată prin Hotărârea
Guvernului nr. 856/2002 privind evidența gestiunii deșeurilor și pentru aprobarea listei cuprinzând deșeurile, inclusiv deșeurile
periculoase, cu completările ulterioare.

PREȘEDINTELE ROMÂNIEI

DECRET
pentru promulgarea Legii privind colectarea selectivă
a deșeurilor în instituțiile publice
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind colectarea selectivă a deșeurilor
în instituțiile publice și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 29 iunie 2010.
Nr. 619.

MONITORUL OFICIAL AL ROMÂNIEI, PARTEA I, Nr. 461/6.VII.2010

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind întocmirea situațiilor financiare anuale de către entitățile care au optat pentru un exercițiu
financiar diferit de anul calendaristic, potrivit art. 27 alin. (3) din Legea contabilității nr. 82/1991
În baza art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
în temeiul prevederilor art. 4, art. 27 alin. (3) și ale art. 28 alin. (1) din Legea contabilității nr. 82/1991, republicată,
ministrul finanțelor publice emite prezentul ordin.
Art. 1. — (1) Potrivit prevederilor art. 28 alin. (1) din Legea
contabilității nr. 82/1991, republicată, persoanele prevăzute la
art. 1 din lege au obligația să întocmească situații financiare
anuale.
(2) Pentru scopuri contabile, exercițiul financiar poate fi diferit
de anul calendaristic, în cazurile prevăzute la art. 27 alin. (3) din
Legea nr. 82/1991, republicată.
(3) Sucursalele cu sediul în România care aparțin unei
persoane juridice străine, respectiv filialele unei societăți-mamă
străine sau filialele filialelor unei societăți-mamă străine, care au
optat pentru un exercițiu financiar diferit de anul calendaristic,
potrivit art. 27 alin. (3) din Legea nr. 82/1991, republicată, sunt
denumite în înțelesul prezentului ordin entități.
Art. 2. — Entitățile care fac obiectul prezentului ordin au
următoarele obligații:
a) să întocmească și să depună situații financiare anuale în
condițiile prevăzute de prezentul ordin;
b) să înștiințeze în scris unitatea teritorială a Ministerului
Finanțelor Publice despre exercițiul financiar ales, potrivit art. 27
alin. (3) din Legea nr. 82/1991, republicată, conform prevederilor
Ordinului ministrului finanțelor publice nr. 864/2010 privind unele
aspecte referitoare la întocmirea raportărilor anuale și a
situațiilor financiare anuale. În acest scop, entitatea trebuie să
facă dovada că este sucursală a unei persoane juridice străine,
respectiv filială a unei societăți-mamă străine sau filială a unei
filiale a unei societăți-mamă străine, care are exercițiul financiar
diferit de anul calendaristic.
Art. 3. — (1) Entitățile care la data bilanțului depășesc limitele
a două dintre următoarele 3 criterii (denumite în continuare
criterii de mărime):
— total active: 3.650.000 euro;
— cifră de afaceri netă: 7.300.000 euro;
— număr mediu de salariați în cursul exercițiului financiar: 50
întocmesc situații financiare anuale care cuprind:
— bilanț;
— cont de profit și pierdere;
— situația modificărilor capitalului propriu;
— situația fluxurilor de numerar;
— notele explicative la situațiile financiare anuale.

(2) Entitățile care la data bilanțului nu depășesc limitele a
două dintre criteriile de mărime prevăzute la alin. (1) întocmesc
situații financiare anuale simplificate care cuprind:
— bilanț prescurtat;
— cont de profit și pierdere;
— note explicative la situațiile financiare anuale simplificate.
Opțional, ele pot întocmi situația modificărilor capitalului propriu
și/sau situația fluxurilor de numerar.
(3) Structura formularelor de bilanț, respectiv bilanț prescurtat
și cont de profit și pierdere, este prevăzută în anexa care face
parte integrantă din prezentul ordin.
(4) Entitățile care au întocmit situații financiare anuale
simplificate întocmesc situațiile financiare anuale prevăzute la
alin. (1) numai dacă în două exerciții financiare consecutive
depășesc limitele a două dintre cele 3 criterii de mărime
prevăzute la alin. (1). Entitățile care au întocmit situațiile
financiare anuale prevăzute la alin. (1) întocmesc situații
financiare anuale simplificate numai dacă în două exerciții
financiare consecutive nu depășesc limitele a două dintre cele
3 criterii de mărime prevăzute la alin. (1).
(5) În cazul entităților nou-înființate, acestea pot întocmi
pentru primul exercițiu financiar situații financiare anuale
simplificate sau situații financiare anuale cu 5 componente.
Pentru al doilea exercițiu financiar de raportare, aceste entități
analizează indicatorii determinați din situațiile financiare ale
exercițiului financiar precedent și indicatorii determinați pe baza
datelor din contabilitate și a balanței de verificare încheiate la
sfârșitul exercițiului financiar curent, întocmind situații financiare
anuale în funcție de criteriile de mărime înregistrate, utilizându-se
cursul de schimb valutar comunicat de Banca Națională a
României, valabil la data încheierii exercițiului financiar.
(6) Pentru întocmirea situației modificărilor capitalului propriu,
a situației fluxurilor de numerar și a notelor explicative la situațiile
financiare anuale sunt avute în vedere prevederile
reglementărilor contabile aplicabile.
Art. 4. — (1) Potrivit Legii nr. 82/1991, republicată, situațiile
financiare anuale trebuie însoțite de o declarație scrisă de
asumare a răspunderii conducerii entității pentru întocmirea
situațiilor financiare anuale potrivit reglementărilor contabile

6

MONITORUL OFICIAL AL ROMÂNIEI, PARTEA I, Nr. 461/6.VII.2010

aplicabile. Informațiile cuprinse în această declarație sunt cele
prevăzute de Legea nr. 82/1991, republicată.
(2) Potrivit art. 29 alin. (1) din Legea nr. 82/1991, republicată,
situațiile financiare anuale vor fi însoțite de raportul
administratorilor, raportul de audit sau raportul comisiei de
cenzori, după caz, și de propunerea de distribuire a profitului
sau de acoperire a pierderii contabile.
Art. 5. — (1) Situațiile financiare anuale sunt semnate de
persoanele în drept, cuprinzând: numele și prenumele persoanei
care le-a întocmit, înscrise în clar, calitatea acesteia (directorul
economic, contabilul-șef sau altă persoană împuternicită să
îndeplinească această funcție, potrivit legii, persoană autorizată
potrivit legii, membră a Corpului Experților Contabili și
Contabililor Autorizați din România) și numărul de înregistrare
în organismul profesional, dacă este cazul.
(2) Prin altă persoană împuternicită să îndeplinească
această funcție se înțelege orice persoană angajată, potrivit
legii, care îndeplinește condițiile prevăzute de Legea
nr. 82/1991, republicată.
Art. 6. — (1) Situațiile financiare anuale sunt întocmite
conform reglementărilor contabile aplicabile, pe baza balanței
de verificare a conturilor sintetice.
(2) Entitățile completează datele de identificare (denumirea
entității, adresa, numărul de telefon și numărul de înmatriculare
la registrul comerțului), precum și datele referitoare la
încadrarea corectă în forma de proprietate și codul unic de
înregistrare, citeț, fără a se folosi prescurtări sau inițiale. În
căsuțe se vor trece codurile care delimitează încadrarea entității.
(3) Entitățile completează codul privind activitatea, cod
format din 4 cifre (clase de activități), din Clasificarea activităților
din economia națională — CAEN, aprobată prin Hotărârea
Guvernului nr. 656/1997, cu modificările ulterioare.
Art. 7. — (1) În scopul întocmirii situațiilor financiare anuale,
entitățile care optează pentru un exercițiu financiar diferit de anul
calendaristic au următoarele obligații pentru primul exercițiu
financiar diferit de anul calendaristic:
a) să întocmească, să aprobe și să depună la oficiile
registrului comerțului, potrivit legii, situații financiare anuale
întocmite la data stabilită în condițiile prevăzute la art. 27 alin. (3)
din Legea nr. 82/1991, republicată;
b) să asigure comparabilitatea informațiilor referitoare la
solduri, rulaje și alte informații cuprinse în situațiile financiare

anuale întocmite pentru primul exercițiu financiar diferit de anul
calendaristic, potrivit art. 27 alin. (3) din Legea nr. 82/1991,
republicată. În acest scop, informațiile respective trebuie să
acopere întotdeauna o perioadă de 12 luni, respectiv 365 de
zile, cu excepția entităților înființate în cursul exercițiului
financiar. De asemenea, la întocmirea bilanțului, respectiv a
bilanțului prescurtat, pe lângă sumele corespunzătoare celor
două perioade consecutive se vor înscrie și soldurile la data de
1 ianuarie a exercițiului financiar precedent celui la care se
referă situațiile financiare anuale, potrivit structurii formularului
de bilanț, respectiv bilanț prescurtat, prevăzut în anexă.
(2) Pentru situațiile financiare întocmite începând cu al doilea
exercițiu financiar diferit de anul calendaristic, entitățile care fac
obiectul prezentului ordin vor respecta formatul prevăzut pentru
acestea în reglementările contabile aplicabile.
Art. 8. — Entitățile care au optat pentru un exercițiu financiar
diferit de anul calendaristic și care nu au desfășurat activitate
de la data înființării până la sfârșitul exercițiului financiar nu
întocmesc situații financiare anuale, urmând să depună în acest
sens o declarație pe propria răspundere a persoanei care are
obligația gestionării entității, conform prevederilor legale.
Art. 9. — Formatul electronic al situațiilor financiare anuale
pentru entitățile care au optat pentru exercițiu financiar diferit de
anul calendaristic, potrivit art. 27 alin. (3) din Legea nr. 82/1991,
republicată, conținând formularistica necesară și programul de
verificare cu documentația de utilizare aferentă, se obține prin
folosirea Programului de asistență elaborat de Ministerul
Finanțelor Publice, aplicabil entităților prevăzute în prezentul
ordin. Programul de asistență este pus la dispoziția entităților
gratuit de unitățile teritoriale ale Ministerului Finanțelor Publice
sau poate fi descărcat de pe serverul de web al Ministerului
Finanțelor Publice, de la adresa www.mfinante.ro. Acest
program este elaborat distinct de Programul de asistență
aplicabil pentru întocmirea raportărilor anuale la 31 decembrie
2009 de către entitățile care au optat pentru un exercițiu
financiar diferit de anul calendaristic, potrivit art. 27 alin. (3) din
Legea nr. 82/1991, republicată.
Art. 10. — Răspunderea pentru aplicarea corespunzătoare a
prevederilor prezentului ordin revine administratorului sau altei
persoane care are obligația gestionării entității.
Art. 11. — Prezentul ordin se publică în Monitorul Oficial al
României, Partea I.

Ministrul finanțelor publice,
Sebastian Teodor Gheorghe Vlădescu

București, 22 iunie 2010.
Nr. 1.878.

MONITORUL OFICIAL AL ROMÂNIEI, PARTEA I, Nr. 461/6.VII.2010

7
ANEXĂ*)

STRUCTURA

formularelor de bilanț, respectiv bilanț prescurtat și cont de profit și pierdere, cuprinse în situațiile financiare anuale,
respectiv situațiile financiare anuale simplificate

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 461/6.VII.2010

MONITORUL OFICIAL AL ROMÂNIEI, PARTEA I, Nr. 461/6.VII.2010

9

10

MONITORUL OFICIAL AL ROMÂNIEI, PARTEA I, Nr. 461/6.VII.2010

MONITORUL OFICIAL AL ROMÂNIEI, PARTEA I, Nr. 461/6.VII.2010

11

12

MONITORUL OFICIAL AL ROMÂNIEI, PARTEA I, Nr. 461/6.VII.2010

MONITORUL OFICIAL AL ROMÂNIEI, PARTEA I, Nr. 461/6.VII.2010

13

14

MONITORUL OFICIAL AL ROMÂNIEI, PARTEA I, Nr. 461/6.VII.2010

MONITORUL OFICIAL AL ROMÂNIEI, PARTEA I, Nr. 461/6.VII.2010

15

16

Gabriel S. Popa

MONITORUL OFICIAL AL ROMÂNIEI, PARTEA I, Nr. 461/6.VII.2010

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 461/6.VII.2010 conține 16 pagini.

Prețul: 3,20 lei

&JUYDGY|444478]
ISSN 1453—4495

