PARTEA I

Anul 178 (XXII) — Nr. 22

Marți, 12 ianuarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE
8. — Lege privind aprobarea Ordonanței de urgență a
Guvernului nr. 70/2009 pentru modificarea și
completarea unor acte normative privind taxe și tarife
cu caracter nefiscal ....................................................

2

9. — Decret pentru promulgarea Legii privind aprobarea
Ordonanței de urgență a Guvernului nr. 70/2009
pentru modificarea și completarea unor acte normative
privind taxe și tarife cu caracter nefiscal ....................

2

HOTĂRÂRI ALE GUVERNULUI ROMÂNIEI
1.635/2009. — Hotărâre privind organizarea și funcționarea
Ministerului Mediului și Pădurilor................................

3–11

26. — Hotărâre privind organizarea și funcționarea
Departamentului pentru Relația cu Parlamentul ........

12–13

27. — Hotărâre privind organizarea și funcționarea
Departamentului pentru Românii de Pretutindeni ......

14–15

2

MONITORUL OFICIAL AL ROMÂNIEI, PARTEA I, Nr. 22/12.I.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 70/2009 pentru modificarea și completarea unor acte
normative privind taxe și tarife cu caracter nefiscal
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 70 din
14 iunie 2009 pentru modificarea și completarea unor acte normative privind taxe
și tarife cu caracter nefiscal, publicată în Monitorul Oficial al României, Partea I,
nr. 444 din 29 iunie 2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
p. PREȘEDINTELE CAMEREI
DEPUTAȚILOR,

PREȘEDINTELE SENATULUI

MIRCEA-DAN GEOANĂ

DANIELA POPA
București, 11 ianuarie 2010.
Nr. 8.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 70/2009 pentru modificarea
și completarea unor acte normative privind taxe și tarife
cu caracter nefiscal
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 70/2009 pentru modificarea și completarea unor acte normative
privind taxe și tarife cu caracter nefiscal și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 ianuarie 2010.
Nr. 9.

MONITORUL OFICIAL AL ROMÂNIEI, PARTEA I, Nr. 22/12.I.2010

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Mediului și Pădurilor
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 9 alin. (1) din
Ordonanța de urgență a Guvernului nr. 115/2009 privind stabilirea unor măsuri de reorganizare în cadrul administrației publice
centrale,
Guvernul României adoptă prezenta hotărâre.
CAPITOLUL I
Organizarea și funcționarea Ministerului Mediului și
Pădurilor
SECȚIUNEA 1
Dispoziții generale și principalele atribuții

Art. 1. — (1) Ministerul Mediului și Pădurilor se organizează
și funcționează ca organ de specialitate al administrației publice
centrale, cu personalitate juridică, în subordinea Guvernului.
(2) Ministerul Mediului și Pădurilor își desfășoară activitatea
în domeniile: planificare strategică, dezvoltare durabilă,
infrastructura de mediu și gospodărirea apelor, meteorologie,
hidrologie, hidrogeologie, schimbări climatice, arii naturale
protejate, gestionarea deșeurilor, gestionarea substanțelor și
preparatelor
periculoase,
conservarea
biodiversității,
biosecurității, gestionarea calității aerului și zgomotului
ambiental, administrarea managementului silvic.
(3) Ministerul Mediului și Pădurilor realizează politica în
domeniile mediului și gospodăririi apelor la nivel național,
elaborează strategia și reglementările specifice de dezvoltare și
armonizare a acestor activități în cadrul politicii generale a
Guvernului, asigură și coordonează aplicarea strategiei
Guvernului în domeniile sale de competență, îndeplinind rolul
de autoritate de stat, de sinteză, coordonare, inspecție și control
în aceste domenii.
(4) Ministerul Mediului și Pădurilor asigură coordonarea
interministerială a procesului de elaborare a Strategiei naționale
de dezvoltare durabilă, propune adoptarea și urmărește
implementarea acesteia.
(5) Ministerul Mediului și Pădurilor coordonează activitatea
de integrare a cerințelor privind protecția mediului în celelalte
politici sectoriale, în concordanță cu cerințele și standardele
europene și internaționale.
(6) Ministerul Mediului și Pădurilor este desemnat ca
autoritate de management pentru Programul operațional
sectorial mediu.
(7) Ministerul Mediului și Pădurilor este desemnat ca
autoritate competentă pentru aplicarea prevederilor
Regulamentului (CE) nr. 614/2007 al Parlamentului European și
al Consiliului din 23 mai 2007 privind Instrumentul financiar
pentru mediu (LIFE+).
Art. 2. — Ministerul Mediului și Pădurilor are sediul în
municipiul București, Bd. Libertății nr. 12, sectorul 5.
Art. 3. — Ministerul Mediului și Pădurilor se substituie în toate
drepturile și obligațiile decurgând din toate actele normative,
contractele,
convențiile,
înțelegerile,
protocoalele,
memorandumurile și acordurile, precum și în toate litigiile în care
fostul Minister al Mediului și fostul Minister al Agriculturii,
Pădurilor și Dezvoltării Rurale — pentru activitățile privind
pădurile și activitățile structurilor specializate în acest domeniu —
sunt parte.

Art. 4. — Ministerul Mediului și Pădurilor exercită următoarele
funcții:
a) de strategie;
b) de reglementare și avizare;
c) de reprezentare;
d) de autoritate de stat în domeniile sale de activitate;
e) de administrare;
f) de implementare și coordonare a asistenței financiare
neramburasabile acordate României de Uniunea Europeană în
domeniul mediului și pădurilor și a programelor finanțate din
fonduri comunitare, naționale, precum și de gestionare a
creditelor externe, altele decât cele comunitare, în domeniile
sale de activitate;
g) de monitorizare, inspecție și control.
Art. 5. — În realizarea funcțiilor sale, Ministerul Mediului și
Pădurilor îndeplinește următoarele atribuții:
I. funcția de strategie:
1. asigură implementarea politicilor guvernamentale în
domeniile sale de activitate, potrivit reglementărilor în vigoare;
2. elaborează strategii și politici în domeniile mediului,
gospodăririi apelor și dezvoltării durabile și silviculturii, pe care
le supune Guvernului spre adoptare;
3. coordonează elaborarea și supune aprobării Guvernului
Planul național de acțiune pentru protecția mediului;
4. elaborează studii, analize, planuri și fundamentează
programe de amenajare a teritoriului și de dezvoltare a zonelor
împădurite și a celor cu risc de eroziune a solului;
5. elaborează Planul național de acțiune pentru extinderea
suprafețelor de păduri în România;
6. stabilește conținutul-cadru al planurilor de management și
al regulamentelor ariilor naturale protejate;
7. elaborează Strategia națională în domeniul silviculturii și
acționează pentru apărarea, conservarea și dezvoltarea
durabilă a fondului forestier proprietate publică a statului, pe
care îl administrează, precum și pentru gospodărirea fondurilor
de vânătoare atribuite, potrivit legii;
8. elaborează Programul național de ameliorare genetică a
cabalinelor, conservarea patrimoniului genetic național,
constituit din totalitatea populațiilor de cabaline cu valoare
genetică ridicată, creștere, ameliorare, calificare și perfecționare
a efectivelor de cabaline în rasă pură;
9. elaborează, actualizează și urmărește aplicarea
strategiilor, planurilor și programelor naționale sectoriale în
domeniile protecției mediului și gospodăririi apelor și silviculturii,
după cum urmează:
a) Strategia națională și Planul național de acțiune privind
protecția atmosferei;
b) Strategia națională și Planul național de acțiune în
domeniul schimbărilor climatice;
c) Strategia națională și Planul național de gestiune a
deșeurilor;
d) strategiile și planurile naționale privind gestionarea
substanțelor și preparatelor periculoase;

4

MONITORUL OFICIAL AL ROMÂNIEI, PARTEA I, Nr. 22/12.I.2010

e) Strategia națională și Planul național pentru conservarea
biodiversității;
f) Strategia națională și Planul național privind biosecuritatea;
g) Strategia națională de management al riscului la inundații;
h) Strategia națională și Planul național de acțiune pentru
gospodărirea resurselor de apă;
i) Strategia de management integrat al zonei costiere și
Planul strategic de acțiune pentru reabilitarea și protecția Mării
Negre;
j) Programul național de reducere progresivă a emisiilor de
SO2, NO(x), COV și NH3;
k) Programul național de reducere a emisiilor de SO2, NO(x)
și pulberi provenite din instalațiile mari de ardere;
l) Programul operațional sectorial mediu;
m) Strategia națională și Planul de acțiune în domeniul
silviculturii;
II. funcția de reglementare și avizare:
1. elaborează documentele de politică publică în domeniile
sale de activitate;
2. elaborează proiecte de acte normative în domeniile sale
de activitate și avizează proiecte de acte normative elaborate
de alte ministere și autorități ale administrației publice centrale
și locale, care privesc sfera sa de competență;
3. emite acte de reglementare în domeniul său de activitate,
potrivit prevederilor legale;
4. fundamentează și elaborează programe privind protecția
mediului și gospodărirea apelor, în scopul asigurării dezvoltării
durabile în conformitate cu prevederile legale în vigoare;
5. asigură, în condițiile legii, elaborarea de studii și cercetări
necesare domeniilor sale de activitate și acționează pentru
valorificarea rezultatelor acestora;
6. identifică și propune indicatori privind dezvoltarea durabilă,
mediul și gospodărirea apelor și colaborează cu Institutul
Național de Statistică în scopul adaptării continue a statisticii la
cerințele naționale și al corelării cu datele statistice
internaționale;
7. inițiază, negociază și asigură punerea în aplicare a
prevederilor tratatelor internaționale din sfera sa de competență,
reprezintă interesele statului în diferite instituții și organisme
bilaterale și internaționale și dezvoltă relații de cooperare cu
instituții și organizații similare din alte state, în condițiile legii;
8. întreprinde acțiuni și inițiative, potrivit competențelor
stabilite de lege, pentru participarea României la acțiunile de
cooperare bilaterală și multilaterală, la nivel subregional,
regional și global, pentru valorificarea oportunităților și facilităților
de asistență financiară, tehnică, tehnologică și științifică;
9. exercită și alte responsabilități, în conformitate cu
prevederile legislației naționale și ale actelor juridice
internaționale la care România este parte;
10. asigură cadrul juridic și instituțional pentru facilitarea și
stimularea dialogului asupra politicilor, strategiilor și deciziilor
privind mediul și dezvoltarea durabilă;
11. coordonează elaborarea formei finale a poziției României
în promovarea noului acquis de mediu la nivelul Uniunii
Europene;
12. aprobă instrucțiuni privind elaborarea planurilor locale și
regionale de acțiune pentru protecția mediului;
13. elaborează și promovează acte normative necesare
punerii în aplicare a prevederilor procedurii de organizare și
coordonare a Schemei de management și audit de mediu
(EMAS), care permite participarea voluntară a organizațiilor la
această schemă;
14. asigură elaborarea de cercetări, studii, prognoze, politici
și strategii în domeniul protecției mediului, în scopul obținerii
datelor și informațiilor necesare în vederea fundamentării
deciziilor privind mediul și dezvoltarea durabilă, precum și al
promovării programelor de dezvoltare în domeniul mediului;

15. avizează programele de exploatare a resurselor naturale,
corelate cu capacitatea de suport a ecosistemelor, în raport cu
obiectivele dezvoltării durabile;
16. asigură cadrul național privind biosecuritatea;
17. organizează sistemul național de monitorizare integrată
a calității și radioactivității mediului, coordonează activitatea
acestuia și aprobă raportul anual privind starea mediului;
18. elaborează și promovează, potrivit legii, proiecte de acte
normative, regulamente, instrucțiuni și norme tehnice specifice
domeniilor meteorologiei, hidrologiei, hidrogeologiei, gospodăririi
apelor și siguranței în exploatare a barajelor;
19. avizează planurile de management și regulamentele
ariilor naturale protejate și propune aprobarea acestora conform
legislației în vigoare;
20. actualizează, pe baza informațiilor primite din partea
autorităților și instituțiilor din cadrul administrației publice
centrale, Strategia națională de dezvoltare durabilă în acord cu
politica europeană în materie, pe care o supune Guvernului spre
adoptare;
21. stabilește metodologia de fundamentare a sistemului de
plăți în domeniul apelor, precum și procedura de elaborare a
acesteia;
22. elaborează și urmărește aplicarea programului de
eliminare treptată a emisiilor și pierderilor de substanțe
periculoase în ape;
III. funcția de reprezentare:
1. reprezintă Guvernul în relațiile cu organisme interne și
internaționale din domeniile mediului, gospodăririi apelor și
dezvoltării durabile și silviculturii;
2. colaborează cu celelalte autorități ale administrației publice
centrale și locale pentru amenajarea complexă a bazinelor
hidrografice, valorificarea de noi surse de apă în concordanță
cu dezvoltarea economico-socială a țării, protecția apelor
împotriva epuizării și degradării, precum și pentru apărarea
împotriva efectelor distructive ale apelor;
3. cooperează în domeniul său de activitate cu alte autorități
la nivel central, cu Academia Română, cu instituții științifice
specializate, cu instituții de învățământ, cultură, educație și
turism, cu organizații economice, organizații neguvernamentale,
precum și cu autoritățile administrației publice locale;
IV. funcția de autoritate de stat în domeniile sale de
activitate:
1. întreprinde acțiuni și inițiative, potrivit competențelor
stabilite de lege, pentru participarea României la acțiunile de
cooperare bilaterală și multilaterală, la nivel subregional,
regional și global, pentru valorificarea oportunităților și facilităților
de asistență financiară, tehnică, tehnologică și științifică;
2. propune autorităților competente sau, după caz, stabilește,
în condițiile legii, instrumentele juridice, instituționale,
administrative și economico-financiare pentru stimularea și
accelerarea integrării principiilor și obiectivelor de mediu în
celelalte politici sectoriale;
3. propune și recomandă autorităților competente sau, după
caz, stabilește măsuri care să asigure conformarea politicilor și
programelor de dezvoltare regională și locală cu Strategia
națională de dezvoltare durabilă și cu obiectivele stabilite prin
strategiile pentru protecția mediului și gospodărirea apelor;
4. propune și recomandă autorităților competente și, după
caz, stabilește măsuri care să asigure conformarea cu legislația
comunitară de mediu;
5. coordonează activitatea de avizare, promovare, realizare
și monitorizare a investițiilor de protecție a mediului și de
gospodărire a apelor și silvicultură;
6. asigură, la nivel național, controlul respectării de către
persoanele juridice și fizice a reglementărilor din domeniile
mediului și gospodăririi apelor și silviculturii;
7. asigură organizarea și dezvoltarea activității de cercetare
științifică și inginerie tehnologică și stabilește conținutul și

MONITORUL OFICIAL AL ROMÂNIEI, PARTEA I, Nr. 22/12.I.2010
prioritățile programelor de dezvoltare și cercetare în domeniile
sale de activitate;
8. organizează și coordonează elaborarea de studii și
proiecte pentru investiții în domeniile mediului, gospodăririi
apelor, meteorologiei, hidrologiei, hidrogeologiei și silviculturii;
9. inițiază, direct sau prin unitățile aflate în coordonarea ori
sub autoritatea sa, proiecte de parteneriat public-privat,
negociază, semnează și realizează contractele de parteneriat
public-privat, în conformitate cu prevederile legale în domeniu;
10. inițiază și dezvoltă programe de educație și de instruire
a specialiștilor în domeniul său de activitate, colaborează cu
ministerele, cu celelalte autorități ale administrației publice
centrale și locale, cu instituțiile de învățământ, știință și cultură,
cu reprezentanții mijloacelor de informare a publicului;
11. coordonează activitatea administratorilor și custozilor
ariilor naturale protejate cărora li s-au încredințat administrarea
și/sau custodia;
12. reprezintă domeniul ariilor naturale protejate în relațiile
interne și externe;
13. solicită autorităților și instituțiilor din cadrul administrației
publice centrale informații necesare elaborării Strategiei
naționale de dezvoltare durabilă în acord cu politica europeană
în materie, elaborează strategia, pe care o supune Guvernului
spre adoptare;
14. solicită autorităților administrației publice centrale
rapoarte cu privire la realizarea obiectivelor Strategiei naționale
de dezvoltare durabilă pe domeniile de responsabilitate ale
acestora și propune, după caz, revizuirea planurilor de acțiune
în scopul atingerii țintelor stabilite prin strategie;
15. asigură raportarea indicatorilor de mediu din sistemul
indicatorilor de dezvoltare durabilă la organismele internaționale,
pe baza datelor furnizate de celelalte autorități responsabile de
implementarea strategiilor sectoriale;
16. coordonează activitățile în domeniul schimbărilor
climatice în ceea ce privește reducerea emisiilor de gaze cu
efect de seră și adaptarea la efectele schimbărilor climatice;
17. coordonează actualizarea anuală a Registrului național
privind inventarul instalațiilor care intră sub incidența
prevederilor legale privind prevenirea și controlul integrat al
poluării și elaborează raportările solicitate de instituțiile
europene și internaționale;
18. îndeplinește funcțiile de secretariat tehnic și administrativ
pentru tratatele, convențiile și acordurile internaționale din
domeniile sale de responsabilitate, precum și de punct focal
național și/sau de autoritate națională competentă pentru
activitățile aflate în coordonarea unor instituții, organisme și
organizații internaționale, în conformitate cu prevederile
tratatelor internaționale la care România este parte;
19. asigură secretariatele comisiilor mixte în domeniul
mediului și gospodăririi apelor, înființate pentru implementarea
acordurilor și convențiilor bilaterale;
20. coordonează activitățile privind evaluarea și gestionarea
zgomotului ambiental;
21. coordonează activitățile privind evaluarea și gestionarea
calității aerului;
22. coordonează și supraveghează respectarea prevederilor
privind substanțele și preparatele periculoase, în colaborare cu
celelalte autorități competente, potrivit legii;
23. coordonează și supraveghează respectarea prevederilor
privind solul, subsolul și gestionarea deșeurilor, în colaborare
cu celelalte autorități competente, potrivit legii;
24. organizează și coordonează activitatea referitoare la
protecția naturii și conservarea diversității biologice, a habitatelor
naturale, a speciilor de floră și faună sălbatică, în scopul utilizării
durabile a acestora, dezvoltarea și buna administrare a rețelei
naționale de arii protejate, în acord cu politicile și practicile
specifice aplicate la nivel european și global, prin crearea
structurilor de administrare proprii pentru ariile protejate care

5

necesită constituirea acestora, aprobă regimul de administrare
a tuturor ariilor naturale protejate și executarea controlului
privind respectarea legislației specifice;
25. asigură, prin compartimentele proprii, prin unitățile
subordonate sau prin cele aflate sub autoritatea sa,
secretariatele tehnice specifice activităților de protecție a
mediului și gospodărire a apelor și silviculturii;
26. stabilește regimul de utilizare a resurselor de apă și
asigură elaborarea de cercetări, studii, prognoze și strategii
pentru domeniul gospodăririi cantitative și calitative a apelor,
precum și elaborarea programelor de dezvoltare a lucrărilor,
instalațiilor și amenajărilor de gospodărire a apelor;
27. coordonează elaborarea și reactualizarea schemelor
directoare de management și amenajare a bazinelor
hidrografice și desfășurarea activităților de interes public din
domeniul meteorologiei și hidrologiei;
28. coordonează aplicarea prevederilor legale în domeniul
gospodăririi apelor;
29. asigură baza metodologică și atestă persoanele juridice
și fizice pentru întocmirea studiilor de meteorologie, hidrologie și
hidrogeologie, a studiilor și proiectelor de gospodărire a apelor,
pentru evaluarea stării de siguranță în exploatare a barajelor și
a altor lucrări hidrotehnice;
30. coordonează activitatea de avizare și de autorizare, din
punctul de vedere al gospodăririi apelor, a lucrărilor care se
construiesc pe ape sau în legătură cu apele, activitatea de
avizare a documentațiilor de evaluare a stării de siguranță în
exploatare a barajelor existente și a proiectelor barajelor noi,
precum și activitatea de emitere a autorizațiilor de funcționare în
condiții de siguranță a barajelor aflate în exploatare și a
acordurilor de funcționare în siguranță pentru barajele noi;
31. stabilește strategia organizării la nivel național a
activităților de meteorologie, hidrologie și hidrogeologie, a
sistemului de informare, prognoză și avertizare asupra
fenomenelor hidrometeorologice periculoase și a sistemului de
avertizare în caz de accident la construcțiile hidrotehnice;
32. coordonează realizarea Planului de management al
fluviului Dunărea pentru teritoriul României;
33. dispune măsuri de instituire a unui regim de
supraveghere specială sau de oprire a activității poluatorului ori
a instalației care provoacă poluarea apelor;
34. coordonează activitatea de elaborare a planurilor de
apărare împotriva inundațiilor;
35. organizează și certifică corpul de experți pentru
evaluarea stării de siguranță în exploatare a barajelor încadrate
în categoriile de importanță A și B, precum și activitatea de
avizare a specialiștilor pentru asigurarea stării de siguranță în
exploatare a barajelor încadrate în categoriile de importanță C
și D;
36. aprobă lista definitivă a barajelor, cu declararea publică
a caracteristicilor generale, a categoriei de importanță și a
gradului de risc asociat acestora, lista barajelor cu risc sporit și
a celor din categoria de importanță majoră, precum și fișele de
evidență a barajelor administrate de deținătorii cu orice titlu;
37. certifică personalul de conducere și coordonare a
activității de urmărire în timp a barajelor și controlează
activitatea acestuia;
38. elaborează lista de specificații tehnice și metode
standardizate pentru analiza și monitorizarea stării apelor;
39. coordonează activitatea comitetelor de bazin;
40. coordonează activitatea de elaborare a politicilor publice
în domeniul protecției mediului și gospodăririi apelor și
silviculturii;
41. asigură administrarea ariilor naturale protejate din
rețeaua națională și controlul activităților desfășurate în interiorul
acestora, prin administrații aflate în subordinea și/sau în
coordonarea sa metodologică;

6

MONITORUL OFICIAL AL ROMÂNIEI, PARTEA I, Nr. 22/12.I.2010

42. dezvoltă și actualizează bazele de date privind Rețeaua
națională de arii naturale protejate, delimitează pe hărțile
topografice limitele ariilor naturale protejate din cadrul rețelei
naționale, actualizează lista națională a ariilor protejate;
43. sprijină din punct de vedere tehnic dezvoltarea de politici
și strategii privind educația ecologică și conștientizarea
publicului în domeniul ariilor protejate;
44. inițiază, realizează și sprijină instruirea și pregătirea
personalului aparținând administrațiilor ariilor naturale protejate,
pe baza unui program aprobat anual;
45. stabilește uniforma și însemnele specifice obligatorii
pentru administrațiile din subordinea sa și eliberează legitimațiile
de control;
46. constituie, în conformitate cu prevederile art. 20 alin. (6)
din Legea nr. 555/2004 privind unele măsuri pentru privatizarea
Societății Naționale a Petrolului ăPetrom — S.A.” București, un
organism specializat care să elaboreze documentele pe baza
cărora se gestionează contul din care se vor suporta cheltuielile
pentru pretențiile de contaminare istorică, prevăzut la art. 20
alin. (1) din aceeași lege;
47. urmărește realizarea obiectivelor Strategiei naționale de
dezvoltare durabilă, pe baza rapoartelor primite din partea
autorităților administrației publice centrale pentru domeniile de
responsabilitate ale acestora, și propune, după caz, revizuirea
planurilor de acțiune în scopul atingerii țintelor stabilite prin
strategie;
48. asigură baza metodologică și întocmește Registrul
național al persoanelor fizice și juridice care elaborează Raportul
de mediu, Raportul privind impactul asupra mediului, Bilanțul de
mediu, Raportul de amplasament, Raportul de securitate și
Studiul de evaluare adecvată;
49. organizează periodic acțiuni de verificare a stării tehnice
și funcționale a lucrărilor hidrotehnice cu rol de apărare
împotriva inundațiilor, indiferent de deținător, și stabilește
măsurile ce se impun;
V. funcția de administrare:
1. închiriază, în condițiile legii, bunurile imobile proprietate a
statului, pe care le are în administrare. Sumele obținute din chirii
constituie venituri la bugetul de stat;
2. poate închiria sau primi în administrare, în condițiile legii,
în vederea desfășurării activității proprii, bunuri mobile și imobile
proprietate publică sau privată;
3. coordonează activitatea de administrare a patrimoniului
unităților aflate în subordinea, în coordonarea sau sub
autoritatea sa;
4. programează, coordonează și monitorizează utilizarea
asistenței financiare nerambursabile acordate României de
Uniunea Europeană în domeniile sale de activitate;
5. asigură documentațiile necesare pentru concesionarea
resurselor de apă și a lucrărilor de gospodărire a apelor care
aparțin domeniului public sau, după caz, pentru darea în
administrare a acestora și urmărește îndeplinirea de către
concesionar, respectiv administrator a sarcinilor ce îi revin;
6. atribuie administrarea ariilor naturale protejate pe bază de
contracte de administrare sau convenții de custodie, conform
legislației în vigoare;
VI. funcția de implementare și coordonare a asistenței
financiare neramburasabile acordate României de Uniunea
Europeană în domeniul mediului și pădurilor și a
programelor finanțate din fonduri comunitare, naționale,
precum și din alte surse legal constituite:
1. inițiază, finanțează și gestionează, în condițiile legii,
programe și proiecte de dezvoltare durabilă în domeniile sale
de activitate, precum și în alte domenii stabilite prin lege sau
prin acte administrative ale autorităților administrației publice
centrale;

2. elaborează prioritățile, criteriile de eligibilitate și procedurile
necesare finanțării, implementării și monitorizării programelor și
proiectelor din domeniile sale de activitate;
3. raportează sau, după caz, informează Comisia Europeană
asupra măsurilor legislative adoptate în domeniile reglementate
de acquis-ul comunitar de mediu, potrivit domeniilor sale de
responsabilitate, suplimentar față de procesul de notificare a
măsurilor naționale care transpun acest acquis;
4. coordonează și urmărește implementarea legislației
naționale armonizate cu prevederile și cerințele legislației
comunitare de mediu și silviculturii;
5. urmărește implementarea Planului național de acțiune
pentru protecția mediului;
6. organizează sistemul informațional specific domeniului
gospodăririi apelor și evidenței dreptului de folosire cantitativă și
calitativă a apelor;
7. stabilește metodologia de fundamentare a sistemului de
plăți în domeniul apelor, precum și procedura de elaborare a
acesteia;
8. elaborează și urmărește aplicarea Programului de
eliminare treptată a emisiilor și pierderilor de substanțe
periculoase în ape;
9. dispune expertizarea lucrărilor hidrotehnice cu risc crescut
de avarie și stabilește, împreună cu autoritatea publică centrală
din domeniul lucrărilor publice, măsurile operative imediate și
de perspectivă pentru evitarea accidentelor;
10. elaborează și promovează normele de calitate a
resurselor de apă legate de funcțiile apei privind calitatea apei
brute pentru apa potabilă, calitatea apei necesare susținerii vieții
peștilor și crustaceelor;
11. evaluează anual îndeplinirea obligațiilor asumate de părți
prin contractele de administrare și convențiile de custodie;
12. înștiințează deținătorii și administratorii de terenuri cu
privire la propunerile de declarare de noi arii naturale protejate
și organizează consultări cu toți factorii interesați;
13. coordonează activitățile privind introducerea pe piață a
substanțelor amestecurilor și articolelor și cooperează în acest
sens cu Agenția pentru Produse Chimice de la Helsinki;
14. întreprinde demersurile și ia măsurile necesare pentru a
avea acces la baza de date și informații cu caracter confidențial
a Agenției pentru Produse Chimice de la Helsinki;
15. stabilește, în condițiile legii, proceduri prin care Ministerul
Mediului și Pădurilor și institutele din subordinea, de sub
autoritatea și din coordonarea acestuia pot desfășura activitățile
solicitate de către Agenția pentru Produse Chimice de la
Helsinki, inclusiv activități remunerate de către această instituție;
VII. funcția de monitorizare, inspecție și control:
1. efectuează controlul și inspecția activităților și serviciilor
din domeniul său de activitate;
2. avizează și urmărește realizarea programelor și proiectelor
de infrastructură din domeniile sale de activitate;
3. exercită activități de audit intern și control, atât la nivelul
aparatului propriu, cât și la nivelul celorlalte entități implicate în
gestionarea și utilizarea fondurilor comunitare, alocate pentru
programele și proiectele de dezvoltare durabilă;
4. colaborează cu structurile implicate în activitatea de
combatere a infracțiunilor împotriva intereselor financiare ale
Comunităților Europene și asigură comunicarea cu acestea;
5. asigură controlul utilizării resurselor financiare alocate prin
bugetul de stat și a resurselor din credite interne și externe, în
conformitate cu prevederile Ordonanței Guvernului nr. 79/2003
privind controlul și recuperarea fondurilor comunitare, precum
și a fondurilor de cofinanțare aferente, utilizate necorespunzător,
aprobată cu modificări prin Legea nr. 529/2003, cu modificările
și completările ulterioare;
6. asigură îndrumarea metodologică și procedurală a
activității structurilor cu atribuții vizând implementarea
programelor din domeniile sale de activitate;

MONITORUL OFICIAL AL ROMÂNIEI, PARTEA I, Nr. 22/12.I.2010
7. asigură, prin compartimentele proprii sau unitățile
subordonate, controlul respectării legislației în domeniile
protecției mediului, gospodăririi apelor și siguranței în exploatare
a barajelor și constată contravențiile pentru nerespectarea
acesteia, aplică sancțiunile și, după caz, sesizează organele de
urmărire penală, potrivit prevederilor legale;
8. organizează periodic acțiuni de verificare a stării tehnice și
funcționale a lucrărilor hidrotehnice cu rol de apărare împotriva
inundațiilor, indiferent de deținător, și stabilește măsurile ce se
impun;
9. coordonează și monitorizează procesul de implementare
a Schemei de comercializare a certificatelor de emisii de gaze
cu efect de seră;
10. propune și coordonează programe de cercetare pentru
evaluarea stării de conservare a habitatelor naturale, a
diversității biologice și a altor bunuri ale patrimoniului natural
existente pe teritoriul țării, ce urmează a fi finanțate din bugetul
de stat sau din alte surse, și analizează și promovează
rezultatele obținute.
Art. 6. — Ministerul Mediului și Pădurilor exercită următoarele
atribuții cu caracter general:
a) organizează, împreună cu ministerele și cu celelalte
organe de specialitate ale administrației publice centrale și
locale și cu alte persoane juridice, după caz, promovarea
acțiunilor derulate în domeniile sale de activitate;
b) colaborează cu asociațiile profesionale și patronale din
domeniile sale de activitate și asigură dialogul permanent cu
acestea, cu mass-media și cu societatea civilă, în scopul
informării reciproce și perfecționării cadrului legislativ existent;
c) participă la sprijinirea dezvoltării capacității administrative
a structurilor implicate în programele din domeniile sale de
activitate, precum și la consolidarea și extinderea
parteneriatelor;
d) participă, cu experți desemnați, la întâlnirile grupurilor de
lucru în legătură cu domeniile sale de activitate;
e) participă la schimbul de informații și experiență în relațiile
cu instituțiile și organismele naționale și internaționale privitoare
la domeniile sale de activitate, în condițiile legii;
f) fundamentează necesarul de fonduri de la bugetul de stat,
din credite interne, credite externe, precum și din alte surse de
finanțare legal constituite pentru domeniile sale de activitate;
g) asigură finanțarea activității de reglementare din domeniile
sale de activitate;
h) finanțează, în condițiile legii, elaborarea/adoptarea
versiunilor în limba română a standardelor și, după caz, a
anexelor naționale din domeniile sale de activitate;
i) gestionează resursele financiare alocate prin bugetul de
stat, din credite interne, credite externe, precum și din alte surse
de finanțare legal constituite pentru domeniile sale de activitate;
j) susține și mediază constituirea de parteneriate la nivel
central și local în domeniile sale de activitate, în condițiile legii;
k) inițiază, împreună cu instituțiile de profil, programe menite
să sprijine pregătirea profesională a funcționarilor publici și a
personalului angajat, în domeniile sale de activitate;
l) realizează cercetări de opinie publică, cantitative și
calitative, prin intermediul unor instituții specializate, în vederea
fundamentării documentelor strategice, a campaniilor de
comunicare și a informării opiniei publice în domeniile de
activitate ale ministerului;
m) contractează, în condițiile legii, servicii specializate în
vederea obținerii documentelor, studiilor, colectării datelor și
informațiilor necesare realizării atribuțiilor sale, precum și servicii
de consultanță, inclusiv servicii de evaluare, prognoză și
statistică;
n) editează, direct sau prin unitățile subordonate/din
coordonarea/sub autoritatea sa, publicații de specialitate și de
informare specifice domeniilor sale de activitate;

7

o) organizează și sprijină, în condițiile legii, activități și
manifestări pentru promovarea și susținerea proiectelor din
domeniile sale de activitate atât în țară, cât și în străinătate, prin
expoziții, simpozioane, sesiuni de comunicări, congrese, colocvii
și alte asemenea activități;
p) monitorizează și evaluează politicile publice cu impact
asupra domeniilor sale de activitate;
r) facilitează realizarea de schimburi de bune practici între
structurile implicate în derularea programelor din domeniile sale
de activitate;
s) asigură derularea dialogului social și a relației cu partenerii
sociali pentru problematica ce revine în responsabilitatea sa;
ș) primește și rezolvă sau, după caz, transmite spre
soluționare celor în drept, potrivit competențelor, sesizările
persoanelor fizice și juridice, în conformitate cu prevederile
Ordonanței Guvernului nr. 27/2002 privind reglementarea
activității de soluționare a petițiilor, aprobată cu modificări și
completări prin Legea nr. 233/2002;
t) asigură protecția informațiilor clasificate, prevenirea și
combaterea terorismului, implementarea prevederilor legislației
Uniunii Europene în domeniile sale de competență, prin activități
specifice, în condițiile legii;
ț) asigură accesul publicului la informațiile de mediu,
consultarea și participarea acestuia la luarea deciziilor privind
mediul.
Art. 7. — (1) Atribuțiile Ministerului Mediului și Pădurilor sunt
exercitate direct sau prin organisme tehnice specializate,
autorități sau instituții publice aflate în subordinea, coordonarea
sau sub autoritatea ministerului, prin alte autorități sau societăți
comerciale autorizate.
(2) Pentru îndeplinirea atribuțiilor ce îi revin, Ministerul
Mediului și Pădurilor poate solicita și obține, fără plata tarifelor,
informații privind datele înregistrate în Registrul comerțului
computerizat.
(3) Ministerul Mediului și Pădurilor îndeplinește orice alte
atribuții din domeniile sale de activitate, stabilite prin acte
normative.
Art. 8. — În exercitarea atribuțiilor sale, Ministerul Mediului și
Pădurilor colaborează cu celelalte ministere și organe de
specialitate din subordinea Guvernului, cu autorități ale
administrației publice locale, cu alte instituții și autorități, precum
și cu orice alte persoane juridice.
Art. 9. — În îndeplinirea atribuțiilor sale, Ministerul Mediului
și Pădurilor este autorizat:
a) să desfășoare activități de informare, publicitate și
promovare a programelor din domeniile sale de activitate,
potrivit legii;
b) să contracteze, în condițiile legii, servicii de specialitate
de traduceri, documentare și arhivare documente;
c) să încheie protocoale de colaborare și schimb de informații
cu alte instituții publice, private, organizații guvernamentale și
neguvernamentale, potrivit competențelor sale;
d) să dea dispoziții obligatorii pentru aplicarea măsurilor
dispuse ca urmare a exercitării atribuțiilor sale potrivit legii;
e) să solicite, în condițiile legii, informațiile și datele necesare
realizării atribuțiilor sale;
f) să efectueze acte de control conform reglementărilor în
vigoare și regulamentelor naționale și comunitare în domeniile
sale de activitate, încheind în acest sens procese-verbale de
control cu valoare de titluri de creanță ce constituie titluri
executorii în condițiile legii, în conformitate cu prevederile
Ordonanței Guvernului nr. 79/2003, aprobată cu modificări prin
Legea nr. 529/2003, cu modificările și completările ulterioare. În
exercitarea atribuțiilor de control, reprezentanții mandatați
solicită documentele și informațiile necesare;
g) să efectueze transport în cont propriu, în condițiile legii;
h) să aplice sancțiuni prevăzute de lege în competența sa, în
conformitate cu legislația în vigoare.

8

MONITORUL OFICIAL AL ROMÂNIEI, PARTEA I, Nr. 22/12.I.2010
SECȚIUNEA a 2-a
Organizarea Ministerului Mediului și Pădurilor

Art. 10. — (1) Structura organizatorică a Ministerului Mediului
și Pădurilor este prevăzută în anexa nr. 1.
(2) Numărul maxim de posturi aprobat pentru Ministerul
Mediului și Pădurilor este de 777, exclusiv demnitarii și posturile
aferente cabinetului ministrului.
(3) În structura organizatorică a Ministerului Mediului și
Pădurilor se organizează și funcționează, în subordinea
ministrului și a secretarilor de stat, cabinetele demnitarilor.
(4) Atribuțiile și responsabilitățile compartimentelor din
aparatul propriu al Ministerului Mediului și Pădurilor se stabilesc,
în conformitate cu structura organizatorică, prin regulamentul de
organizare și funcționare a ministerului, aprobat prin ordin al
ministrului mediului și pădurilor.
(5) Statul de funcții și structura posturilor pe compartimente,
încadrarea personalului, modificarea, suspendarea sau
încetarea raporturilor de serviciu ori a raporturilor de muncă se
aprobă prin ordin al ministrului mediului și pădurilor, în termen de
30 de zile de la data intrării în vigoare a prezentei hotărâri.
(6) Ministerul Mediului și Pădurilor preia personalul și
fondurile de salarii aferente acestuia de la Ministerul Mediului,
care se reorganizează, și de la Ministerul Agriculturii, Pădurilor
și Dezvoltării Rurale — aferent activității privind pădurile și
structurilor specializate în acest domeniu, conform prevederilor
Ordonanței de urgență a Guvernului nr. 115/2009 privind
stabilirea unor măsuri de reorganizare în cadrul administrației
publice centrale, cu menținerea nivelului salarizării prevăzut de
actele normative în vigoare.
(7) În cadrul structurii organizatorice, prin ordin al ministrului
mediului și pădurilor, se pot organiza servicii, birouri și alte
compartimente și se poate stabili numărul posturilor aferente,
cu încadrarea în numărul de posturi aprobat.
(8) Pentru inspectoratele teritoriale de regim silvic și de
vânătoare se preia un număr de 109 autovehicule, din care
91 autovehicule pentru acțiuni speciale și 18 autospeciale.
Art. 11. — (1) Ministerul Mediului și Pădurilor are în
subordine, sub autoritate sau în coordonare unitățile prevăzute
în anexa nr. 2.
(2) Structura organizatorică, regulamentele de organizare și
funcționare, statele de funcții, numărul de posturi și încadrarea
personalului din unitățile care funcționează în subordinea
Ministerului Mediului și Pădurilor, prevăzute în anexa nr. 2, se
aprobă prin ordin al ministrului mediului și pădurilor, în limita
numărului maxim de posturi, în termen de 30 de zile de la data
intrării în vigoare a prezentei hotărâri.
(3) Conducătorii unităților prevăzute în anexa nr. 2 sunt
numiți și mandatați să conducă unitățile și sunt eliberați din
funcție, după caz, prin ordin al ministrului mediului și pădurilor,
respectiv prin decizie a primului-ministru sau prin hotărâre a
Guvernului, la propunerea ministrului mediului și pădurilor,
conform legislației aplicabile în cazul fiecărei unități.
Art. 12. — (1) În structura Ministerului Mediului și Pădurilor,
în cadrul numărului de posturi aprobat, funcționează Direcția
generală AM POS Mediu, care îndeplinește funcția de
Autoritatea de management pentru Programul operațional
sectorial mediu și 8 organisme intermediare pentru Programul
operațional sectorial mediu, organizate ca direcții la nivelul celor
8 regiuni de dezvoltare stabilite prin Legea nr. 315/2004 privind
dezvoltarea regională în România, cu modificările și completările
ulterioare.
(2) Autoritatea de management pentru Programul operațional
sectorial mediu coordonează organismele intermediare pentru
Programul operațional sectorial mediu.
Art. 13. — (1) În subordinea Ministerului Mediului și Pădurilor
se organizează și funcționează, în condițiile legii, unități de
management al proiectului și unități de implementare a

proiectelor, conduse de câte un director de proiect, în vederea
asigurării unui cadru unitar pentru managementul și
implementarea proiectelor finanțate prin împrumuturi externe
rambursabile sau nerambursabile.
(2) Structura organizatorică, numărul de personal și
regulamentul de organizare și funcționare ale unităților
prevăzute la alin. (1) se stabilesc prin ordin al ministrului
mediului și pădurilor.
(3) Ministrul mediului și pădurilor numește personalul
unităților prevăzute la alin. (1) și stabilește competențele
directorului de proiect.
Art. 14. — (1) Pe lângă Ministerul Mediului și Pădurilor
funcționează următoarele organisme consultative:
a) Comitetul interministerial pentru coordonarea integrării
domeniului protecției mediului în politicile și strategiile sectoriale
la nivel național;
b) Comitetul ministerial pentru situații de urgență (CMSU);
c) Comisia națională pentru siguranța barajelor și a altor
lucrări hidrotehnice (CONSIB);
d) Comitetul național român pentru Programul hidrologic
internațional;
e) Comisia națională de acordare a etichetei ecologice;
f) Comitetul consultativ de organizare și coordonare a
schemelor de management de mediu și audit;
g) Comisia tehnico-economică;
h) Centrul român pentru reconstrucția ecologică a râurilor și
lacurilor;
i) Comisia națională privind schimbările climatice;
j) Consiliul interministerial al apelor;
k) Comitetul de avizare pentru probleme de mediu Petrom.
(2) Comitetul prevăzut la alin. (1) lit. k) are, în principal,
următoarele atribuții:
a) urmărește, verifică și inspectează realizarea obligațiilor de
mediu asumate prin contractul de privatizare și decide asupra
măsurilor pe care le ia Ministerul Mediului și Pădurilor pentru
asumarea responsabilității execuției acestora;
b) aprobă realizarea expertizelor acolo unde situația o
impune;
c) analizează Referatul privind notificările preliminare și
intermediare, precum și notificările de plată primite de la
Societatea Comercială ăPetrom” — S.A., punctele de vedere,
observațiile și recomandările exprimate asupra acestora și decid
asupra lor;
d) decide asupra aprobării sau refuzului plăților prevăzute în
notificările de plată.
(3) Președintele Comitetului de avizare pentru probleme de
mediu Petrom este ministrul mediului și pădurilor.
(4) Comitetul pentru probleme de mediu Petrom are în
componența sa reprezentanți ai direcțiilor din cadrul Ministerului
Mediului și Pădurilor, Agenției Naționale pentru Protecția
Mediului, Gărzii Naționale de Mediu, ai agențiilor regionale și
județene pentru protecția mediului, ai altor ministere cu atribuții
în acest domeniu în baza legii, precum și experți externi
solicitați, după caz.
(5) Componența comitetului prevăzut la alin. 1 lit. k),
atribuțiile specifice și regulamentul de organizare și funcționare
a acestuia se stabilesc prin ordin al ministrului mediului și
pădurilor.
(6) Membrii organismelor prevăzute la alin. (1) sunt salarizați
de unitățile la care sunt angajați, iar secretariatele tehnice
permanente ale acestor organisme se asigură de Ministerul
Mediului și Pădurilor sau de unitățile desemnate dintre cele
prevăzute în anexa nr. 2, în cadrul numărului de posturi aprobat.
(7) Regulamentele de organizare și funcționare a
organismelor consultative prevăzute la alin. (1) lit. a)—i), precum
și componența acestora se aprobă prin ordin al ministrului
mediului și pădurilor.

MONITORUL OFICIAL AL ROMÂNIEI, PARTEA I, Nr. 22/12.I.2010
SECȚIUNEA a 3-a
Conducerea și administrarea Ministerului Mediului și Pădurilor

Art. 15. — (1) Conducerea Ministerului Mediului și Pădurilor
se asigură de către ministrul mediului și pădurilor.
(2) Ministrul mediului și pădurilor reprezintă ministerul în
justiție, în raporturile cu celelalte ministere, cu alte autorități
publice și organizații interne și internaționale, precum și cu
persoane fizice și juridice române și străine.
(3) Ministrul mediului și pădurilor este ordonator principal de
credite și îndeplinește atribuțiile generale prevăzute la art. 53
alin. (1) din Legea nr. 90/2001 privind organizarea și
funcționarea Guvernului României și a ministerelor, cu
modificările și completările ulterioare.
(4) În exercitarea atribuțiilor sale, ministrul mediului și
pădurilor emite ordine și instrucțiuni.
(5) Prin ordin al ministrului mediului și pădurilor pot fi
delegate atribuții și persoanelor cu funcții de conducere.
Art. 16. — (1) Ministrul mediului și pădurilor este ajutat în
activitatea sa de 3 secretari de stat numiți prin decizii ale
primului-ministru, precum și de secretarul general și de
2 secretari generali adjuncți, numiți în condițiile legii.
(2) În cazul în care ministrul mediului și pădurilor, din diferite
motive, nu își poate exercita atribuțiile curente, desemnează un
secretar de stat să exercite aceste atribuții, înștiințându-l pe
primul-ministru despre aceasta.
(3) Secretarii de stat exercită atribuțiile delegate prin ordin al
ministrului mediului și pădurilor.
(4) Secretarul general și, respectiv, secretarii generali
adjuncți ai Ministerului Mediului și Pădurilor au atribuțiile și
responsabilitățile prevăzute la art. 49 alin. (2) din Legea
nr. 90/2001, cu modificările și completările ulterioare. Aceștia pot
îndeplini și alte atribuții prevăzute de Regulamentul de
organizare și funcționare a Ministerului Mediului și Pădurilor ori
încredințate de ministrul mediului și pădurilor.
(5) Atribuțiile direcțiilor, serviciilor, birourilor și ale altor
compartimente din cadrul Ministerului Mediului și Pădurilor se
stabilesc prin regulamentul de organizare și funcționare, care
se aprobă prin ordin al ministrului mediului și pădurilor.
Art. 17. — (1) Pe lângă ministrul mediului și pădurilor
funcționează, ca entități consultative, Colegiul ministerului și
Consiliul consultativ.
(2) Componența și regulamentul de funcționare ale celor
două entități consultative prevăzute la alin. (1) se aprobă prin
ordin al ministrului mediului și pădurilor.
Art. 18. — Ministerul Mediului și Pădurilor poate închiria unor
operatori economici sau poate da în administrare altor instituții
de utilitate publică spații situate în imobilele proprietate publică
ori privată a statului în care își desfășoară activitatea și pe care
le administrează, în condițiile legii, în următoarele scopuri:
a) organizarea bufetelor de incintă;
b) instalarea de automate pentru băuturi calde și reci;
c) mijloace de publicitate;

d) pentru alte activități care au legătură cu activitatea
Ministerului Mediului și Pădurilor sau sunt necesare în derularea
activității acestuia.
Art. 19. — (1) Stabilirea numărului maxim de autoturisme și
a consumului lunar de carburanți se face potrivit dispozițiilor
legale în vigoare.
(2) Pentru activități specifice de control la unitățile din
subordine, pentru deplasări în caz de poluare, accidente
industriale, apărare împotriva inundațiilor și fenomenelor
meteorologice periculoase, pentru realizarea atribuțiilor ce revin
organismelor intermediare pentru Programul operațional
sectorial pentru infrastructura de mediu, în caz de alte urgențe
de mediu și de gospodărire a apelor, precum și pentru inspecțiile
silvice se utilizează un număr de 16 autovehicule cu un consum
lunar de 500 litri/autovehicul.
(3) Pentru transportul demnitarilor și parcul comun, numărul
de autoturisme se stabilește potrivit Ordonanței Guvernului
nr. 80/2001 privind stabilirea unor normative de cheltuieli pentru
autoritățile administrației publice și instituțiile publice, aprobată
cu modificări prin Legea nr. 247/2002, cu modificările și
completările ulterioare.
Art. 20. — Ministerul Mediului și Pădurilor este încadrat cu
funcționari publici cu funcții generale, funcționari publici cu funcții
specifice și cu personal angajat cu contract individual de muncă,
salarizați în conformitate cu prevederile legale în vigoare.
Art. 21. — (1) Pentru realizarea obiectivelor și atribuțiilor sale
generale și specifice, Ministerul Mediului și Pădurilor poate
colabora cu specialiști în diverse domenii de activitate, prin
încheierea de convenții civile sau contracte individuale de
muncă cu timp parțial, după caz, în condițiile legii.
(2) În situațiile în care persoanele prevăzute la alin. (1) se
deplasează în țară, în interesul instituției, Ministerul Mediului și
Pădurilor poate suporta cheltuielile de transport, cazare și
diurnă, în condițiile stabilite de lege pentru personalul propriu, în
măsura în care prin convențiile civile sau prin contractele
individuale de muncă cu timp parțial încheiate s-a prevăzut
acest lucru.
Art. 22. — Patrimoniul Ministerului Mediului și Pădurilor se
constituie prin preluarea bunurilor mobile și imobile, aflate în
administrarea sau, după caz, în proprietatea Ministerului
Mediului și Ministerului Agriculturii, Pădurilor și Dezvoltării
Rurale — aferent domeniului preluat, inclusiv patrimoniul
acestora, pe baza protocolului de predare-preluare.
CAPITOLUL II
Dispoziții tranzitorii și finale
Art. 23. — Anexele nr. 1 și 2 fac parte integrantă din prezenta
hotărâre.
Art. 24. — Pe data intrării în vigoare a prezentei hotărâri se
abrogă Hotărârea Guvernului nr. 57/2009 privind organizarea și
funcționarea Ministerului Mediului, publicată în Monitorul Oficial
al României, Partea I, nr. 75 din 9 februarie 2009, cu modificările
și completările ulterioare.

PRIM-MINISTRU

EMIL BOC
Contrasemnează:
Ministrul mediului și pădurilor,
Borbély Laszló
Ministrul muncii, familiei și protecției sociale,
Mihai Constantin Șeitan
Ministrul agriculturii și dezvoltării rurale,
Mihail Dumitru
Ministrul finanțelor publice,
Sebastian Teodor Gheorghe Vlădescu
București, 29 decembrie 2009.
Nr. 1.635.

9

1) Anexa

nr. 1 este reprodusă în facsimil.

* Se organizează, conform legislației în vigoare, prin ordin al ministrului.
** Se organizează la nivel de compartiment.
*** Se organizează la nivel de serviciu/birou.
**** Se organizează pe direcții, servicii, birouri, compartimente, prin ordin al ministrului, după consultarea prealabilă a MFP.

ANEXA Nr. 11)

10
MONITORUL OFICIAL AL ROMÂNIEI, PARTEA I, Nr. 22/12.I.2010

MONITORUL OFICIAL AL ROMÂNIEI, PARTEA I, Nr. 22/12.I.2010

11
ANEXA Nr. 2

1. Unități care funcționează în subordinea Ministerului Mediului și Pădurilor
Nr.
crt.

Denumirea unității

I. Instituții publice cu personalitate juridică finanțate integral din bugetul de stat
1.

Agenția Națională pentru Protecția Mediului

2.

Administrația Rezervației Biosferei ăDelta Dunării”

3.

Garda Națională de Mediu

4.

Inspectoratele teritoriale de regim silvic și de vânătoare*

II. Unități cu finanțare externă și de la bugetul de stat
1.

Unități de management al proiectului (UMP)

2.

Unități de implementare a proiectului (UIP)
N O T Ă:

Numărul maxim de posturi finanțate de la bugetul de stat pentru instituțiile prevăzute la cap. I este de 4.162, din care:
— Garda Națională de Mediu — 953 de posturi;
— Agenția Națională pentru Protecția Mediului — 2.474 de posturi, din care 2.193 de posturi pentru instituțiile publice din
subordine;
— Administrația Rezervației Biosferei ăDelta Dunării” — 173 de posturi;
— Inspectoratele teritoriale de regim silvic și de vânătoare — 562 de posturi.
2. Unități care funcționează sub autoritatea Ministerului Mediului și Pădurilor

Nr.
crt.

Denumirea unității

1.

Administrația Națională de Meteorologie

2.

Regia Națională a Pădurilor — Romsilva

3. Unități care funcționează în coordonarea Ministerului Mediului și Pădurilor

Nr.
crt.

Denumirea unității

Unități finanțate din venituri proprii
1.

Administrația Fondului pentru Mediu

2.

Administrația Națională ăApele Române”
Unități finanțate din venituri proprii și subvenții de la bugetul de stat

1.

Institutul Național de Cercetare-Dezvoltare pentru Protecția Mediului

* Se preiau inclusiv bunurile mobile și imobile ale acestor instituții.

12

MONITORUL OFICIAL AL ROMÂNIEI, PARTEA I, Nr. 22/12.I.2010
GUVERNUL ROMÂNIEI

HOTĂRÂRE
privind organizarea și funcționarea Departamentului pentru Relația cu Parlamentul
În temeiul art. 108 din Constituția României, republicată, al art. 23 alin. (4) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 1 alin. (1) lit. c) și
alin. (3) din Ordonanța de urgență a Guvernului nr. 25/2007 privind stabilirea unor măsuri pentru reorganizarea aparatului de lucru
al Guvernului, aprobată cu modificări și completări prin Legea nr. 99/2008, cu modificările și completările ulterioare,
Guvernul României adoptă prezenta hotărâre.

Art. 1. — (1) Departamentul pentru Relația cu Parlamentul
se organizează și funcționează ca structură cu personalitate
juridică în aparatul de lucru al Guvernului.
(2) Departamentul pentru Relația cu Parlamentul asigură și
coordonează realizarea activităților în cadrul raporturilor
constituționale dintre Guvern și Parlament.
Art. 2. — Pentru asigurarea bunei desfășurări a raporturilor
constituționale dintre Guvern și Parlament, Departamentul
pentru Relația cu Parlamentul îndeplinește următoarele funcții:
a) funcția de strategie, prin care se creează sistemul de relații
pentru fundamentarea și elaborarea Programului legislativ al
Guvernului în concordanță cu Programul de guvernare acceptat
de Parlament;
b) funcția de reglementare, prin care se asigură participarea
la elaborarea cadrului normativ și instituțional necesar pentru
organizarea și funcționarea întregului sistem de promovare a
inițiativelor legislative și de urmărire a lor în toate fazele
procesului legislativ, până la publicarea actelor normative în
Monitorul Oficial al României, Partea I, conform prevederilor
Constituției, celorlalte acte normative și procedurii parlamentare;
c) funcția de reprezentare, prin care se asigură, în domeniul
său de activitate, reprezentarea pe plan intern și extern a
Guvernului României.
Art. 3. — (1) În realizarea funcțiilor sale, Departamentul
pentru Relația cu Parlamentul îndeplinește următoarele atribuții
principale:
a) elaborează, pe baza propunerilor formulate de autoritățile
administrației publice centrale în conformitate cu Programul de
guvernare acceptat de Parlament, proiectul Programului
legislativ al Guvernului, pe care îl supune spre aprobare
Guvernului, și asigură, în funcție de priorități, actualizarea
anuală a acestui program;
b) prezintă Guvernului, la începutul fiecărei sesiuni
parlamentare, lista proiectelor de acte normative ce se constituie
în priorități legislative și urmărește dezbaterea și adoptarea
acestora de către Parlament;
c) urmărește transmiterea proiectelor de legi inițiate de
Guvern către Camera Parlamentului care, potrivit art. 75
alin. (1) din Constituția României, republicată, urmează să fie
sesizată ca primă Cameră și trecerea acestora prin fazele
procedurii legislative, până la promulgarea legii și publicarea
acesteia în Monitorul Oficial al României, Partea I;
d) susține prioritățile Guvernului la întocmirea proiectului
ordinii de zi și a programului de activitate în ședințele birourilor
permanente ale Camerei Deputaților și Senatului;
e) susține cererile Guvernului cu privire la adoptarea unor
proiecte de legi în procedură de urgență de către Parlament;

f) transmite comisiilor permanente, care examinează în fond
proiectele de legi sau propunerile legislative, amendamentele
formulate de Guvern;
g) realizează coordonarea interministerială în vederea
susținerii guvernamentale a proiectelor de legi și a punctelor de
vedere ale Guvernului asupra inițiativelor legislative
parlamentare în comisiile permanente și în cadrul dezbaterilor
din ședințele celor două Camere ale Parlamentului, de către
ministerele de resort;
h) asigură participarea reprezentanților Guvernului la
ședințele comisiilor permanente ale celor două Camere ale
Parlamentului, precum și la ședințele în plen ale Camerei
Deputaților și ale Senatului de fiecare dată când prezența
membrilor Guvernului în Parlament este obligatorie;
i) transmite către ministerele de resort proiectele de legi în
forma adoptată de Guvern, rapoartele asupra acestor proiecte,
întocmite de comisiile permanente, precum și formele adoptate
de către fiecare dintre cele două Camere ale Parlamentului;
j) elaborează, pe baza propunerilor ministerelor interesate,
proiectul legii privind abilitarea Guvernului de a emite ordonanțe,
în conformitate cu prevederile art. 115 alin. (1) și (2) din
Constituția României, republicată;
k) avizează, din punctul de vedere al oportunității emiterii în
temeiul art. 115 alin. (4) din Constituția României, republicată,
proiectele de ordonanțe de urgență ale Guvernului;
l) avizează proiectele de ordonanțe elaborate în temeiul
legilor de abilitare a Guvernului adoptate în temeiul art. 115
alin. (1) din Constituție, din punctul de vedere al încadrării în
domeniile pentru care Guvernul este abilitat să emită ordonanțe;
m) primește și distribuie întrebările și interpelările adresate
de parlamentari Guvernului ori membrilor acestuia; asigură
transmiterea răspunsurilor și prezentarea acestora în termenele
stabilite de regulamentele parlamentare;
n) ia măsurile necesare pentru pregătirea și susținerea
poziției Guvernului în cazul moțiunilor simple și al moțiunilor de
cenzură;
o) asigură informarea membrilor Guvernului cu privire la
declarațiile politice ale senatorilor și deputaților care vizează
activitatea Guvernului;
p) elaborează, pe baza propunerilor și a observațiilor
formulate de ministerele de resort, proiectul punctului de vedere
al Guvernului în cazul inițiativelor legislative parlamentare,
solicitat de Parlament potrivit art. 111 din Constituția României,
republicată, pe care îl supune spre aprobare Guvernului; de
asemenea, transmite către ministerele de resort punctul de
vedere al Guvernului, rapoartele întocmite de comisiile
permanente asupra inițiativelor legislative parlamentare, precum

MONITORUL OFICIAL AL ROMÂNIEI, PARTEA I, Nr. 22/12.I.2010
și formele adoptate de către fiecare dintre cele două Camere
ale Parlamentului;
q) prezintă informațiile și documentele cerute Guvernului și
celorlalte organe de specialitate ale administrației publice
centrale, în cadrul controlului parlamentar, de către Camera
Deputaților, de către Senat sau de către comisiile parlamentare,
prin intermediul președinților acestora;
r) asigură depunerea spre dezbatere de către Parlament sau
de către una dintre Camerele acestuia a rapoartelor și
declarațiilor primului-ministru cu privire la politica Guvernului;
s) prezintă Guvernului informări, la sfârșitul sesiunilor
ordinare ale Parlamentului sau ori de câte ori este cazul, cu
privire la procesul legislativ, controlul parlamentar, precum și la
alte activități din cadrul relațiilor dintre Guvern și Parlament.
(2) În vederea realizării atribuțiilor ce îi revin, Departamentul
pentru Relația cu Parlamentul realizează coordonarea
interministerială a activităților din domeniu.
(3) Departamentul pentru Relația cu Parlamentul
îndeplinește și alte atribuții prevăzute de lege sau de hotărâri
ale Guvernului, precum și însărcinări date de primul-ministru.
Art. 4. — (1) În exercitarea atribuțiilor sale, Departamentul
pentru Relația cu Parlamentul colaborează cu ministerele și
celelalte autorități ale administrației publice centrale, cu
autoritățile administrației publice locale, cu structurile asociative
ale autorităților administrației publice locale, cu alte instituții
publice, precum și cu persoane fizice și juridice.
(2) În vederea îndeplinirii atribuțiilor sale, Departamentul
pentru Relația cu Parlamentul solicită informații de la autoritățile
și instituțiile publice din cadrul administrației publice centrale și
locale.
Art. 5. — (1) Conducerea Departamentului pentru Relația cu
Parlamentul se exercită de către un șef de departament, cu rang
de ministru, numit prin decizie a primului-ministru, ordonator
terțiar de credite.
(2) Șeful departamentului reprezintă instituția în raporturile
cu autoritățile publice, cu persoanele juridice și fizice din țară și
din străinătate.
(3) Șeful departamentului îndeplinește în domeniul de
activitate al departamentului, în mod corespunzător, atribuțiile
generale prevăzute la art. 53 din Legea nr. 90/2001 privind
organizarea și funcționarea Guvernului României și a
ministerelor, cu modificările și completările ulterioare.
(4) În exercitarea atribuțiilor ce îi revin șeful departamentului
emite ordine și instrucțiuni, în condițiile legii.
(5) Șeful departamentului participă la ședințele Guvernului.

(6) În activitatea de conducere a instituției, șeful
departamentului este ajutat de unul sau mai mulți secretari de
stat, numiți prin decizie a primului-ministru.
(7) Atribuțiile secretarilor de stat se stabilesc prin ordin al
șefului de departament.
Art. 6. — (1) Structura organizatorică, statul de funcții și
numărul maxim de posturi ale Departamentului pentru Relația
cu Parlamentul se aprobă prin ordin al secretarului general al
Guvernului, la propunerea șefului departamentului, cu
încadrarea în numărul maxim de posturi stabilit pentru aparatul
de lucru al Guvernului.
(2) Structura organizatorică detaliată, atribuțiile și sarcinile
personalului din cadrul Departamentului pentru Relația cu
Parlamentul se stabilesc prin regulamentul de organizare și
funcționare al departamentului, aprobat prin ordin al șefului
departamentului.
(3) Încadrarea personalului, modificarea, suspendarea ori
încetarea raporturilor de serviciu sau, după caz, a raporturilor
de muncă se aprobă prin ordin al șefului departamentului.
(4) Personalul necesar desfășurării activității Departamentului
pentru Relația cu Parlamentul este alcătuit din funcționari publici
și personal contractual, care sunt numiți, respectiv angajați, cu
respectarea dispozițiilor legale, în limita numărului maxim de
posturi aprobat.
Art. 7. — Personalul Departamentului pentru Relația cu
Parlamentul este salarizat în conformitate cu prevederile legale
în vigoare aplicabile personalului din aparatul de lucru al
Guvernului.
Art. 8. — În structura Departamentului pentru Relația cu
Parlamentul se organizează și funcționează, potrivit legii,
cabinetele demnitarilor.
Art. 9. — Finanțarea activității Departamentului pentru
Relația cu Parlamentul se asigură de la bugetul de stat, prin
bugetul Secretariatului General al Guvernului.
Art. 10. — Departamentul pentru Relația cu Parlamentul are
sediul în municipiul București, Piața Victoriei nr. 1, sectorul 1, și
dispune de spații corespunzătoare desfășurării activității sale
atât în sediul Senatului, cât și în cel al Camerei Deputaților.
Art. 11. — Pe data intrării în vigoare a prezentei hotărâri se
abrogă Hotărârea Guvernului nr. 411/2007 privind organizarea
și funcționarea Departamentului pentru Relația cu Parlamentul,
publicată în Monitorul Oficial al României, Partea I, nr. 315 din
11 mai 2007.

PRIM-MINISTRU

EMIL BOC
Contrasemnează:
p. Șeful Departamentului
pentru Relația cu Parlamentul,
Valentin Adrian Iliescu,
secretar de stat
Secretarul general al Guvernului,
Daniela Nicoleta Andreescu
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 6 ianuarie 2010.
Nr. 26.

13

14

MONITORUL OFICIAL AL ROMÂNIEI, PARTEA I, Nr. 22/12.I.2010
GUVERNUL ROMÂNIEI

HOTĂRÂRE
privind organizarea și funcționarea Departamentului pentru Românii de Pretutindeni
În temeiul art. 108 din Constituția României, republicată, precum și al art. 8 și art. 9 alin. (2) din Ordonanța de urgență a
Guvernului nr. 115/2009 privind stabilirea unor măsuri de reorganizare în cadrul administrației publice centrale,
Guvernul României adoptă prezenta hotărâre.

Art. 1. — (1) Departamentul pentru Românii de Pretutindeni —
DRP, denumit în continuare Departamentul, se organizează și
funcționează ca instituție publică cu personalitate juridică în
cadrul aparatului de lucru al Guvernului, în coordonarea
primului-ministru, prin preluarea activității, posturilor și
personalului Departamentului pentru Relațiile cu Românii de
Pretutindeni din cadrul Ministerului Afacerilor Externe, structură
care se desființează.
(2) Departamentul elaborează și aplică politica în domeniul
relațiilor cu românii de pretutindeni, în conformitate cu
obiectivele majore privind românii de pretutindeni și cu
Programul de guvernare.
(3) Sediul Departamentului este în municipiul București,
str. Smârdan nr. 3, sectorul 3.
Art. 2. — Departamentul are ca obiectiv principal păstrarea
și afirmarea identității etnice, culturale, lingvistice și religioase a
românilor din statele vecine, conform standardelor internaționale
în materie, și întărirea legăturilor dintre România și comunitățile
românești de peste hotare.
Art. 3. — (1) Pentru realizarea obiectivelor din domeniul său
de activitate, Departamentul exercită următoarele funcții:
a) de strategie, prin care se asigură elaborarea strategiei de
punere în aplicare a Programului de guvernare în domeniul său
de activitate;
b) de reglementare, prin care se asigură elaborarea cadrului
normativ și instituțional pentru realizarea obiectivelor strategice
din domeniul său de activitate;
c) de reprezentare, prin care se asigură, în numele statului
sau al Guvernului României, reprezentarea pe plan intern și
extern în domeniul său de activitate;
d) de autoritate de stat, prin care se asigură urmărirea și
controlul aplicării și respectării reglementărilor legale din
domeniul său de activitate și a celor privind organizarea și
funcționarea instituțiilor care își desfășoară activitatea în
subordinea sau sub autoritatea sa;
e) de administrare, prin care se asigură administrarea
patrimoniului său, potrivit dispozițiilor legale.
(2) Departamentul are, în principal, următoarele atribuții:
a) elaborează și aplică, în colaborare cu alte instituții cu
competențe în domeniu, strategiile guvernamentale, programele
și strategiile sectoriale destinate românilor de pretutindeni;

b) elaborează, propune și avizează proiecte de acte
normative consacrate consolidării raporturilor statului român cu
românii de pretutindeni și participă la elaborarea și negocierea
tratatelor și a altor documente internaționale care au incidență
asupra situației românilor de pretutindeni;
c) participă, împreună cu Ministerul Afacerilor Externe, în
comisiile mixte privind minoritățile naționale, stabilite în temeiul
tratatelor internaționale la care România este parte;
d) dezvoltă parteneriate cu asociațiile și organizațiile
reprezentative ale românilor care trăiesc în afara granițelor, prin
acordarea de finanțări nerambursabile către entități publice sau
private din țară și din afara frontierelor României, în conformitate
cu prevederile Legii nr. 321/2006 privind regimul acordării
finanțărilor nerambursabile pentru programele, proiectele sau
acțiunile privind sprijinirea activității românilor de pretutindeni și
a organizațiilor reprezentative ale acestora, precum și a modului
de repartizare și de utilizare a sumei prevăzute în bugetul
Ministerului Afacerilor Externe pentru această activitate, cu
modificările ulterioare, în vederea exercitării drepturilor culturale
prevăzute de prezenta hotărâre, inclusiv prin derularea unor
proiecte specifice, în beneficiul românilor de pretutindeni;
e) stabilește și dezvoltă raporturi de parteneriat cu structurile
guvernamentale însărcinate cu problematica minorităților
naționale din țările de cetățenie, pentru asigurarea drepturilor
persoanelor aparținând minorității naționale românești, pe
principiul reciprocității și conform normelor internaționale în
materie;
f) dezvoltă relații de parteneriat cu organizațiile și instituțiile
internaționale care se ocupă de supravegherea respectării
drepturilor persoanelor aparținând minorităților naționale;
g) monitorizează modul în care au loc conservarea și
afirmarea identității etnice, culturale, lingvistice și religioase a
românilor de pretutindeni;
h)

colaborează

cu

structurile

parlamentare,

cultele

recunoscute legal, instituțiile și organizațiile neguvernamentale
cu competențe în domeniu;
i) sprijină înființarea și dezvoltarea instituțiilor mass-media
scrisă și audiovizuală ale românilor de pretutindeni;
j) sprijină casele limbii și culturii române și centrele culturale
ale comunităților românești de pretutindeni;

MONITORUL OFICIAL AL ROMÂNIEI, PARTEA I, Nr. 22/12.I.2010
k) sprijină consolidarea catedrelor, lectoratelor și bibliotecilor
de limba română din străinătate, precum și înființarea unor
catedre de romanistică;
l) sprijină elaborarea de studii, cercetări și monografii în
zonele locuite de români de pe teritoriul altor state;
m) sprijină acțiunile de cercetare, restaurare, conservare și
punere în valoare a patrimoniului cultural românesc din afara
granițelor României;
n) contribuie la construirea și restaurarea unor monumente
civile și militare, precum și a unor locașuri de cult ale românilor
de pretutindeni;
o) asigură protejarea, susținerea și revitalizarea tradițiilor și
obiceiurilor locale românești în zonele locuite de români de pe
teritoriul altor state.
Art. 4. — (1) Pentru realizarea atribuțiilor sale, Departamentul
solicită autorităților și instituțiilor publice informațiile necesare
desfășurării activității sale.
(2) Ministerul Afacerilor Externe asigură, prin misiunile
diplomatice din străinătate, tot sprijinul necesar Departamentului
pentru realizarea principalelor obiective din domeniul său de
activitate.
Art. 5. — (1) Departamentul este condus de către un secretar
de stat, numit prin decizie a primului-ministru.
(2) Secretarul de stat este ordonator terțiar de credite.
(3) Secretarul de stat reprezintă Departamentul în raporturile
cu autoritățile publice, cu persoanele juridice din țară și din
străinătate.
(4) În exercitarea atribuțiilor sale, secretarul de stat emite
ordine și instrucțiuni, în condițiile legii.
(5) În cazul în care secretarul de stat, din diferite motive, nu
își poate exercita atribuțiile curente, va delega o persoană cu
funcție de conducere din cadrul Departamentului să exercite
anumite atribuții, înștiințându-l pe primul-ministru despre
aceasta.
(6) Secretarul de stat poate participa la ședințele Guvernului
României, în calitate de invitat.
Art. 6. — (1) Fondurile pentru funcționarea Departamentului
și cele pentru realizarea proiectelor destinate românilor de

pretutindeni se asigură de la bugetul de stat, prin bugetul
Secretariatului General al Guvernului.
(2) Secretarul de stat răspunde de utilizarea sumelor alocate,
conform dispozițiilor legale.
(3) Verificarea respectării dispozițiilor prevăzute la alin. (2)
se realizează prin compartimentul de control din cadrul
Secretariatului General al Guvernului.
Art. 7. — (1) Structura organizatorică și statul de funcții se
aprobă prin ordin al secretarului de stat.
(2) Atribuțiile, sarcinile și răspunderile personalului din
aparatul propriu al Departamentului se stabilesc, în conformitate
cu structura organizatorică, prin regulamentul de organizare și
funcționare al Departamentului, aprobat prin ordin al secretarului
de stat.
(3) În structura organizatorică a Departamentului, prin ordin
al secretarului de stat, se pot organiza direcții, servicii, birouri și
compartimente.
Art. 8. — (1) Personalul Departamentului este preluat de la
Ministerul Afacerilor Externe și își păstrează statutul și celelalte
drepturi avute la data preluării.
(2) Numărul maxim de posturi al Departamentului este de 30,
exclusiv demnitarul și cabinetul acestuia.
Art. 9. — (1) Mijloacele fixe și obiectele de inventar utilizate
de către fostul Departament pentru Relațiile cu Românii de
Pretutindeni din cadrul Ministerului Afacerilor Externe, inclusiv
tehnica de calcul și birotica, se transmit fără plată din
administrarea Ministerului Afacerilor Externe în administrarea
Departamentului.
(2) Protocoalele de predare-preluare se încheie în termen de
30 de zile de la data intrării în vigoare a prezentei hotărâri și vor
cuprinde structura de personal preluată, precum și drepturile și
obligațiile fostului Departament pentru Relațiile cu Românii de
Pretutindeni din cadrul Ministerului Afacerilor Externe.
Art. 10. — Departamentul dispune pentru activități specifice
desfășurate de un număr de 3 autoturisme, având un consum
lunar de 300 litri lunar/autoturism.
Art. 11. — Departamentul și structurile aflate în subordinea
acestuia pot închiria spații pentru necesități proprii, în condițiile
legii.

PRIM-MINISTRU

EMIL BOC
Contrasemnează:
Ministrul afacerilor externe,
Teodor Baconschi
Secretarul general al Guvernului,
Daniela Nicoleta Andreescu
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 6 ianuarie 2010.
Nr. 27.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 22/12.I.2010 conține 16 pagini.

Prețul: 3,20 lei

&JUYDGY|436725]
ISSN 1453—4495

