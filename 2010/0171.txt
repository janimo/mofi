CristinaGabriela F.
Popescu

Anul 178 (XXII) — Nr. 171

PARTEA I

LEGI, DECRETE, HOTĂRÂRI ȘI ALTE ACTE

Digitally signed by CristinaGabriela F. Popescu
Date: 2010.03.17 16:46:09
+02:00
Reason: Regia Autonoma
Monitorul Oficial
Location: Bucuresti

Miercuri, 17 martie 2010

SUMAR

Nr.

Pagina

Nr.
modificarea Ordinului ministrului muncii, familiei și
egalității de șanse și al ministrului economiei și
finanțelor nr. 3/185/2008 pentru stabilirea regulilor
de eligibilitate și a listei cheltuielilor eligibile în
cadrul operațiunilor finanțate prin Programul
operațional sectorial ăDezvoltarea resurselor
umane 2007—2013” ................................................

8–9

157/765/196. — Ordin al ministrului transporturilor și
infrastructurii, al ministrului finanțelor publice și al
ministrului muncii, familiei și protecției sociale pentru
aprobarea bugetului de venituri și cheltuieli pe anul 2010
al Societății Comerciale ăTipografia Filaret” — S.A., filiala
Companiei Naționale de Căi Ferate ăC.F.R.” — S.A. ....

10–13

DECIZII ALE CURȚII CONSTITUȚIONALE
Decizia nr. 91 din 4 februarie 2010 referitoare la excepția de
neconstituționalitate a dispozițiilor art. 31 alin. (2) din
Ordonanța Guvernului nr. 2/2001 privind regimul juridic
al contravențiilor ........................................................
Decizia nr. 99 din 4 februarie 2010 referitoare la excepția de
neconstituționalitate a dispozițiilor art. 290 alin. 1 din
Codul penal, art. 303 alin. 6 teza întâi din Codul de
procedură penală, precum și art. 29 alin. (5) din Legea
nr. 47/1992 privind organizarea și funcționarea Curții
Constituționale............................................................
Decizia nr. 170 din 2 martie 2010 referitoare la excepția de
neconstituționalitate a dispozițiilor art. 11, art. 13
alin. (1) lit. a) și art. 13 alin. (12) din Ordonanța de
urgență a Guvernului nr. 43/2002 privind Direcția
Națională Anticorupție, precum și a dispozițiilor
art. 248 și art. 2481 din Codul penal ..........................

2–3

3–4

293.

— Ordin al ministrului mediului și pădurilor pentru
modificarea Ordinului ministrului agriculturii, pădurilor,
apelor și mediului nr. 50/2004 privind stabilirea unor
măsuri pentru aplicarea prevederilor Regulamentului
(CE) nr. 761/2001 care permite participarea voluntară a
organizațiilor la schema comunitară de eco-management
și audit (EMAS) ..........................................................

13

708/C. — Ordin al ministrului justiției pentru modificarea
Regulamentului privind modul de constituire,
organizare și desfășurare a activității comisiilor de
disciplină din Administrația Națională a Penitenciarelor
și din unitățile subordonate, aprobat prin Ordinul
ministrului justiției nr. 2.856/C/2004............................

14–15

5–7

HOTĂRÂRI ALE GUVERNULUI ROMÂNIEI
191.

— Hotărâre privind alocarea unei sume din Fondul de
rezervă bugetară la dispoziția Guvernului, prevăzut în
bugetul de stat pe anul 2010, pentru județul Dolj ......

7

DECIZII ALE PRIMULUI-MINISTRU
128.

— Decizie privind numirea domnului Corvin Nedelcu
în funcția publică de secretar general al Autorității
Naționale pentru Sport și Tineret................................

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
112/756. — Ordin al ministrului muncii, familiei și protecției
sociale și al ministrului finanțelor publice privind

Pagina

ACTE ALE CAMEREI CONSULTANȚILOR FISCALI
6.

— Hotărâre privind convocarea Conferinței naționale
anuale a Camerei Consultanților Fiscali ....................

16

2

MONITORUL OFICIAL AL ROMÂNIEI, PARTEA I, Nr. 171/17.III.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 91
din 4 februarie 2010

referitoare la excepția de neconstituționalitate a dispozițiilor art. 31 alin. (2)
din Ordonanța Guvernului nr. 2/2001 privind regimul juridic al contravențiilor
Ioan Vida
Aspazia Cojocaru
Acsinte Gaspar
Ion Predescu
Tudorel Toader
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 31 alin. (2) din Ordonanța Guvernului nr. 2/2001
privind regimul juridic al contravențiilor, excepție invocată de
Lorența Adriana Butnaru în Dosarul nr. 6.800/197/2006 al
Tribunalului Brașov — Secția comercială și de contencios
administrativ și fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 22 mai 2009, pronunțată în Dosarul
nr. 6.800/197/2006, Tribunalul Brașov — Secția comercială
și de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 31 alin. (2) din Ordonanța Guvernului
nr. 2/2001 privind regimul juridic al contravențiilor, excepție
invocată de Lorența Adriana Butnaru.
În motivarea excepției de neconstituționalitate se susține,
în esență, că, prin plângerea formulată, s-a contestat ăvinovăția
stabilită de către agentul constatator”. Or, atât timp cât instanța
nu s-a pronunțat definitiv și irevocabil cu privire la această
chestiune, dispozițiile criticate sunt neconstituționale, întrucât
încalcă dreptul la un proces echitabil, ăcealaltă parte implicată în
accident având la îndemână promovarea unei acțiuni în
despăgubiri”.
Tribunalul Brașov — Secția comercială și de contencios
administrativ și fiscal apreciază că excepția de
neconstituționalitate este neîntemeiată, întrucât textul criticat nu
încalcă accesul liber la justiție, ci, dimpotrivă, instituie
posibilitatea persoanei interesate de a se adresa instanței de
judecată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 alin. (2) din Ordonanța Guvernului nr. 2/2001
privind regimul juridic al contravențiilor, având următorul cuprins:
ăPartea vătămată poate face plângere numai în ceea ce privește
despăgubirea, iar cel căruia îi aparțin bunurile confiscate, altul
decât contravenientul, numai în ceea ce privește măsura
confiscării.”
Autorul excepției consideră că prin dispozițiile legale citate
sunt încălcate prevederile constituționale ale art. 21 — Accesul
liber la justiție, precum și ale art. 11 alin. (2) și art. 20 alin. (2),
cu raportare la art. 13 din Convenția pentru apărarea drepturilor
omului și a libertăților fundamentale, privind dreptul la un recurs
efectiv.
Examinând excepția de neconstituționalitate, astfel cum a
fost formulată, se constată că aceasta este neîntemeiată și
urmează a fi respinsă.
Astfel, contrar susținerilor autorului excepției, textul de lege
criticat dă expresie prevederilor constituționale care consacră
liberul acces la justiție, stabilind posibilitatea părții vătămate prin
procesul-verbal de contravenție de a face plângere în ceea ce
privește bunurile confiscate, respectiv a celui căruia îi aparțin
bunurile confiscate, altul decât contravenientul, în ceea ce
privește măsura confiscării. Potrivit art. 34 alin. (1) din
Ordonanța Guvernului nr. 2/2001, sesizată cu plângerea
formulată, instanța de judecată ăascultă pe cel care a făcut-o și
pe celelalte persoane citate, dacă aceștia s-au prezentat,
administrează orice alte probe prevăzute de lege, necesare în
vederea verificării legalității și temeiniciei procesului-verbal, și
hotărăște asupra sancțiunii, despăgubirii stabilite, precum și
asupra măsurii confiscării”, atât persoana contravenientă, cât și
partea vătămată ori persoana căreia îi aparțin bunurile
confiscate, după caz, beneficiind de toate garanțiile dreptului la
un proces echitabil.

MONITORUL OFICIAL AL ROMÂNIEI, PARTEA I, Nr. 171/17.III.2010

3

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. (2) din Ordonanța Guvernului nr. 2/2001 privind
regimul juridic al contravențiilor, excepție invocată de Lorența Adriana Butnaru în Dosarul nr. 6.800/197/2006 al Tribunalului
Brașov — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 4 februarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 99
din 4 februarie 2010

referitoare la excepția de neconstituționalitate a dispozițiilor art. 290 alin. 1 din Codul penal,
art. 303 alin. 6 teza întâi din Codul de procedură penală, precum și art. 29 alin. (5)
din Legea nr. 47/1992 privind organizarea și funcționarea Curții Constituționale
Ioan Vida
Aspazia Cojocaru
Acsinte Gaspar
Ion Predescu
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 290 alin. 1 din Codul penal, art. 303 alin. 6 teza
întâi din Codul de procedură penală, precum și art. 29 alin. (5)
din Legea nr. 47/1992 privind organizarea și funcționarea Curții
Constituționale, excepție ridicată de Traian Gheți în ceea ce
privește art. 290 alin. 1 din Codul penal, respectiv de instanța de
judecată, din oficiu, în ceea ce privește celelalte dispoziții legale
criticate, în Dosarul nr. 4.547/62/2007 al Curții de Apel Brașov —
Secția penală și pentru cauze cu minori.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că, în ceea ce privește art. 290 din Codul penal, critica
este formulată prin compararea acestui text de lege cu
dispozițiile art. 288 din Codul penal, iar, în ceea ce privește
celelalte texte legale, obiecțiile sunt formulate din perspectiva
necesității modificării lor.
C U R T E A,

având în vedere actele și lucrările dosarului, reține următoarele:
Prin Încheierea din 18 februarie 2009, pronunțată în Dosarul
nr. 4.547/62/2007, Curtea de Apel Brașov — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 290
alin. 1 din Codul penal, art. 303 alin. 6 teza întâi din Codul de

procedură penală, precum și art. 29 alin. (5) din Legea
nr. 47/1992 privind organizarea și funcționarea Curții
Constituționale, excepție ridicată de Traian Gheți în ceea ce
privește art. 290 alin. 1 din Codul penal, respectiv de instanța
de judecată, din oficiu, în ceea ce privește celelalte dispoziții
legale criticate.
În motivarea excepției de neconstituționalitate se susține
că dispozițiile art. 290 alin. 1 din Codul penal sunt contrare
Constituției, deoarece ăinfracțiunea prevăzută de art. 288 din
Codul penal este mai aspru pedepsită decât infracțiunea
prevăzută de art. 290 din Codul penal, iar prin art. 288 din Codul
penal se ocrotesc interesele generale ale societății, spre
deosebire de art. 290 din Codul penal, prin care sunt ocrotite
interesele private ale cetățenilor, astfel încât infracțiunea
prevăzută de art. 290 din Codul penal ar trebui să fie cercetată
doar la plângerea prealabilă a persoanei vătămate, și nu din
oficiu, deoarece se încalcă dreptul persoanei vătămate de a
exercita, de a retrage plângerea sau de a se împăca cu
făptuitorul”. În ceea ce privește art. 303 alin. 6 teza întâi din
Codul de procedură penală, precum și art. 29 alin. (5) din Legea
nr. 47/1992 privind organizarea și funcționarea Curții
Constituționale, instanța de judecată, care a ridicat din oficiu
excepția de neconstituționalitate a acestor dispoziții legale, arată
că încalcă dreptul la un proces echitabil și la soluționarea cauzei
într-un termen rezonabil. Aceasta întrucât ăsoluționarea
excepției de neconstituționalitate durează mai multe luni, se
invocă de mai multe ori, astfel că durata procesului se
prelungește nejustificat prin suspendarea judecării cauzei”;
ăcauza rămâne în nelucrare mai multe luni de zile, fără a putea
exista un remediu procesual legal, ceea ce reprezintă o depășire
a termenului rezonabil al soluționării cauzei și încălcarea
dreptului la un proces echitabil”. Se invocă jurisprudența Curții
Europene a Drepturilor Omului în materie.
Curtea de Apel Brașov — Secția penală și pentru cauze
cu minori apreciază că excepția de neconstituționalitate
invocată de Traian Gheți este neîntemeiată.

4

MONITORUL OFICIAL AL ROMÂNIEI, PARTEA I, Nr. 171/17.III.2010

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 290 alin. 1 din Codul penal, ale art. 303 alin. 6
teza întâi din Codul de procedură penală, precum și cele ale
art. 29 alin. (5) din Legea nr. 47/1992 privind organizarea și
funcționarea Curții Constituționale, având următorul cuprins:
— Art. 290 alin.1 din Codul penal: ăFalsificarea unui înscris
sub semnătură privată prin vreunul din modurile arătate în
art. 288, dacă făptuitorul folosește înscrisul falsificat ori îl
încredințează altei persoane spre folosire, în vederea producerii
unei consecințe juridice, se pedepsește cu închisoare de la
3 luni la 2 ani sau cu amendă.”;
— Art. 303 alin. 6 teza întâi din Codul de procedură penală:
ăInstanța suspendă judecata, prin încheiere motivată, și în cazul
în care a fost ridicată o excepție de neconstituționalitate, până
la soluționarea de către Curtea Constituțională a excepției.”;
— Art. 29 alin. (5) din Legea nr. 47/1992: ăPe perioada
soluționării excepției de neconstituționalitate judecarea cauzei
se suspendă.”
În susținerea excepției se invocă dispozițiile constituționale
ale art. 16 privind egalitatea în drepturi, ale art. 21 privind dreptul
la un proces echitabil și ale art. 20, cu raportare la art. 6
paragraful 1 din Convenția pentru apărarea drepturilor omului și
a libertăților fundamentale, privind dreptul la un proces echitabil.
Examinând excepția de neconstituționalitate, astfel cum a
fost formulată, Curtea Constituțională constată că a mai
examinat constituționalitatea dispozițiilor art. 290 alin. 1 din
Codul penal, în raport cu aceleași dispoziții constituționale și față

de critici similare. În acest sens este Decizia nr. 505 din 15 iunie
2006, publicată în Monitorul Oficial al României, Partea I, nr. 606
din 13 iulie 2006, prin care Curtea, pentru considerentele acolo
reținute, a respins excepția de neconstituționalitate a acestui text
legal, reținând totodată, față de situația că neconstituționalitatea
art. 290 din Codul penal este dedusă prin compararea acestuia
cu art. 288 din același act normativ, că ăexaminarea
constituționalității unui text de lege are în vedere compatibilitatea
acestui text cu dispozițiile constituționale pretins încălcate, iar
nu compararea mai multor prevederi legale între ele și
raportarea concluziei ce ar rezulta din această comparație la
dispoziții ori principii ale Constituției. Procedându-se altfel, s-ar
ajunge inevitabil la concluzia că, deși fiecare dintre dispozițiile
legale este constituțională, numai coexistența lor ar pune în
discuție constituționalitatea uneia dintre ele”.
În ceea ce privește critica de neconstituționalitate a
dispozițiilor art. 303 alin. 6 din Codul de procedură penală, prin
Decizia nr. 828 din 2 octombrie 2007, publicată în Monitorul
Oficial al României, Partea I, nr. 740 din 1 noiembrie 2007,
Curtea Constituțională a reținut că acest text de lege nu încalcă
dreptul la un proces echitabil, desfășurat într-un termen
rezonabil, întrucât suspendarea judecării cauzei în situația
sesizării Curții Constituționale, până la soluționarea excepției de
neconstituționalitate, este menită să preîntâmpine acele situații
în care instanțele judecătorești ar pronunța hotărâri
fundamentate pe dispoziții legale declarate neconstituționale
prin decizii ale Curții Constituționale, situații care ar putea afecta
stabilitatea raporturilor juridice existente între părți.
De asemenea, Curtea s-a mai pronunțat și asupra
constituționalității dispozițiilor art. 29 alin. (5) din Legea nr. 47/1992,
prin raportare la art. 21 alin. (3) din Constituție, invocat și în
prezenta cauză, și față de o critică similară. Astfel, prin Decizia
nr. 366 din 17 aprilie 2007, publicată în Monitorul Oficial al
României, Partea I, nr. 346 din 22 mai 2007, Curtea a respins
excepția de neconstituționalitate a acestui text de lege, reținând
că dispozițiile art. 29 alin. (5) din Legea nr. 47/1992 sunt norme
de procedură care instituie un caz de suspendare legală a
judecății în intervalul de timp cuprins între pronunțarea încheierii
de sesizare a Curții Constituționale de către instanța de judecată
sau de arbitraj comercial și repunerea pe rol a cauzei, după
soluționarea excepției de către instanța de contencios
constituțional. Acest fapt nu aduce însă atingere dreptului la un
proces echitabil și la soluționarea cauzelor într-un termen
rezonabil.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în deciziile menționate își păstrează
valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 290 alin. 1 din Codul penal, art. 303 alin. 6 teza întâi din
Codul de procedură penală, precum și art. 29 alin. (5) din Legea nr. 47/1992 privind organizarea și funcționarea Curții
Constituționale, excepție ridicată de Traian Gheți în ceea ce privește art. 290 alin. 1 din Codul penal, respectiv de instanța de
judecată, din oficiu, în ceea ce privește celelalte dispoziții legale criticate, în Dosarul nr. 4.547/62/2007 al Curții de Apel Brașov —
Secția penală și pentru cauze cu minori.
Definitivă și general obligatorie.
Pronunțată în ședința publică din data de 4 februarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 171/17.III.2010

5

CURTEA CONSTITUȚIONALĂ

D E C I Z I A Nr. 170
din 2 martie 2010

referitoare la excepția de neconstituționalitate a dispozițiilor art. 11, art. 13 alin. (1) lit. a) și art. 13
alin. (12) din Ordonanța de urgență a Guvernului nr. 43/2002 privind Direcția Națională Anticorupție,
precum și a dispozițiilor art. 248 și art. 2481 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11, art. 13 alin. (1) lit. a) și art. 13 alin. (12) din
Ordonanța de urgență a Guvernului nr. 43/2002 privind Direcția
Națională Anticorupție, precum și a dispozițiilor art. 248 și
art. 2481 din Codul penal, excepție ridicată de Dan Gavrilescu în
Dosarul nr. 2.174/95/2007 al Tribunalului Sibiu — Secția penală.
La apelul nominal se prezintă autorul excepției personal și
asistat de apărătorii aleși Gheorghe Cosmin Dragu, din cadrul
Baroului Gorj, și Vasile Ioan Vidrighin, din cadrul Baroului Sibiu,
ambii cu delegații la dosar. Se constată lipsa celorlalte părți, față
de care procedura de citare a fost legal îndeplinită.
Cauza fiind în stare de judecată, președintele acordă
cuvântul celor 2 reprezentanți ai autorului excepției, care reiau
argumentele inserate în notele scrise.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 9 ianuarie 2009, pronunțată în Dosarul
nr. 2.174/95/2007, Tribunalul Sibiu — Secția penală a sesizat
Curtea Constituțională cu excepția de neconstituționalitate
a prevederilor art. 11, art. 13 alin. (2) lit. a) și art. 13 alin. (12)
din Ordonanța de urgență a Guvernului nr. 43/2002 privind
Direcția Națională Anticorupție, precum și a dispozițiilor
art. 248 și art. 2481 din Codul penal, excepție ridicată de Dan
Gavrilescu în dosarul de mai sus.
În motivarea excepției de neconstituționalitate autorul
acesteia susține că prevederile art. 248 și art. 2481 din Codul
penal încalcă dispozițiile constituționale ale art. 44 alin. (2), prin
aceea că nu fac nicio distincție între proprietatea publică și cea
privată, supunând aceleiași ocrotiri speciale atât partea din
patrimoniu care constituie proprietate publică, cât și pe cea care
constituie proprietate privată. De asemenea, sunt afectate și
dispozițiile art. 16 și art. 20 din Constituție, întrucât se instituie o
răspundere mai mare pentru funcționarul public.
Dispozițiile art. 11 din Ordonanța de urgență a Guvernului
nr. 43/2002 contravin prevederilor art. 24 alin. (1), art. 124
alin. (2), art. 16 și art. 131 alin. (3) din Constituție, deoarece
specialistul din cadrul direcției având calitatea de funcționar
public are, din cauza subordonării sale față de procuror, o
atitudine subiectivă, părtinitoare. Totodată, constatarea tehnicoștiintifică efectuată de un astfel de specialist capătă valențele
unui veritabil mijloc de probă. În plus, textul excedează

dispoziției constituționale a art. 131 alin. (3) prin aceea că
procurorul conduce, supraveghează și exercită un control
nemijlocit asupra specialiștilor care au calitatea de funcționari
publici, dar care nu aparțin poliției judiciare.
În ceea ce privește prevederile art. 13 alin. (1) lit. a) și art. 13
alin. (12) din Ordonanța de urgență a Guvernului nr. 43/2002,
este de observat că autorul excepției s-a limitat la a critica
textele din perspectiva unor rațiuni de oportunitate, fără a
menționa in terminis care este temeiul constituțional afectat și în
ce constă această critică.
Tribunalul Sibiu — Secția penală opinează că excepția de
neconstituționalitate a dispozițiilor art. 13 alin. (1) lit. a) și art. 13
alin. (12) din Ordonanța de urgență a Guvernului nr. 43/2002,
precum și a dispozițiilor art. 248 și art. 2481 din Codul penal este
nefondată.
În ceea ce privește excepția de neconstituționalitate a
dispozițiilor art. 11 din Ordonanța de urgență a Guvernului
nr. 43/2002, instanța opinează că este întemeiată, deoarece prin
modalitatea de numire a specialiștilor din cadrul direcției se
creează de la început o prezumție de imparțialitate a acestora în
soluționarea constatărilor tehnico-științifice și expertizelor
efectuate. Această împrejurare este de natură a afecta dreptul
la apărare al inculpaților, precum și prezumția de nevinovăție.
De asemenea, legea creează o situație discriminatorie a acestor
specialiști față de celelalte categorii de gen, neasigurând
suficiente garanții și condiții de imparțialitate și obiectivitate.
Acest neajuns este de natură a afecta, în opinia instanței,
dispozițiile art. 124 alin. (2) și art. 16 din Constituție.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este nefondată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit dispozitivului încheierii de sesizare a Curții
Constituționale, dispozițiile art. 11, art. 13 alin. (12) și art. 13
alin. (2) lit. a) din Ordonanța de urgență a Guvernului nr. 43/2002
privind Direcția Națională Anticorupție, publicată în Monitorul
Oficial al României, Partea I, nr. 244 din 11 aprilie 2002,
aprobată cu modificări și completări prin Legea nr. 503/2002, cu
modificările și completările ulterioare, precum și dispozițiile

6

MONITORUL OFICIAL AL ROMÂNIEI, PARTEA I, Nr. 171/17.III.2010

art. 248 cu denumirea marginală Abuzul în serviciu contra
intereselor publice și ale art. 2481 cu denumirea marginală
Abuzul în serviciu în formă calificată din Codul penal. În realitate,
având în vedere notele scrise ale autorului excepției, precum și
considerentele încheierii de sesizare a instanței de contencios
constituțional, obiect al excepției nu îl constituie art. 13 alin. (2)
lit. a) din Ordonanța de urgență a Guvernului nr. 43/2002, ci
art. 13 alin. (1) lit. a) din același act normativ, fiind evident că
în dispozitiv s-a strecurat o eroare materială. Prin urmare,
dispozițiile legale criticate au următorul conținut:
— Art. 11 din Ordonanța de urgență a Guvernului nr. 43/2002:
ă(1) În cadrul Direcției Naționale Anticorupție sunt numiți, prin
ordin al procurorului șef al acestei direcții, cu avizul ministerelor
de resort, specialiști cu înaltă calificare în domeniul economic,
financiar, bancar, vamal, informatic, precum și în alte domenii,
pentru clarificarea unor aspecte tehnice în activitatea de
urmărire penală.
(2) Specialiștii prevăzuți la alin. (1) au calitatea de funcționar
public și își desfășoară activitatea sub directa conducere,
supraveghere și control nemijlocit al procurorilor din Direcția
Națională Anticorupție. Specialiștii au drepturile și obligațiile
prevăzute de lege pentru funcționarii publici, cu excepțiile
menționate în prezenta ordonanță de urgență. De asemenea,
specialiștii beneficiază, în mod corespunzător, de drepturile
prevăzute la art. 26 din Ordonanța de urgență a Guvernului
nr. 177/2002 privind salarizarea și alte drepturi ale magistraților,
cu modificările și completările ulterioare.
(3) Constatarea tehnico-științifică efectuată din dispoziția
scrisă a procurorului de specialiștii prevăzuți la alin. (1)
constituie mijloc de probă, în condițiile legii.
(4) Constatările tehnico-științifice și expertizele pot fi
efectuate și de alți specialiști sau experți din instituții publice sau
private române sau străine, organizate potrivit legii, precum și de
specialiști sau experți individuali autorizați sau recunoscuți,
potrivit legii.”;
— Art. 13 alin. (1) lit. a) din Ordonanța de urgență a
Guvernului nr. 43/2002: ă(1) Sunt de competența Direcției
Naționale Anticorupție infracțiunile prevăzute în Legea
nr. 78/2000 pentru prevenirea, descoperirea și sancționarea
faptelor de corupție, cu modificările și completările ulterioare,
săvârșite în una dintre următoarele condiții:
a) dacă, indiferent de calitatea persoanelor care le-au comis,
au cauzat o pagubă materială mai mare decât echivalentul în
lei a 200.000 euro ori o perturbare deosebit de gravă a activității
unei autorități publice, instituții publice sau oricărei alte persoane
juridice ori dacă valoarea sumei sau a bunului care formează
obiectul infracțiunii de corupție este mai mare decât echivalentul
în lei a 10.000 de euro;”;
— Art. 13 alin. (12) din Ordonanța de urgență a Guvernului
nr. 43/2002: ă(12) Direcția Națională Anticorupție este competentă
să efectueze urmărirea penală, dacă s-a cauzat o pagubă
materială mai mare decât echivalentul în lei a 1.000.000 euro, în
cazul infracțiunilor prevăzute la art. 215 alin. 1, 2, 3, și 5,
art. 246, 247, 248 și 2481 din Codul penal, al infracțiunilor
prevăzute la art. 175, 177 și 178—181 din Legea nr. 141/1997
privind Codul vamal al României, cu modificările și completările
ulterioare, și în Legea nr. 241/2005 pentru prevenirea și
combaterea evaziunii fiscale.”;
— Art. 248 din Codul penal: ăFapta funcționarului public,
care, în exercițiul atribuțiilor sale de serviciu, cu știință, nu
îndeplinește un act ori îl îndeplinește în mod defectuos și prin
aceasta cauzează o tulburare însemnată bunului mers al unui
organ sau al unei instituții ori al unei alte unități din cele la care
se referă art. 145 sau o pagubă patrimoniului acesteia se
pedepsește cu închisoare de la 6 luni la 5 ani.”;
— Art. 2481 din Codul penal: ăDacă faptele prevăzute în
art. 246, 247 și 248 au avut consecințe deosebit de grave, se

pedepsesc cu închisoare de la 5 la 15 ani și interzicerea unor
drepturi.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional, prin raportare
la critici similare. Astfel, prin Decizia nr. 767 din 24 iunie 2008,
publicată în Monitorul Oficial al României, Partea I, nr. 574 din
30 iulie 2008, Curtea Constituțională a respins ca nefondată
excepția de neconstituționalitate a dispozițiilor art. 248 și
art. 2481 din Codul penal, statuând că referirea la producerea
unei pagube în patrimoniul subiectelor pasive ale infracțiunii de
abuz în serviciu contra intereselor publice sau de abuz în
serviciu în formă calificată nu are semnificația înzestrării
acesteia cu o dublă natură juridică, și anume cea de infracțiune
de serviciu și cea de infracțiune contra patrimoniului, fapta
rămânând, evident, o infracțiune de serviciu sau în legătură cu
serviciul, ci descrie una dintre cele două urmări imediate
alternative prevăzute de lege — prima fiind ăo tulburare
însemnată a bunului mers” al organului, instituției sau unității —
pentru ca fapta să constituie infracțiune. De altfel, chiar
admițând că prin art. 248 din Codul penal se urmărește și
apărarea proprietății, se constată că textul nu face nicio
diferențiere între proprietatea publică și cea privată, abuzul
funcționarului public pedepsindu-se la fel, indiferent dacă are ca
urmare producerea unei pagube în patrimoniul public sau în
proprietatea privată a unei unități dintre cele prevăzute de
art. 145 din Codul penal.
De aceea, nu poate fi primită critica formulată în motivarea
excepției de neconstituționalitate, în sensul că, prin conținutul
său, art. 248 din Codul penal contravine principiului
constituțional al ocrotirii egale a proprietății private, indiferent de
titular.
De asemenea, prin Decizia nr. 910 din 16 septembrie 2008,
publicată în Monitorul Oficial al României, Partea I, nr. 710 din
20 octombrie 2008, Curtea Constituțională a respins ca
nefondată excepția de neconstituționalitate a dispozițiilor art. 11
alin. (1)—(3) din Ordonanța de urgență a Guvernului
nr. 43/2002, reținând în esență că ăpartea putea să ia cunoștință
de existența constatării tehnico-științifice — mijloc de probă
efectuat de specialiștii din cadrul Direcției Naționale
Anticorupție — odată cu prezentarea materialului de urmărire
penală, în condițiile art. 250—254 din Codul de procedură
penală. Așadar, partea poate formula obiecțiuni la raportul de
constatare sau poate contesta în fața instanței de judecată, în
condiții de contradictorialitate, mijlocul de probă respectiv”.
Pe de altă parte, Curtea a constatat că ăo reglementare
similară cu cea criticată este cuprinsă în art. 112 din Codul de
procedură penală, potrivit căruia, în anumite cazuri, organul de
urmărire penală poate folosi cunoștințele unui specialist sau
tehnician, dispunând, din oficiu sau la cerere, efectuarea unei
constatări tehnico-științifice, care se efectuează, de regulă, de
către specialiști sau tehnicieni care funcționează în cadrul ori pe
lângă instituția de care aparține organul de urmărire penală, dar
care poate fi efectuată și de către specialiști sau tehnicieni care
funcționează în cadrul altor organe”.
De asemenea, Curtea a reținut că ăîn procesul deliberării
judecătorul verifică și evaluează materialul probator și își
fundamentează soluția pe întregul probatoriu administrat în
cauză, prin coroborarea și aprecierea probelor, iar nu prin
raportarea exclusivă la constatările tehnico-științifice întocmite
de specialiștii prevăzuți de textele de lege criticate. Așadar,
judecata se desfășoară de către o instanță independentă și
imparțială, în condiții de publicitate, oralitate și
contradictorialitate, iar judecătorul își fundamentează soluția pe
întregul probatoriu administrat, verificând, evaluând și
coroborând probele, astfel că informațiile conținute în
constatările tehnico-științifice nu pot crea în mod concret riscul
unui abuz de procedură”.

MONITORUL OFICIAL AL ROMÂNIEI, PARTEA I, Nr. 171/17.III.2010
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
În ceea ce privește critica referitoare la art. 13 alin. (1) lit. a)
și art. 13 alin. (12) din Ordonanța de urgență a Guvernului
nr. 43/2002, Curtea constată că aceasta este inadmisibilă,
deoarece autorul excepției s-a limitat la a critica textele din
perspectiva unor rațiuni de oportunitate, fără a menționa

7

in terminis care este temeiul constituțional afectat și în ce constă
aceasta. Or, potrivit art. 10 alin. (2) din Legea nr. 47/1992,
sesizările adresate Curții ătrebuie făcute în formă scrisă și
motivate”. De aceea, simpla enunțare a coliziunii unui text cu
Legea fundamentală nu este suficientă pentru a răspunde
rigorilor referitoare la actul de sesizare, instanța de contencios
constituțional neputându-se substitui autorului pentru a evidenția
în mod concret care este viciul de constituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 11 din Ordonanța de urgență a Guvernului nr. 43/2002
privind Direcția Națională Anticorupție, precum și a dispozițiilor art. 248 și art. 2481 din Codul penal, excepție ridicată de Dan
Gavrilescu în Dosarul nr. 2.174/95/2007 al Tribunalului Sibiu — Secția penală.
2. Respinge ca inadmisibilă excepția de neconstituționalitate a dispozițiilor art. 13 alin. (1) lit. a) și art. 13 alin. (12) din
Ordonanța de urgență a Guvernului nr. 43/2002 privind Direcția Națională Anticorupție, excepție ridicată de același autor în același
dosar.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2010, pentru județul Dolj
În temeiul art. 108 din Constituția României, republicată, și al art. 30 alin. (2) și (3) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale
pe anul 2010 cu suma de 800 mii lei, pentru județul Dolj, din
Fondul de rezervă bugetară la dispoziția Guvernului, prevăzut în
bugetul de stat pe anul 2010, și alocarea acesteia bugetului local
al municipiului Calafat, județul Dolj, pentru finanțarea unor
cheltuieli curente și de capital.

Art. 2. — Ordonatorul principal de credite răspunde de modul
de utilizare, în conformitate cu dispozițiile legale, a sumei
alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în structura
bugetului de stat pe anul 2010.

PRIM-MINISTRU
EMIL BOC
Contrasemnează:
p. Ministrul administrației și internelor,
Mihai Capră,
secretar de stat
p. Ministrul finanțelor publice,
Gheorghe Gherghina,
secretar de stat
București, 9 martie 2010.
Nr. 191.

8

MONITORUL OFICIAL AL ROMÂNIEI, PARTEA I, Nr. 171/17.III.2010

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Corvin Nedelcu în funcția publică
de secretar general al Autorității Naționale
pentru Sport și Tineret
Având în vedere avizul Agenției Naționale a Funcționarilor Publici,
în temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, al art. 7 alin. (1) din Hotărârea Guvernului nr. 141/2010
privind înființarea, organizarea și funcționarea Autorității Naționale pentru Sport și
Tineret, precum și al art. 12 lit. b), art. 19 alin. (1) lit. b) și art. 62 alin. (1) din Legea
nr. 188/1999 privind Statutul funcționarilor publici, republicată, cu modificările și
completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnul
Corvin Nedelcu se numește în funcția publică de secretar general al Autorității
Naționale pentru Sport și Tineret.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 16 martie 2010.
Nr. 128.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE
Nr. 112 din 1 februarie 2010

MINISTERUL FINANȚELOR PUBLICE
Nr. 756 din 8 martie 2010

ORDIN
privind modificarea Ordinului ministrului muncii, familiei și egalității de șanse
și al ministrului economiei și finanțelor nr. 3/185/2008 pentru stabilirea regulilor de eligibilitate
și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”
Având în vedere prevederile:
— Hotărârii Guvernului nr. 759/2007 privind regulile de eligibilitate a cheltuielilor efectuate în cadrul operațiunilor finanțate
prin programele operaționale, cu modificările și completările ulterioare;
— Ordinului ministrului muncii, familiei și egalității de șanse și al ministrului economiei și finanțelor nr. 3/185/2008 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”,
în temeiul:
— art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și Protecției
Sociale, cu modificările și completările ulterioare;

MONITORUL OFICIAL AL ROMÂNIEI, PARTEA I, Nr. 171/17.III.2010

9

— art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
cu modificările și completările ulterioare;
— art. 13 din Hotărârea Guvernului nr. 759/2007, cu modificările și completările ulterioare,
ministrul muncii, familiei și protecției sociale și ministrul finanțelor publice emit următorul ordin:
Art. I. — Ordinul ministrului muncii, familiei și egalității de
șanse și al ministrului economiei și finanțelor nr. 3/185/2008
pentru stabilirea regulilor de eligibilitate și a listei cheltuielilor
eligibile în cadrul operațiunilor finanțate prin Programul
operațional sectorial ăDezvoltarea resurselor umane 2007—
2013”, publicat în Monitorul Oficial al României, Partea I, nr. 86
din 4 februarie 2008, se modifică după cum urmează:

1. La articolul 3 alineatul (1), litera a) va avea următorul
cuprins:
ăa) să fie efectiv plătită de către beneficiar/partener/parteneri
de la data intrării în vigoare a contractului de finanțare/deciziei
de finanțare sau de la data menționată în contractul de
finanțare/decizia de finanțare;”.
2. Anexa nr. 3 ăRegulile de eligibilitate privind cheltuielile
aferente managementului și implementării POSDRU” se
modifică și se înlocuiește cu anexa la prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,

Ministrul finanțelor publice,

Mihai Constantin Șeitan

Sebastian Teodor Gheorghe Vlădescu

ANEXĂ
(Anexa nr. 3 la Ordinul nr. 3/185/2008)

R E G U L I L E D E E L I G I B I L I TAT E

privind cheltuielile aferente managementului și implementării POSDRU
Normă generală
1.1. Sunt considerate eligibile cheltuielile de personal,
inclusiv contribuțiile salariale suportate de către angajat și
angajator, ale personalului de conducere și de execuție încadrat
cu contract individual de muncă pe durată determinată sau
nedeterminată, cu normă parțială sau întreagă de lucru, având
atribuții în procesul de gestionare a POSDRU încadrat în
următoarele structuri:
a) Autoritatea de management pentru Programul operațional
sectorial pentru dezvoltarea resurselor umane;
b) organism intermediar regional pentru Programul
operațional sectorial ăDezvoltarea resurselor umane” —
Regiunea Nord-Est;
c) organism intermediar regional pentru Programul
operațional sectorial ăDezvoltarea resurselor umane” —
Regiunea Sud-Est;
d) organism intermediar regional pentru Programul
operațional sectorial ăDezvoltarea resurselor umane” —
Regiunea Sud Muntenia;
e) organism intermediar regional pentru Programul
operațional sectorial ăDezvoltarea resurselor umane” —
Regiunea Sud-Vest Oltenia;
f) organism intermediar regional pentru Programul
operațional sectorial ăDezvoltarea resurselor umane” —
Regiunea Vest;
g) organism intermediar regional pentru Programul
operațional sectorial ăDezvoltarea resurselor umane” —
Regiunea Nord-Vest;
h) organism intermediar regional pentru Programul
operațional sectorial ăDezvoltarea resurselor umane” —
Regiunea Centru;
i) organism intermediar regional pentru Programul
operațional sectorial ăDezvoltarea resurselor umane” —
Regiunea București—Ilfov;

j) organism intermediar pentru Programul operațional
sectorial pentru dezvoltarea resurselor umane — Ministerul
Educației, Cercetării, Tineretului și Sportului;
k) organism intermediar pentru Programul operațional
sectorial pentru dezvoltarea resurselor umane — Agenția
Națională pentru Ocuparea Forței de Muncă;
l) organism intermediar pentru Programul operațional
sectorial pentru dezvoltarea resurselor umane — Centrul
Național de Dezvoltare a Învățământului Profesional și Tehnic;
m) structuri din cadrul Ministerului Muncii, Familiei și
Protecției Sociale cu rol de control și/sau audit.
1.2. Sunt considerate eligibile cheltuielile de personal,
inclusiv contribuțiile salariale suportate de către angajat și
angajator, ale personalului încadrat cu contract individual de
muncă pe durată determinată sau nedeterminată, cu normă
parțială sau întreagă de lucru, pentru activitățile adiacente de
natură tehnică, financiară, contabilă, juridică sau audit încadrat
în structurile precizate la pct. 1.1.
1.3. Cheltuielile de personal prevăzute la pct. 1.1 și 1.2 se
decontează conform contractului de muncă sau proporțional cu
procentul prevăzut în fișa postului/foaia de prezență aferent
atribuțiilor specifice gestionării POSDRU sau activităților
adiacente gestionării POSDRU.
1.4. Sunt considerate eligibile cheltuielile privind intervențiile
experților și ale altor participanți la reuniunile comitetelor de
monitorizare, inclusiv participanți provenind din state membre, în
cazul în care președintele acestor comitete consideră necesară
prezența acestora (cazare, transport și diurnă/onorarii).
1.5. Sunt considerate eligibile cheltuielile detaliate în
anexa nr. 7.

10

MONITORUL OFICIAL AL ROMÂNIEI, PARTEA I, Nr. 171/17.III.2010

MINISTERUL TRANSPORTURILOR
ȘI INFRASTRUCTURII
Nr. 157 din 24 februarie 2010

MINISTERUL FINANȚELOR PUBLICE
Nr. 765 din 10 martie 2010

MINISTERUL MUNCII, FAMILIEI
ȘI PROTECȚIEI SOCIALE
Nr. 196 din 1 martie 2010

ORDIN
pentru aprobarea bugetului de venituri și cheltuieli pe anul 2010 al Societății Comerciale
ăTipografia Filaret” — S.A., filiala Companiei Naționale de Căi Ferate ăC.F.R.” — S.A.
În conformitate cu prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional și ale Ordonanței de urgență a Guvernului nr. 79/2008 privind măsuri economico-financiare la nivelul unor operatori
economici, aprobată cu modificări și completări prin Legea nr. 203/2009,
în temeiul art. 15 alin. (2) din Ordonanța de urgență a Guvernului nr. 37/2008 privind reglementarea unor măsuri financiare
în domeniul bugetar, aprobată cu modificări prin Legea nr. 275/2008, cu modificările și completările ulterioare, al art. 5 alin. (4) din
Hotărârea Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările
și completările ulterioare, al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și al art. 12 din Hotărârea Guvernului nr. 11/2009 privind organizarea
și funcționarea Ministerului Muncii, Familiei și Protecției Sociale, cu modificările și completările ulterioare,
ministrul transporturilor și infrastructurii, ministrul finanțelor publice și ministrul muncii, familiei și protecției
sociale emit următorul ordin:
Art. 1. — Se aprobă bugetul de venituri și cheltuieli pe anul
2010 al Societății Comerciale ăTipografia Filaret” — S.A., filiala
Companiei Naționale de Căi Ferate ăC.F.R.” — S.A., prevăzut
în anexa*) care face parte integrantă din prezentul ordin.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli reprezintă limite
maxime, care nu pot fi depășite decât în cazuri justificate și
numai cu aprobarea ministerelor avizatoare, la propunerea
Ministerului Transporturilor și Infrastructurii.
Ministrul transporturilor și infrastructurii,
Radu Mircea Berceanu

*) Anexa este reprodusă în facsimil.

(2) În cazul în care în execuție se înregistrează depășiri sau
nerealizări ale veniturilor totale aprobate, unitatea poate efectua
cheltuieli totale proporțional cu gradul de realizare a veniturilor
totale.
Art. 3. — Prezentul ordin se publică în Monitorul Oficial al
României, Partea I.
Art. 4. — Societatea Comercială ăTipografia Filaret” — S.A.
va duce la îndeplinire prevederile prezentului ordin.

p. Ministrul finanțelor publice,
Gheorghe Gherghina,
secretar de stat

Ministrul muncii, familiei și protecției
sociale,
Mihai Constantin Șeitan

MONITORUL OFICIAL AL ROMÂNIEI, PARTEA I, Nr. 171/17.III.2010

11
ANEXĂ

MINISTERUL TRANSPORTURILOR ȘI INFRASTRUCTURII
Societatea Comercială ăTipografia Filaret” — S.A.
Str. Fabrica de Chibrituri nr. 9—11, sectorul 5, municipiul București
CIF RO 14547106, RC J40/2564/2002
B U G E T U L D E V E N I T U R I Ș I C H E LT U I E L I P E A N U L 2 0 1 0

12

MONITORUL OFICIAL AL ROMÂNIEI, PARTEA I, Nr. 171/17.III.2010

MONITORUL OFICIAL AL ROMÂNIEI, PARTEA I, Nr. 171/17.III.2010

13

MINISTERUL MEDIULUI ȘI PĂDURILOR

ORDIN
pentru modificarea Ordinului ministrului agriculturii, pădurilor, apelor și mediului nr. 50/2004
privind stabilirea unor măsuri pentru aplicarea prevederilor Regulamentului (CE) nr. 761/2001
care permite participarea voluntară a organizațiilor la schema comunitară de eco-management
și audit (EMAS)
În temeiul art. 5 pct. II. 13 și al art. 15 alin. (4) din Hotărârea Guvernului nr. 1.635/2009 privind organizarea și funcționarea
Ministerului Mediului și Pădurilor,
ministrul mediului și pădurilor emite prezentul ordin.
Art. I. — Ordinul ministrului agriculturii, pădurilor, apelor și
mediului nr. 50/2004 privind stabilirea unor măsuri pentru
aplicarea prevederilor Regulamentului (CE) nr. 761/2001 care
permite participarea voluntară a organizațiilor la schema
comunitară de eco-management și audit (EMAS), publicat în
Monitorul Oficial al României, Partea I, nr. 81 din 30 ianuarie
2004, cu modificările și completările ulterioare, se modifică după
cum urmează:
1. La articolul 8 alineatul (1), literele d), e), f) și j) se
modifică și vor avea următorul cuprins:
ăd) 2 reprezentanți ai autorității publice centrale pentru
economie, comerț și mediul de afaceri;
e) un reprezentant al autorității publice centrale pentru
transport și infrastructură;
f) un reprezentant al unui organism de certificare a sistemelor
de management de mediu;
..................................................................................................
j) 3 reprezentanți ai organizațiilor neguvernamentale care
desfășoară activități în domeniul protecției mediului.”
2. La articolul 11, alineatul (3) se modifică și va avea
următorul cuprins:
ă(3) Comisia de acreditare îndeplinește funcțiile organismului
național de acreditare a verificatorilor de mediu și de
supraveghere a activității acestora și este constituită din

17 membri cu experiență în domeniul protecției mediului,
sistemelor de management de mediu și al auditului de mediu,
după cum urmează:
a) 3 reprezentanți din cadrul autorității publice centrale pentru
protecția mediului;
b) 2 reprezentanți ai Agenției Naționale pentru Protecția
Mediului;
c) un reprezentant al Gărzii Naționale de Mediu;
d) 2 reprezentați ai autorității publice centrale pentru
economie, comerț și mediul de afaceri;
e) un reprezentant al unui organism patronal al industriei
românești;
f) 2 reprezentanți ai institutelor de cercetare relevante;
g) 2 auditori de mediu cu experiență în auditul sistemelor de
management de mediu;
h) un reprezentant al instituțiilor de învățământ superior;
i) 3 reprezentanți, persoane fizice sau juridice, care au drept,
potrivit legii, să realizeze lucrările prevăzute la art. 21 alin. (1) din
Ordonanța de urgență a Guvernului nr. 195/2005 privind
protecția mediului, aprobată cu modificări și completări prin
Legea nr. 265/2006, cu modificările și completările ulterioare.”
Art. II. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 3 martie 2010.
Nr. 293.

14

MONITORUL OFICIAL AL ROMÂNIEI, PARTEA I, Nr. 171/17.III.2010

MINISTERUL JUSTIȚIEI

ORDIN
pentru modificarea Regulamentului privind modul de constituire, organizare și desfășurare
a activității comisiilor de disciplină din Administrația Națională a Penitenciarelor
și din unitățile subordonate, aprobat prin Ordinul ministrului justiției nr. 2.856/C/2004
În conformitate cu prevederile art. 13 din Hotărârea Guvernului nr. 652/2009 privind organizarea și funcționarea Ministerului
Justiției, cu modificările și completările ulterioare,
în temeiul prevederilor art. 74 alin. (2) din Legea nr. 293/2004 privind Statutul funcționarilor publici cu statut special din
Administrația Națională a Penitenciarelor, republicată,
ministrul justiției emite următorul ordin:
Art. I. — Regulamentul privind modul de constituire,
organizare și desfășurare a activității comisiilor de disciplină din
Administrația Națională a Penitenciarelor și din unitățile
subordonate, aprobat prin Ordinul ministrului justiției
nr. 2.856/C/2004, publicat în Monitorul Oficial al României,
Partea I, nr. 1.099 din 25 noiembrie 2004, cu modificările și
completările ulterioare, se modifică după cum urmează:
1. Articolul 7 va avea următorul cuprins:
ăArt. 7. — (1) Poate fi desemnat președinte al comisiei de
disciplină un funcționar public definitiv care îndeplinește
următoarele condiții:
a) are gradul profesional de cel puțin subcomisar de
penitenciare;
b) are, de regulă, studii superioare juridice;
c) se remarcă prin probitate și integritate morală, precum și
prin competență profesională;
d) nu se află în una dintre situațiile de incompatibilitate
prevăzute la art. 6 alin. (2).
(2) Prin excepție, în situația în care nu există ofițeri cu gradul
profesional de cel puțin subcomisar de penitenciare, președinte
al comisiei de disciplină poate fi desemnat un ofițer cu grad
profesional mai mic.”
2. Articolul 17 va avea următorul cuprins:
ăArt. 17. — (1) Comisiile de disciplină sunt structuri
deliberative, fără personalitate juridică, independente în
exercitarea atribuțiilor ce le revin, care au competența de a
efectua cercetarea faptelor ce pot constitui abateri disciplinare
și de a propune, dacă se constată vinovăția, una dintre
sancțiunile disciplinare prevăzute de lege.
(2) Activitatea comisiilor de disciplină are la bază următoarele
principii:
a) prezumția de nevinovăție, conform căreia se prezumă că
funcționarul public este nevinovat atât timp cât vinovăția sa nu
a fost dovedită;
b) garantarea dreptului la apărare, conform căruia se
recunoaște dreptul funcționarului public de a fi audiat, de a
prezenta dovezi în apărarea sa și de a fi asistat;
c) celeritatea procedurii, care presupune obligația comisiei
de disciplină de a proceda fără întârziere la soluționarea cauzei,

cu respectarea drepturilor persoanelor implicate și a regulilor
prevăzute de lege și de prezentul regulament;
d) contradictorialitatea, care presupune asigurarea
posibilității persoanelor aflate pe poziții divergente de a se
exprima cu privire la orice act sau fapt care are legătură cu
abaterea disciplinară pentru care a fost sesizată comisia de
disciplină;
e) proporționalitatea, conform căreia trebuie respectat un
raport corect între gravitatea abaterii disciplinare, circumstanțele
săvârșirii acesteia și sancțiunea disciplinară propusă a fi
aplicată;
f) legalitatea sancțiunii, conform căreia comisia de disciplină
nu poate propune decât sancțiunile disciplinare prevăzute de
lege;
g) unicitatea sancțiunii, conform căreia pentru o abatere
disciplinară nu se poate aplica decât o singură sancțiune
disciplinară;
h) obligativitatea opiniei, conform căreia membrii comisiei de
disciplină au obligația de a se pronunța motivat pentru fiecare
sesizare aflată pe rolul comisiei de disciplină.”
3. Articolul 18 va avea următorul cuprins:
ăArt. 18. — Comisia de disciplină are următoarele atribuții
principale:
a) cercetează faptele pentru care a fost sesizată, ce pot
constitui abateri disciplinare, prevăzute de Legea nr. 293/2004,
republicată;
b) propune aplicarea uneia dintre sancțiunile disciplinare
prevăzute de Legea nr. 293/2004, republicată;
c) întocmește referate cu privire la fiecare cauză pentru care
a fost sesizată, pe care le înaintează conducătorului unității.”
4. Articolul 21 va avea următorul cuprins:
ăArt. 21. — (1) Sesizarea îndreptată împotriva unui funcționar
public se adresează comisiei de disciplină competente, conform
Legii nr. 293/2004, republicată.
(2) În cazul în care comisia de disciplină sesizată constată că
nu este competentă să efectueze cercetarea, va transmite
sesizarea către comisia de disciplină căreia îi revine această
competență.

MONITORUL OFICIAL AL ROMÂNIEI, PARTEA I, Nr. 171/17.III.2010
(3) Atunci când sesizarea este adresată altei structuri decât
comisia de disciplină, conducătorul acesteia are obligația să o
transmită de îndată comisiei de disciplină competente.
(4) În situațiile prevăzute la alin. (2) și (3), persoana care a
făcut sesizarea va fi înștiințată cu privire la demersurile
efectuate.”
5. Articolul 22 va avea următorul cuprins:
ăArt. 22. — (1) Comisia de disciplină poate fi sesizată de:
a) ministrul justiției;
b) directorul general și directorii generali adjuncți ai
Administrației Naționale a Penitenciarelor;
c) conducătorul unității unde este numit funcționarul;
d) conducătorul structurii în care este numit funcționarul;
e) orice persoană care se consideră vătămată prin fapta unui
funcționar public.
(2) Sesizarea se formulează în scris și trebuie să cuprindă:
a) numele, prenumele, locul de muncă și funcția deținută de
persoana care a formulat sesizarea; prin excepție, în cazul
persoanelor care nu lucrează în sistemul penitenciar este
necesară și menționarea domiciliului;
b) numele, prenumele și, dacă este posibil, compartimentul
în care își desfășoară activitatea funcționarul public a cărui faptă
este sesizată;
c) descrierea faptei care constituie obiectul sesizării;
d) dovezile pe care se sprijină sesizarea;
e) data și semnătura.”
6. La articolul 23, alineatul (2) va avea următorul cuprins:
ă(2) În cazul în care comisia de disciplină constată că nu sunt
îndeplinite condițiile prevăzute la art. 22 alin. (2), sesizarea se
clasează.”
7. La articolul 24, alineatul (5) va avea următorul cuprins:
ă(5) Funcționarului public a cărui faptă constituie obiectul
sesizării i se comunică, sub sancțiunea nulității, o copie de pe
sesizarea îndreptată împotriva sa și de pe înscrisurile pe care se
sprijină aceasta.”
8. Articolul 25 va avea următorul cuprins:
ăArt. 25. — Funcționarul public a cărui faptă este cercetată
are obligația de a se prezenta personal la solicitarea comisiei
de disciplină.”
9. La articolul 27, alineatul (2) va avea următorul cuprins:
ă(2) Refuzul funcționarului public de a se prezenta la audiere
sau de a formula declarații referitoare la abaterile disciplinare
imputate se consemnează într-un proces-verbal; în astfel de
cazuri, sancțiunea disciplinară poate fi aplicată.”
10. La articolul 28, alineatul (3) va avea următorul
cuprins:
ă(3) În cazul în care persoanele prevăzute la alin. (2)
formulează obiecții, acestea vor fi analizate de comisia de
disciplină în termenul fixat de președinte, dar nu mai târziu de
5 zile lucrătoare de la înregistrarea lor; comisia de disciplină
poate să admită sau să respingă obiecțiile, în tot ori în parte.”

11. La articolul 30, alineatul (2) va avea următorul
cuprins:
ă(2) Referatul comisiei de disciplină cu privire la cauza cu
care a fost sesizată trebuie să conțină următoarele elemente:
a) numărul și data de înregistrare a sesizării;
b) numele și prenumele funcționarului public a cărui faptă a
fost cercetată, precum și compartimentul în care acesta își
desfășoară activitatea;
c) numele și prenumele persoanei care a sesizat fapta,
precum și ale persoanelor audiate;
d) prezentarea faptei sesizate și a circumstanțelor în care
aceasta a fost săvârșită;
e) probele administrate;
f) propunerea privind sancțiunea disciplinară aplicabilă sau,
după caz, de clasare a cauzei;
g) motivarea propunerii;
h) numele, prenumele și semnătura președintelui, ale
membrilor comisiei de disciplină, precum și ale secretarului
acesteia;
i) data întocmirii referatului.”
12. La articolul 31, alineatul (4) va avea următorul
cuprins:
ă(4) În cazul în care comisia de disciplină propune aplicarea
uneia dintre sancțiunile disciplinare prevăzute de Legea nr. 293/2004,
republicată, aceasta procedează și la individualizarea ei.”
13. La articolul 33, alineatul (2) se abrogă.
14. Articolul 331 va avea următorul cuprins:
ăArt. 331. — (1) Sancțiunea disciplinară se aplică în
maximum 90 de zile calendaristice de la sesizarea abaterii la
comisia de disciplină, dar nu mai târziu de un an de la data
comiterii faptei.
(2) Cursul termenelor prevăzute la alin. (1) se suspendă în
toate cazurile de suspendare a raporturilor de serviciu, potrivit
legislației în vigoare.
(3) După încetarea suspendării, termenele prevăzute la
alin. (1) își reiau cursul, socotindu-se și timpul curs înainte de
suspendare.”
15. Articolul 34 se abrogă.
16. Articolul 35 se abrogă.
17. Articolul 38 va avea următorul cuprins:
ăArt. 38. — Documentele rezultate din activitatea de
cercetare desfășurată de comisia de disciplină au caracter
confidențial și se păstrează de secretarul acesteia, în condițiile
legii.”
18. La articolul 39, alineatul (2) va avea următorul
cuprins:
ă(2) Rapoartele de activitate prevăzute la alin. (1) se
înaintează conducătorului unității în cadrul căreia este constituită
comisia de disciplină.”
Art. II. — Prezentul ordin se publică în Monitorul Oficial al
României, Partea I.

Ministrul justiției,
Cătălin Marian Predoiu
București, 8 martie 2010.
Nr. 708/C.

15

16

MONITORUL OFICIAL AL ROMÂNIEI, PARTEA I, Nr. 171/17.III.2010

A C T E A L E C A M E R E I C O N S U LTA N Ț I L O R F I S C A L I
CAMERA CONSULTANȚILOR FISCALI

HOTĂRÂRE
privind convocarea Conferinței naționale anuale a Camerei Consultanților Fiscali
Având în vedere prevederile art. 15 alin. (2) și ale art. 16 din Regulamentul de organizare și funcționare al Camerei
Consultanților Fiscali, aprobat prin Hotărârea Consiliului superior al Camerei Consultanților Fiscali nr. 5/2007,
Consiliul superior al Camerei Consultanților Fiscali, întrunit în ședința din 4 februarie 2010, hotărăște:
Art. 1. — Se convoacă Conferința națională anuală a
Camerei Consultanților Fiscali în data de 23 aprilie 2010.
Art. 2. — La lucrările conferinței pot participa consultanții
fiscali înscriși în evidența Camerei Consultanților Fiscali, care
și-au îndeplinit toate obligațiile față de Cameră, la termenele
stabilite prin hotărâri ale acesteia, respectiv: depunerea
declarațiilor cu veniturile realizate din activitatea de consultanță
fiscală, achitarea cotizațiilor fixe și variabile, participarea la

cursurile de pregătire profesională continuă și achitarea taxei
aferente.
Art. 3. — Pentru o bună organizare a lucrărilor conferinței,
membrii Camerei cu drept de vot sunt rugați să confirme
participarea până la data de 15 aprilie 2010, pe site-ul Camerei
Consultanților Fiscali sau prin e-mail (conf2010@ccfiscali.ro).
Art. 4. — Prezenta hotărâre se publică în Monitorul Oficial al
României, Partea I.

Președintele Camerei Consultanților Fiscali,
Daniel Chițoiu
București, 5 februarie 2010.
Nr. 6.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 171/17.III.2010 conține 16 pagini.

Prețul: 3,20 lei

&JUYDGY|441576]
ISSN 1453—4495

