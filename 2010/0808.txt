Anul 178 (XXII) — Nr. 808

PARTEA I

LEGI, DECRETE, HOTĂRÂRI ȘI ALTE ACTE

Vineri, 3 decembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.170 din 30 septembrie 2010 referitoare la
excepția de neconstituționalitate a dispozițiilor art. II
din Legea nr. 269/2009 pentru aprobarea Ordonanței
de urgență a Guvernului nr. 189/2008 privind
managementul instituțiilor de spectacole sau concerte,
muzeelor și colecțiilor publice, bibliotecilor și al
așezămintelor culturale de drept public......................

2–3

Decizia nr. 1.203 din 5 octombrie 2010 referitoare la excepția
de neconstituționalitate a dispozițiilor Ordonanței de
urgență a Guvernului nr. 4/2005 privind recalcularea
pensiilor din sistemul public, provenite din fostul sistem
al asigurărilor sociale de stat și ale Ordonanței de
urgență a Guvernului nr. 19/2007 pentru modificarea și
completarea Legii nr. 19/2000 privind sistemul public
de pensii și alte drepturi de asigurări sociale ............

4–5

Decizia nr. 1.204 din 5 octombrie 2010 referitoare la excepția
de neconstituționalitate a dispozițiilor art. 72 alin. (1)
din Legea nr. 188/1999 privind Statutul funcționarilor
publici și ale art. 12 alin. (1) din Legea nr. 130/1996
privind contractul colectiv de muncă ..........................

5–7

Pagina
Decizia nr. 1.212 din 5 octombrie 2010 referitoare la excepția
de neconstituționalitate a dispozițiilor art. 79 din Legea
nr. 179/2004 privind pensiile de stat și alte drepturi de
asigurări sociale ale polițiștilor....................................
Decizia nr. 1.214 din 5 octombrie 2010 referitoare la excepția
de neconstituționalitate a dispozițiilor art. 10 din Legea
nr. 241/2005 pentru prevenirea și combaterea
evaziunii fiscale ..........................................................
Decizia nr. 1.275 din 12 octombrie 2010 referitoare la excepția
de neconstituționalitate a prevederilor art. 44 alin. (1)
din Legea nr. 303/2004 privind statutul judecătorilor și
procurorilor ................................................................
Decizia nr. 1.278 din 12 octombrie 2010 referitoare la excepția
de neconstituționalitate a dispozițiilor art. II și IV din
Ordonanța de urgență a Guvernului nr. 209/2008
pentru modificarea Legii nr. 19/2000 privind sistemul
public de pensii și alte drepturi de asigurări sociale,
precum și a ordonanței de urgență în ansamblul său ....
Decizia nr. 1.315 din 14 octombrie 2010 referitoare la excepția
de neconstituționalitate prevederilor art. 16 alin. (1),
art. 17, art. 18, art. 19 alin. (1), art. 25 alin. (1) și (3),
art. 26 alin. (3), art. 27, art. 28, art. 33 alin. (1) și art. 34
alin. (1) din Ordonanța Guvernului nr. 2/2001 privind
regimul juridic al contravențiilor ..................................

7–8

8–9

10–11

12–14

14–15

2

MONITORUL OFICIAL AL ROMÂNIEI, PARTEA I, Nr. 808/3.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.170
din 30 septembrie 2010

referitoare la excepția de neconstituționalitate a dispozițiilor art. II din Legea nr. 269/2009
pentru aprobarea Ordonanței de urgență a Guvernului nr. 189/2008 privind managementul
instituțiilor de spectacole sau concerte, muzeelor și colecțiilor publice, bibliotecilor
și al așezămintelor culturale de drept public
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. II din Legea nr. 269/2009 pentru aprobarea
Ordonanței de urgență a Guvernului nr. 189/2008 privind
managementul instituțiilor de spectacole sau concerte, muzeelor
și colecțiilor publice, bibliotecilor și al așezămintelor culturale de
drept public, excepție ridicată de Consiliul Județean Sibiu în
Dosarul nr. 2.323/85/2009 al Tribunalului Sibiu — Secția
comercială și de contencios administrativ.
La apelul nominal se prezintă personal partea Corneliu Ioan
Bucur. Lipsește autorul excepției, față de care procedura de
citare este legal îndeplinită.
Cauza fiind în stare de judecată, președintele acordă
cuvântul părții prezente, care solicită respingerea excepției de
neconstituționalitate, arătând că se refuză respectarea de către
consiliul județean a prevederilor Ordonanței de urgență a
Guvernului nr. 189/2008, pentru motive neîntemeiate. În
susținerea argumentelor sale, depune o serie de înscrisuri
referitoare la activitatea sa profesională.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
arătând că norma de drept criticată a avut o aplicare limitată în
timp, care a încetat.
C U R T E A,

având în vedere actele și lucrările dosarului, constată
următoarele:
Prin Încheierea din 26 noiembrie 2009, pronunțată în Dosarul
nr. 2.323/85/2009, Tribunalul Sibiu — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. II din Legea nr. 269/2009 pentru aprobarea
Ordonanței de urgență a Guvernului nr. 189/2008 privind
managementul instituțiilor de spectacole sau concerte,
muzeelor și colecțiilor publice, bibliotecilor și al

așezămintelor culturale de drept public. Excepția a fost
ridicată de Consiliul Județean Sibiu cu prilejul soluționării unei
acțiuni în contencios administrativ, având ca obiect anularea
unui act administrativ.
În motivarea excepției de neconstituționalitate autorul
acesteia arată că, prin dispozițiile art. 50 din Ordonanța de
urgență a Guvernului nr. 189/2009, s-a stabilit un termen de
90 de zile în care contractele de management încheiate în baza
legislației anterioare încetau de drept, urmând a fi încheiate
unele noi, cu respectarea legislației în vigoare. Prin art. I pct. 48
din Legea nr. 269/2009 aceste dispoziții au fost abrogate, fiind
introdus art. II, în care se arată că, de la intrarea în vigoare a
acestei legi, conducătorii instituțiilor publice de cultură aflați în
exercițiu la data intrării în vigoare a Ordonanței de urgență a
Guvernului nr. 189/2008 vor încheia cu ordonatorul principal de
credite un nou contract de management. Or, consideră că
legiuitorul nu poate reglementa prin două acte normative două
momente diferite de intrare în vigoare a acelorași dispoziții de
lege și să fie desființate retroactiv efectele juridice produse în
perioada de valabilitate a Ordonanței de urgență a Guvernului
nr. 189/2008, fără ca prin aceasta să contravină dispozițiilor
art. 15 alin. (2) și art. 78 din Constituție. De asemenea,
consideră că este încălcat și art. 115 alin. (8) din Constituție,
Legea nr. 269/2009 modificând dispozițiile Ordonanței de
urgență a Guvernului nr. 189/2008 în proporție de 95%.
Tribunalul Sibiu — Secția comercială și de contencios
administrativ consideră că textul de lege criticat nu contravine
dispozițiilor art. 15 alin. (2) și art. 78 din Constituție, dar este
contrar prevederilor art. 115 alin. (8) din Legea fundamentală.
În acest sens, arată că prin art. II din Legea nr. 269/2009 nu s-a
făcut altceva decât să se proroge termenul inițial în care
trebuie să se încheie noul contract de management cu
managerii aflați în exercițiu la data de 5 decembrie 2008. Astfel,
acest termen s-a prorogat din data de 5 martie 2009 până la
data de 14 octombrie 2009 și se referă strict la conducătorii
instituțiilor publice de cultură aflați în exercițiu la data de
5 decembrie 2008. Art. 115 alin. (8) din Constituție prevede că
prin legea de aplicare a ordonanței se vor reglementa, dacă este
cazul, măsurile necesare cu privire la efectele juridice produse
pe perioada de aplicare a ordonanței. Or, în speță, este evident
că efectele juridice pe perioada de aplicare a ordonanței au
constat în încetarea unor contracte de management, cu obligația
concomitentă a autorității de a încheia noi contracte de
management până la 5 martie 2009, termen care s-a prelungit.
Legea nr. 269/2009 nu prevede ce se întâmplă cu eventualele
contracte de management încheiate cu alte persoane decât cele
care aveau calitatea de conducători ai instituțiilor publice de

MONITORUL OFICIAL AL ROMÂNIEI, PARTEA I, Nr. 808/3.XII.2010
cultură aflați în exercițiu la data de 5 decembrie 2008, contracte
încheiate în perioada 5 martie 2009—14 iulie 2009.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că art. II din Legea
nr. 269/2009 nu modifică data de intrare în vigoare a unei
dispoziții a Ordonanței de urgență a Guvernului nr. 189/2008, ci
reglementează situații legislative pentru situații tranzitorii, în
condițiile în care noua reglementare în materie instituită prin
Legea nr. 269/2009 era de natură să afecteze situațiile juridice
născute sub imperiul ordonanței amintite, dar care nu își
epuizaseră în întregime efectele până la data intrării în vigoare
a legii menționate. În plus, textul de lege criticat se aplică de la
data intrării în vigoare a legii, astfel că nu are efecte retroactive.
În sfârșit, arată că nu este încălcat nici art. 115 alin. (8) din
Constituție, prevederile art. II din Legea nr. 269/2009
reprezentând un adevărat reflex al acestor dispoziții
constituționale.
Avocatul Poporului consideră că textul de lege criticat este
constituțional, nefiind contrar niciuneia dintre dispozițiile
constituționale invocate.
Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, notele scrise depuse la
dosar, susținerile părții prezente, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

3

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II din Legea nr. 269/2009 pentru aprobarea
Ordonanței de urgență a Guvernului nr. 189/2008 privind
managementul instituțiilor de spectacole sau concerte, muzeelor
și colecțiilor publice, bibliotecilor și al așezămintelor culturale de
drept public, publicată în Monitorul Oficial al României, Partea I,
nr. 487 din 14 iulie 2009.
Textul de lege criticat are următoarea redactare:
— Art. II: ăÎn termen de 90 de zile de la intrarea în vigoare a
prezentei legi, conducătorii instituțiilor publice de cultură aflați
în exercițiu la data intrării în vigoare a Ordonanței de urgență a
Guvernului nr. 189/2008 vor încheia cu ordonatorul principal de
credite un nou contract de management.”
Autorul excepției consideră că acest text de lege este
contrar următoarelor texte din Constituție: art. 15 alin. (2)
referitor la neretroactivitatea legii civile, art. 78 privind intrarea în
vigoare a legii și art. 115 alin. (8) prin care se arată că ăPrin legea
de aprobare sau de respingere se vor reglementa, dacă este
cazul, măsurile necesare cu privire la efectele juridice produse
pe perioada de aplicare a ordonanței”.
Examinând excepția de neconstituționalitate, Curtea reține
că dispozițiile de lege criticate au avut o aplicabilitate limitată în
timp, respectiv până la scurgerea termenului de 90 de zile de la
intrarea în vigoare a Legii nr. 269/2009. Astfel, anterior
pronunțării asupra excepției de neconstituționalitate și chiar
anterior sesizării Curții, efectele acestor dispoziții au încetat, prin
încheierea obligatorie a unor noi contracte de management în
termenul prevăzut de lege. Or, potrivit prevederilor art. 29
alin. (1) din Legea nr. 47/1992, Curtea nu se poate pronunța
decât asupra dispozițiilor dintr-o lege sau ordonanță care sunt în
vigoare.
Pentru argumentele arătate, Curtea constată că excepția de
neconstituționalitate este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. II din Legea nr. 269/2009 pentru aprobarea
Ordonanței de urgență a Guvernului nr. 189/2008 privind managementul instituțiilor de spectacole sau concerte, muzeelor și
colecțiilor publice, bibliotecilor și al așezămintelor culturale de drept public, excepție ridicată de Consiliul Județean Sibiu în Dosarul
nr. 2.323/85/2009 al Tribunalului Sibiu — Secția comercială și de contencios administrativ.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

4

MONITORUL OFICIAL AL ROMÂNIEI, PARTEA I, Nr. 808/3.XII.2010
CURTEA CONSTITUȚIONALĂ

D E C I Z I A Nr. 1.203
din 5 octombrie 2010

referitoare la excepția de neconstituționalitate a dispozițiilor Ordonanței de urgență
a Guvernului nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat și ale Ordonanței de urgență a Guvernului
nr. 19/2007 pentru modificarea și completarea Legii nr. 19/2000 privind sistemul public de pensii
și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 4/2005
privind recalcularea pensiilor din sistemul public, provenite din
fostul sistem al asigurărilor sociale de stat și ale Ordonanței de
urgență a Guvernului nr. 19/2007 pentru modificarea și
completarea Legii nr. 19/2000 privind sistemul public de pensii
și alte drepturi de asigurări sociale, excepție ridicată de
Gheorghe Vlădău în Dosarul nr. 4.136/30/2009 al Tribunalului
Timiș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate întrucât că textul de lege criticat nu
contravine dispozițiilor din Constituție invocate.
C U R T E A,

având în vedere actele și lucrările dosarului, constată
următoarele:
Prin Încheierea din 7 decembrie 2009, pronunțată în Dosarul
nr. 4.136/30/2009, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat și
ale Ordonanței de urgență a Guvernului nr. 19/2007 pentru
modificarea și completarea Legii nr. 19/2000 privind
sistemul public de pensii și alte drepturi de asigurări
sociale. Excepția a fost ridicată de Gheorghe Vlădău cu prilejul
soluționării unui litigiu de muncă.
În motivarea excepției de neconstituționalitate autorul
acesteia susține că actele normative criticate contravin
dispozițiilor art. 115 alin. (1) din Constituție, întrucât au fost
emise în domenii care fac obiectul legilor organice.
Tribunalul Timiș — Secția civilă consideră că actele
normative criticate nu contravin dispozițiilor constituționale
invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată președinților

celor două Camere ale Parlamentului, Guvernului, precum și
Avocatului Poporului, pentru a-și formula punctele de vedere cu
privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că art. 115 alin. (1) din
Constituție nu interzice emiterea ordonanțelor de urgență în
domeniul legilor organice, așa cum susține autorul excepției. De
asemenea, arată că actele normative criticate nu au fost emise
în baza art. 115 alin. (1) din Constituție, ci a dispozițiilor alin. (4)
al aceluiași articol constituțional.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 4/2005
privind recalcularea pensiilor din sistemul public, provenite din
fostul sistem al asigurărilor sociale de stat, publicată în Monitorul
Oficial al României, Partea I, nr. 119 din 7 februarie 2005,
aprobată cu completări prin Legea nr. 78/2005, publicată în
Monitorul Oficial al României, Partea I, nr. 301 din 11 aprilie
2007.
De asemenea, obiect al excepției de neconstituționalitate îl
constituie și dispozițiile Ordonanței de urgență a Guvernului
nr. 19/2007 pentru modificarea și completarea Legii nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 208 din 28 martie 2007, aprobată prin Legea nr. 273/2007,
publicată în Monitorul Oficial al României, Partea I, nr. 683 din
8 octombrie 2007.
Autorul excepției consideră că aceste acte normative sunt
contrare dispozițiilor art. 115 alin. (1) din Constituție, în care se
arată că ordonanțele se emit în domenii ce nu fac obiectul legilor
organice.
Examinând excepția de neconstituționalitate, Curtea
constată că ambele acte normative criticate au fost emise în
temeiul art. 115 alin. (4) din Constituție, referitor la posibilitatea
guvernului de a emite ordonanțe de urgență, iar nu în temeiul
art. 115 alin. (1) care se referă la ordonanțele emise în temeiul
unei legi de abilitare. Or, interdicția de a reglementa în domenii
ce fac obiectul legii organice se referă doar la aceste din urmă
ordonanțe, iar nu și la ordonanțele de urgență ce pot reglementa
atât domenii ale legii ordinare, cât și ale legii organice.

MONITORUL OFICIAL AL ROMÂNIEI, PARTEA I, Nr. 808/3.XII.2010

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 4/2005
privind recalcularea pensiilor din sistemul public, provenite din fostul sistem al asigurărilor sociale de stat și ale Ordonanței de
urgență a Guvernului nr. 19/2007 pentru modificarea și completarea Legii nr. 19/2000 privind sistemul public de pensii și alte
drepturi de asigurări sociale, excepție ridicată de Gheorghe Vlădău în Dosarul nr. 4.136/30/2009 al Tribunalului Timiș — Secția
civilă.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.204
din 5 octombrie 2010

referitoare la excepția de neconstituționalitate a dispozițiilor art. 72 alin. (1) din Legea nr. 188/1999
privind Statutul funcționarilor publici și ale art. 12 alin. (1) din Legea nr. 130/1996
privind contractul colectiv de muncă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 72 alin. (1) din Legea nr. 188/1999 privind
Statutul funcționarilor publici și ale art. 12 alin. (1) din Legea
nr. 130/1996 privind contractul colectiv de muncă, excepție
ridicată de Arnold Ungar în Dosarul nr. 5.308/62/2007 al Curții de
Apel Brașov — Secția contencios administrativ și fiscal.
La apelul nominal se prezintă personal autorul excepției.
Lipsesc celelalte părți, față de care procedura de citare este
legal îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea excepției de
neconstituționalitate, așa cum a fost formulată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,

considerând că textul de lege criticat nu contravine dispozițiilor
din Constituție invocate.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 5.308/62/2007, Curtea de Apel Brașov — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 72 alin. (1) din Legea nr. 188/1999 privind
Statutul funcționarilor publici și ale art. 12 alin. (1) din Legea
nr. 130/1996 privind contractul colectiv de muncă. Excepția
a fost ridicată de Arnold Ungar cu prilejul soluționării recursurilor
declarate împotriva Sentinței civile nr. 573/CA din 19 aprilie
2009, pronunțată de Tribunalul Brașov în Dosarul
nr. 5.308/62/2007.
În motivarea excepției de neconstituționalitate autorul
acesteia susține, în esență, că textele de lege criticate sunt
neconstituționale, întrucât sunt limitative, nepermițând consiliului
local să acorde aparatului propriu drepturi peste cele prevăzute de
lege, conform puterii economice a unității administrativ-teritoriale.
Curtea de Apel Brașov — Secția contencios
administrativ și fiscal, invocând jurisprudența în materie a
Curții
Constituționale,
consideră
că
excepția
de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

6

MONITORUL OFICIAL AL ROMÂNIEI, PARTEA I, Nr. 808/3.XII.2010

președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că dreptul la negocieri nu
este un drept absolut, astfel că stabilirea condițiilor în care
negocierile și convențiile colective trebuie desfășurate, respectiv
încheiate cu salariații, revin exclusiv legiuitorului. De asemenea,
arată că negocierea se poate face în limita fondurilor bugetare
alocate pentru funcționarea instituțiilor publice. În sfârșit, arată
că drepturile de natură salarială ale funcționarilor publici sunt
stabilite, sub aspectul cuantumului lor, prin lege, și nu prin
contractul colectiv de muncă, ca urmare a negocierilor, având
în vedere, pe de o parte, statutul profesional al acestora și, pe
de altă parte, sursa de finanțare a acestor venituri, și anume
fonduri publice.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
autorului excepției, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 72 alin. (1) din Legea nr. 188/1999 privind Statutul
funcționarilor publici, republicată în Monitorul Oficial al
României, Partea I, nr. 365 din 29 mai 2007, și ale art. 12
alin. (1) din Legea nr. 130/1996 privind contractul colectiv de
muncă, republicată în Monitorul Oficial al României, Partea I, nr.
184 din 19 mai 1998.
Textele de lege criticate au următoarea redactare:
— Art. 72 alin. (1) din Legea nr. 188/1999: ăAutoritățile și
instituțiile publice pot încheia anual, în condițiile legii, acorduri cu
sindicatele reprezentative ale funcționarilor publici sau cu
reprezentanții funcționarilor publici, care să cuprindă numai
măsuri referitoare la:
a) constituirea și folosirea fondurilor destinate îmbunătățirii
condițiilor la locul de muncă;
b) sănătatea și securitatea în muncă;
c) programul zilnic de lucru;
d) perfecționarea profesională;
e) alte măsuri decât cele prevăzute de lege, referitoare la
protecția celor aleși în organele de conducere ale organizațiilor
sindicale.”;
— Art. 12 alin. (1) din Legea nr. 130/1996: ăContracte
colective de muncă se pot încheia și pentru salariații instituțiilor
bugetare. Prin aceste contracte nu se pot negocia clauze
referitoare la drepturile ale căror acordare și cuantum sunt
stabilite prin dispoziții legale.”
Autorul excepției consideră că aceste prevederi de lege sunt
contrare următoarelor texte din Constituție: art. 120 alin. (1) prin

care se consacră principiile descentralizării, autonomiei locale și
deconcentrării serviciilor publice și art. 121 alin. (1) și (2)
referitoare la autoritățile comunale și orășenești. De asemenea,
invocă dispozițiile art. 9 pct. 1 din Carta europeană a autonomiei
locale, ratificată de România prin Legea nr. 199/1997, publicată
în Monitorul Oficial al României, Partea I, nr. 331 din
26 noiembrie 1997, dispoziții referitoare la resursele proprii ale
autorităților administrației publice locale.
Examinând excepția de neconstituționalitate, Curtea
constată că autorul acesteia critică, în esență, restrângerea
posibilității de a mai include și alte clauze decât cele prevăzute
de lege în acordurile încheiate de autoritățile și instituțiile publice
cu reprezentanții funcționarilor publici, restrângere pe care o
consideră ca fiind o atingere adusă principiului autonomiei
locale. Astfel, consideră că autoritățile publice locale trebuie să
dispună liber, neîngrădit, de fondurile ce le sunt alocate.
Față de acestea, reține că, deși raportată la alte texte
constituționale, problema vizând clauzele ce pot fi cuprinse în
acordurile încheiate cu instituțiile publice a mai fost analizată de
Curtea Constituțională și cu alte prilejuri. Astfel, prin Decizia
nr. 1.221 din 29 septembrie 2009, publicată în Monitorul Oficial
al României, Partea I, nr. 759 din 6 noiembrie 2009, Curtea arăta
că ăfuncționarii publici reprezintă o categorie de salariați aparte,
ce se deosebesc prin statutul legal specific, acesta fiind, la
rândul său, întemeiat pe principiile legalității, imparțialității și
obiectivității, al transparenței, al responsabilității, al stabilității în
exercitarea funcției publice și al subordonării ierarhice”. De
asemenea, prin Decizia nr. 768 din 18 septembrie 2007,
publicată în Monitorul Oficial al României, Partea I, nr. 717 din
23 octombrie 2007, Curtea reținea că ăcontractele colective de
muncă încheiate pentru salariații instituțiilor publice au un regim
juridic special, determinat de situația deosebită a părților acestor
contracte. Astfel, cheltuielile necesare pentru funcționarea
instituțiilor publice, inclusiv drepturile salariale ale salariaților,
sunt suportate de la bugetul de stat ori de la bugetele locale ale
comunelor, ale orașelor și ale județelor”.
Din considerentele deciziilor amintite, Curtea reține că
limitarea criticată de autorul excepției apare ca fiind justificată
de considerente ce țin atât de statutul specific al funcționarilor
publici, cât și de faptul că resursele financiare din care este
suportată plata drepturilor acestora se întemeiază, după caz, fie
pe bugetul de stat, fie pe bugetele locale ale comunelor, ale
orașelor ori ale județelor.
Manifestarea autonomiei locale, în acest context, nu suferă
o restrângere neconstituțională. Astfel, aptitudinea legală a
autorităților autonome de a decide, în mod independent și sub
propria răspundere, asupra problemelor colectivităților teritoriale
în care funcționează, nu trebuie absolutizată, neputând depăși
cadrul legal, aplicabil pe întreg teritoriul țării, așa cum arată
înseși prevederile Cartei europene a autonomiei locale, amintită
de autorul excepției, în art. 3 pct. 1. Relevante în acest sens,
sunt și Decizia nr. 298 din 6 iulie 2004 , publicată în Monitorul
Oficial al României, Partea I, nr. 760 din 19 august 2004, și
Decizia nr. 494 din 29 septembrie 2005, publicată în Monitorul
Oficial al României, Partea I, nr. 1.018 din 16 noiembrie 2005.

MONITORUL OFICIAL AL ROMÂNIEI, PARTEA I, Nr. 808/3.XII.2010

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 72 alin. (1) din Legea nr. 188/1999 privind
Statutul funcționarilor publici și ale art. 12 alin. (1) din Legea nr. 130/1996 privind contractul colectiv de muncă, excepție ridicată
de Arnold Ungar în Dosarul nr. 5.308/62/2007 al Curții de Apel Brașov — Secția contencios administrativ și fiscal.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.212
din 5 octombrie 2010

referitoare la excepția de neconstituționalitate a dispozițiilor art. 79 din Legea nr. 179/2004
privind pensiile de stat și alte drepturi de asigurări sociale ale polițiștilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 79 din Legea nr. 179/2004 privind pensiile de
stat și alte drepturi de asigurări sociale ale polițiștilor, excepție
ridicată de Ion Grumeza în Dosarul nr. 27.052/3/2009 al
Tribunalului București — Secția a VIII-a conflicte de muncă și
asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
arătând că dispozițiile de lege criticate și-au încetat aplicarea.
C U R T E A,

având în vedere actele și lucrările dosarului, constată
următoarele:
Prin Încheierea din 5 noiembrie 2009, pronunțată în Dosarul
nr. 27.052/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 79 din Legea nr. 179/2004 privind pensiile
de stat și alte drepturi de asigurări sociale ale polițiștilor.
Excepția a fost ridicată de Ion Grumeza cu prilejul soluționării
unei cauze civile având ca obiect recalcularea pensiei.

În motivarea excepției de neconstituționalitate autorul
acesteia susține, în esență, că textul de lege criticat, care
limitează dreptul de pensie la 100% din baza de calcul folosită
la stabilirea pensiei, este neconstituțional, întrucât acesta
realizează o confuzie între pensia propriu-zisă și pensia
suplimentară. Legiuitorul, stabilind această limită, nu a avut în
vedere pensia suplimentară, însă reglementarea art. 79 din
Legea nr. 179/2004 nu face evident acest lucru. Prin urmare,
este încălcat art. 47 din Constituție.
Tribunalul București — Secția a VIII-a conflicte de muncă
și asigurări sociale consideră că dispozițiile de lege criticate
sunt constituționale. În acest sens, arată că, potrivit art. 47
alin. (2) din Constituție, legiuitorul este liber să stabilească în ce
condiții și pe baza căror criterii se acordă pensia, baza de calcul
și cuantumul acesteia, putând astfel să prevadă și o limită
minimă a cuantumului pensiei și plafonul maxim al acesteia.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 79 din Legea nr. 179/2004 privind pensiile de stat
și alte drepturi de asigurări sociale ale polițiștilor, publicată în
Monitorul Oficial al României, Partea I, nr. 485 din 31 mai 2004,
dispoziții potrivit cărora ăPensia polițistului stabilită în condițiile

8

MONITORUL OFICIAL AL ROMÂNIEI, PARTEA I, Nr. 808/3.XII.2010

prezentei legi nu poate fi mai mare de 100% din baza de calcul
folosită la stabilirea pensiei ”.
Autorul excepției consideră că acest text de lege este contrar
prevederilor art. 47 din Constituție referitor la nivelul de trai.
Examinând excepția de neconstituționalitate, Curtea
constată că, ulterior sesizării Curții Constituționale cu excepția
de neconstituționalitate, a intrat în vigoare Legea nr. 119/2010
privind stabilirea unor măsuri în domeniul pensiilor, publicată în
Monitorul Oficial al României, Partea I, nr. 441 din 30 iunie 2010.
Deși această lege nu dispune abrogarea dispozițiilor de lege

contrare, instituie însă, în art. 1 lit. b), obligația recalculării
pensiilor de stat ale polițiștilor și ale funcționarilor publici cu
statut special din sistemul administrației penitenciarelor potrivit
dispozițiilor Legii nr. 19/2000 privind sistemul public de pensii și
alte drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000. În atari condiții,
Curtea reține că aspectele puse în discuție de autorul excepției,
vizând calculul pensiei polițiștilor în condițiile Legii nr. 179/2004,
au rămas fără obiect.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 79 din Legea nr. 179/2004 privind
pensiile de stat și alte drepturi de asigurări sociale ale polițiștilor, excepție ridicată de Ion Grumeza în Dosarul nr. 27.052/3/2009
al Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.214
din 5 octombrie 2010

referitoare la excepția de neconstituționalitate a dispozițiilor art. 10 din Legea nr. 241/2005
pentru prevenirea și combaterea evaziunii fiscale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 13 din Legea nr. 87/1994 pentru combaterea
evaziunii fiscale, excepție ridicată de Mihai Ilarie în Dosarul
nr. 10.205/306/2007 al Curții de Apel Alba Iulia — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la jurisprudența
constantă a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 28 ianuarie 2010, pronunțată în Dosarul
nr. 10.205/306/2007, Curtea de Apel Alba Iulia — Secția
penală a sesizat Curtea Constituțională cu excepția de
neconstituționalitate a dispozițiilor art. 13 din Legea
nr. 87/1994 pentru combaterea evaziunii fiscale, excepție
ridicată de Mihai Ilarie.
În motivarea excepției de neconstituționalitate autorul
acesteia arată că dispozițiile art. 13 din Legea nr. 87/1994 au
fost preluate de art. 9 alin. (1) lit. c) și art. 10 alin. (1) din Legea
nr. 241/2005 pentru prevenirea și combaterea evaziunii fiscale.
Reglementarea criticată determină aplicarea unui tratament
juridic diferențiat între cetățeni, în funcție de faza procesuală în
care se află, deși faptele de care sunt învinuiți au fost săvârșite
în aceeași perioadă. Cauza de reducere a pedepsei sau de
nepedepsire prevăzută de textul art. 10 alin. (1) din lege ar
trebui, în opinia autorului excepției, să fie operabilă pe întreg
parcursul procesului penal, până la pronunțarea unei hotărâri
definitive.
Curtea de Apel Alba Iulia — Secția penală arată că
legiuitorul este liber să aprecieze pericolul social al faptei în
funcție de care urmează să stabilească condițiile răspunderii
juridice pentru această faptă. Principiul egalității în drepturi nu
implică tratarea juridică uniformă a tuturor infracțiunilor, iar
reglementarea unui regim sancționator în funcție de acoperirea

MONITORUL OFICIAL AL ROMÂNIEI, PARTEA I, Nr. 808/3.XII.2010
prejudiciului cauzat prin infracțiunea săvârșită este expresia
principiului constituțional menționat, care impune ca la aceleași
situații juridice să se aplice același regim, iar la situații juridice
diferite tratamentul juridic să fie diferențiat.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate ridicate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 13 din Legea nr. 87/1994 pentru combaterea
evaziunii fiscale, publicată în Monitorul Oficial al României,
Partea I, nr. 299 din 24 octombrie 1994, lege abrogată prin
art. 16 din Legea nr. 241/2005, soluția legislativă criticată de autorul
excepției regăsindu-se în dispozițiile art. 10 din actul normativ
abrogator. În aceste condiții, Curtea Constituțională urmează să
se pronunțe asupra constituționalității dispozițiilor art. 10 din
Legea nr. 241/2005 pentru prevenirea și combaterea evaziunii
fiscale, publicată în Monitorul Oficial al României, Partea I,
nr. 672 din 27 iulie 2005, dispoziții care au următorul cuprins:
ă(1) În cazul săvârșirii unei infracțiuni de evaziune fiscală
prevăzute de prezenta lege, dacă în cursul urmăririi penale sau
al judecății, până la primul termen de judecată, învinuitul ori
inculpatul acoperă integral prejudiciul cauzat, limitele pedepsei
prevăzute de lege pentru fapta săvârșită se reduc la jumătate.
Dacă prejudiciul cauzat și recuperat în aceleași condiții este de
până la 100.000 euro, în echivalentul monedei naționale, se
poate aplica pedeapsa cu amendă. Dacă prejudiciul cauzat și
recuperat în aceleași condiții este de până la 50.000 euro, în
echivalentul monedei naționale, se aplică o sancțiune
administrativă, care se înregistrează în cazierul judiciar.

9

(2) Dispozițiile prevăzute la alin. (1) nu se aplică dacă
făptuitorul a mai săvârșit o infracțiune prevăzută de prezenta
lege într-un interval de 5 ani de la comiterea faptei pentru care
a beneficiat de prevederile alin. (1).”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 alin. (1) — Egalitatea în drepturi și art. 135 alin. (1)
lit. a) — Economia României.
Examinând excepția de neconstituționalitate, Curtea
constată că dispozițiile legale criticate au mai format obiect al
controlului de constituționalitate în raport cu o motivare similară.
Astfel, prin Decizia nr. 697 din 20 decembrie 2005, publicată în
Monitorul Oficial al României, Partea I, nr. 90 din 31 ianuarie
2006, și Decizia nr. 103 din 9 februarie 2006, publicată în
Monitorul Oficial al României, Partea I, nr. 166 din 21 februarie
2006, constatând că textul legal criticat este constituțional,
Curtea a reținut că, potrivit art. 73 alin. (3) lit. h) din Constituție,
Parlamentul are competența de a reglementa prin lege organică
infracțiunile, pedepsele și regimul executării acestora. În virtutea
acestei prevederi constituționale, legiuitorul este liber să
aprecieze atât pericolul social în funcție de care urmează să
stabilească natura juridică a faptei incriminate, cât și condițiile
răspunderii juridice pentru această faptă.
De asemenea, prin Decizia nr. 272 din 16 martie 2010,
publicată în Monitorul Oficial al României, Partea I, nr. 254 din
20 aprilie 2010, Curtea a statuat că principiul egalității în drepturi
nu implică tratarea juridică uniformă a tuturor infracțiunilor, iar
reglementarea unui regim sancționator în funcție de acoperirea
prejudiciului cauzat prin infracțiunea săvârșită este expresia
firească a principiului constituțional menționat, care impune ca
la aceleași situații juridice să se aplice același regim, iar la
situații juridice diferite tratamentul juridic să fie diferențiat.
Totodată, prin Decizia nr. 932 din 14 decembrie 2006,
publicată în Monitorul Oficial al României, Partea I, nr. 42 din
19 ianuarie 2007, Curtea a statuat că primul termen de judecată,
prevăzut de dispozițiile art. 10 alin. (1), trebuie considerat cel
imediat următor datei intrării în vigoare a Legii nr. 241/2005,
indiferent de faza în care se află judecarea procesului penal.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 10 din Legea nr. 241/2005 pentru prevenirea
și combaterea evaziunii fiscale, excepție ridicată de Mihai Ilarie în Dosarul nr. 10.205/306/2007 al Curții de Apel Alba Iulia — Secția
penală.
Definitivă și general obligatorie.
Pronunțată în ședința publică din data de 5 octombrie 2010.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

10

MONITORUL OFICIAL AL ROMÂNIEI, PARTEA I, Nr. 808/3.XII.2010
CURTEA CONSTITUȚIONALĂ

D E C I Z I A Nr. 1.275
din 12 octombrie 2010

referitoare la excepția de neconstituționalitate a prevederilor art. 44 alin. (1)
din Legea nr. 303/2004 privind statutul judecătorilor și procurorilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 44 alin. (1) din Legea nr. 303/2004 privind
statutul judecătorilor și procurorilor, excepție ridicată de
Alecxandru Ileana în Dosarul nr. 4.882/1/2009 al Înaltei Curți de
Casație și Justiție — Secția de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii depuse la dosar de
către autorul excepției Alecxandru Ileana, prin care acesta
solicită acordarea unui nou termen de judecată, în vederea
angajării unui apărător.
Reprezentantul Ministerului Public arată că se opune cererii
de amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererea de acordare a unui termen de judecată și
constată cauza în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere a excepției
de neconstituționalitate ca inadmisibilă, deoarece aceasta
vizează aspecte privind interpretarea și aplicarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 19 februarie 2010, pronunțată în Dosarul
nr. 4.882/1/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 44 alin. (1) din Legea nr. 303/2004 privind
statutul judecătorilor și procurorilor. Excepția de
neconstituționalitate a fost ridicată de recurenta Alecxandru
Ileana într-o cauză având ca obiect soluționarea recursului
împotriva unei hotărâri a Plenului Consiliului Superior al
Magistraturii, prin care i-a fost respinsă contestația privind
înscrierea la concursul de promovare a judecătorilor și
procurorilor în funcții de execuție din data de 31 mai 2009.
În motivarea excepției de neconstituționalitate autorul
acesteia precizează că prevederile art. 44 alin. (1) din Legea
nr. 303/2004 contravin dispozițiilor constituționale ale art. 16
alin. (1) privind egalitatea în fața legii și celor ale art. 143 privind
condițiile de numire în funcția de judecător la Curtea
Constituțională. Astfel, din moment ce funcția de judecător la
Curtea Constituțională este echivalată, ca rang profesional, de
art. 70 din Legea nr. 47/1992 privind organizarea și funcționarea

Curții Constituționale, republicată, cu funcția de vicepreședinte
al Înaltei Curți de Casație și Justiție, iar pentru această funcție,
potrivit art. 143 din Constituție, este suficientă vechimea în
activitatea juridică, rezultă că prevederile de lege ce
condiționează participarea la concursul de promovare a
judecătorilor și procurorilor în funcții de execuție de un grad
inferior celui de vicepreședinte al Înaltei Curți de Casație și
Justiție de calitatea de judecător sau procuror încalcă dispozițiile
art. 16 din Constituție.
Înalta Curte de Casație și Justiție — Secția de contencios
administrativ și fiscal consideră că excepția de
neconstituționalitate este nefondată. În acest sens arată că este
atributul exclusiv al legiuitorului să determine condițiile specifice
de exercitare a profesiei de magistrat, inclusiv din perspectiva
vechimii în funcția de judecător sau procuror, necesare pentru
promovarea în funcții de execuție. Pretinsa discriminare
invocată de autorul excepției de neconstituționalitate nu există,
în opinia instanței de judecată, deoarece funcția de judecător
sau procuror nu este similară celei de judecător la Curtea
Constituțională, diferențele de statut juridic fiind semnificative.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale, aplicându-se în mod egal tuturor
judecătorilor și procurorilor care pot participa la concursul de
promovare la instanțele sau parchetele imediat superioare, fără
discriminări pe considerente arbitrare. Totodată, statutul de
unică autoritate de jurisdicție constituțională din România al
Curții Constituționale și de garant al supremației Constituției face
ca funcția de judecător al Curții Constituționale să nu fie similară
celei de judecător al puterii judecătorești. Îndeplinirea funcției
de judecător constituțional presupune îndeplinirea unor condiții
deosebite atât de ordin profesional, cât și civic, condiții care nu
se regăsesc și în cazul judecătorului clasic și, pe cale de
consecință, nu se poate pune semnul egalității între funcția de
judecător al puterii judecătorești și funcția de judecător al Curții
Constituționale ca autoritate publică politico-jurisdicțională.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 44 alin. (1) din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,

MONITORUL OFICIAL AL ROMÂNIEI, PARTEA I, Nr. 808/3.XII.2010
cu modificările și completările ulterioare, având următorul
cuprins: ă(1) Pot participa la concursul de promovare la
instanțele sau parchetele imediat superioare judecătorii și
procurorii care au avut calificativul «foarte bine» la ultima
evaluare, nu au fost sancționați disciplinar în ultimii 3 ani și
îndeplinesc următoarele condiții minime de vechime:
a) 5 ani vechime în funcția de judecător sau procuror, pentru
promovarea în funcțiile de judecător de tribunal sau tribunal
specializat și procuror la parchetul de pe lângă tribunal sau la
parchetul de pe lângă tribunalul specializat;
b) 6 ani vechime în funcția de judecător sau procuror, pentru
promovarea în funcțiile de judecător de curte de apel și procuror
la parchetul de pe lângă aceasta;
c) 8 ani vechime în funcția de judecător sau procuror, pentru
promovarea în funcția de procuror la Parchetul de pe lângă
Înalta Curte de Casație și Justiție.”
Autorul excepției consideră că legea menționată încalcă
dispozițiile constituționale ale art. 16 alin. (1) privind egalitatea
în fața legii și ale art. 143 privind condițiile de numire în funcția
de judecător la Curtea Constituțională.
Examinând excepția de neconstituționalitate, Curtea
constată că prin Decizia nr. 1.038 din 14 septembrie 2010*),
nepublicată la data pronunțării prezentei decizii, s-a pronunțat
asupra constituționalității prevederilor art. 44 alin. (1) din Legea
nr. 303/2004, prin raportare și la dispozițiile art. 16 și 143 din
Constituție, respingând ca neîntemeiată excepția de
neconstituționalitate ridicată de același autor. Cu acel prilej,
instanța de contencios constituțional a constatat că prevederile
art. 44 alin. (1) din Legea nr. 303/2004 nu contravin principiului
egalității în drepturi a cetățenilor, consacrat prin art. 16 alin. (1)
din Constituție, deoarece, așa cum a stabilit în mod constant în
jurisprudența sa, principiul egalității nu înseamnă uniformitate,
astfel că, dacă unor situații egale trebuie să le corespundă un
tratament egal, la situații diferite tratamentul juridic nu poate fi
decât diferit. Violarea principiului egalității și nediscriminării
există atunci când se aplică tratament diferențiat unor cazuri
egale, fără a exista o motivare obiectivă și rezonabilă. Or, în
cauza de față, termenii comparației aparțin unor sisteme
jurisdicționale distincte, între care nu există niciun fel de relație
structurală, motiv pentru care nu se impune existența unei
identități de tratament juridic. Astfel, caracterul special și
specializat al jurisdicțiilor la care face referire autorul excepției
reclamă reglementarea unor condiții deosebite, care conferă
acestora statute proprii, distincte. Gradul înalt de profesionalism

11

de care trebuie să dea dovadă judecătorii membri ai acestor
instanțe este demonstrat și apreciat cu ajutorul unor criterii
obiective, vechimea în profesia de judecător sau procuror în
sistemul național nefiind în mod necesar unul dintre acestea.
Dimpotrivă, în ceea ce privește magistrații de la instanțele
naționale, Curtea Constituțională a reținut că relevantă în ceea
ce privește promovarea este tocmai vechimea efectivă în funcția
de judecător sau procuror, care îl recomandă pe cel care
candidează pentru avansarea la o instanță superioară, în baza
experienței acumulate până la momentul promovării.
Întrucât criticile de neconstituționalitate privesc, în esență,
aceleași aspecte și avându-se în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își păstrează valabilitatea și în cauza de față.
În plus, Curtea constată că statutul judecătorilor și
procurorilor este reglementat, la nivel constituțional, în art. 125 —
pentru judecători și în art. 132 — pentru procurori, dispoziții care
fac parte din titlul III ăAutoritățile publice”, cap. VI — ăAutoritatea
judecătorească”, secțiunea 1 ăInstanțele judecătorești”
(art. 124—130), secțiunea a 2-a ăMinisterul Public” (art. 131 și
art. 132) și secțiunea a 3-a ăConsiliul Superior al Magistraturii”
(art. 133 și 134). La nivel infraconstituțional, statutul magistraților
este reglementat prin Legea nr. 303/2004.
Pe de altă parte, distinct de statutul judecătorilor și
procurorilor, statutul judecătorilor Curții Constituționale este
reglementat la nivel constituțional în art. 143 — ăCondiții de
numire”, în art. 144 — ăIncompatibilități” și art. 145 —
ăIndependența și inamovibilitatea” din titlul V ăCurtea
Constituțională”. La nivel infraconstituțional, statutul judecătorilor
Curții Constituționale este reglementat în cap. VI din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004, cu modificările și completările
ulterioare.
Prin urmare, Curtea constată că este cu atât mai evident că
nu poate exista identitate de tratament juridic între cele două
categorii de magistrați — judecătorii și procurorii, pe de o parte,
și judecătorii Curții Constituționale, pe de altă parte, în ceea ce
privește promovarea la instanțele sau parchetele imediat
superioare, din moment ce Curtea Constituțională nu face parte
din sistemul instanțelor judecătorești, astfel cum sunt prevăzute
în Legea fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 44 alin. (1) din Legea nr. 303/2004 privind
statutul judecătorilor și procurorilor, excepție ridicată de Alecxandru Ileana în Dosarul nr. 4.882/1/2009 al Înaltei Curți de Casație
și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
*) Decizia nr. 1.038 din 14 septembrie 2010 referitoare la excepția de neconstituționalitate a prevederilor art. 44 alin. (1) lit. a) din Legea nr. 303/2004
privind statutul judecătorilor și procurorilor a fost publicată în Monitorul Oficial al României, Partea I, nr. 742 din 5 noiembrie 2010.

12

MONITORUL OFICIAL AL ROMÂNIEI, PARTEA I, Nr. 808/3.XII.2010
CURTEA CONSTITUȚIONALĂ

D E C I Z I A Nr. 1.278
din 12 octombrie 2010

referitoare la excepția de neconstituționalitate a dispozițiilor art. II și IV din Ordonanța de urgență
a Guvernului nr. 209/2008 pentru modificarea Legii nr. 19/2000 privind sistemul public de pensii
și alte drepturi de asigurări sociale, precum și a ordonanței de urgență în ansamblul său
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. II și IV din Ordonanța de urgență a Guvernului
nr. 209/2008 pentru modificarea Legii nr. 19/2000 privind
sistemul public de pensii și alte drepturi de asigurări sociale,
excepție ridicată de Valentin Gruber în Dosarul nr. 4.898/3/2009
al Tribunalului București — Secția conflicte de muncă și asigurări
sociale.
La apelul nominal se prezintă personal autorul excepției,
lipsind cealaltă parte, față de care procedura de citare a fost
legal îndeplinită.
Magistratul-asistent referă asupra faptului că la dosarul
cauzei autorul excepției a depus concluzii scrise de admitere a
acesteia, solicitând în același timp ca instanța constituțională să
își extindă controlul și cu privire la dispozițiile art. V din
Ordonanța de urgență a Guvernului nr. 114/2009 și să constate
și neconstituționalitatea acestora.
Cauza fiind în stare de judecată, președintele acordă
cuvântul părții prezente, care susține că adoptarea ordonanței
de urgență criticate nu a fost făcută cu respectarea art. 115
alin. (4) din Constituție și că stabilirea datei de 1 ianuarie 2010
de la care se vor face recalculările prevăzute de Legea
nr. 218/2008 este una aleatorie. Mai mult, se arată că Legea
nr. 218/2008 a fost chiar în vigoare timp de o lună până ca
aplicarea ei să fie suspendată. În fine, se arată că sunt încălcate
și prevederile art. 1 alin. (4) din Constituție referitoare la
separația puterilor în stat.
Reprezentantul Ministerului Public solicită respingerea atât
a cererii de extindere a controlului de constituționalitate, cât și a
excepției de neconstituționalitate. Se susține că textul criticat nu
prezintă probleme de constituționalitate, ci reprezintă o măsură
de politică economică și fiscală a statului.
C U R T E A,

având în vedere actele și lucrările dosarului, constată
următoarele:
Prin Încheierea din 12 noiembrie 2009, pronunțată în Dosarul
nr. 4.898/3/2009, Tribunalul București — Secția conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. II și
IV din Ordonanța de urgență a Guvernului nr. 209/2008
pentru modificarea Legii nr. 19/2000 privind sistemul public
de pensii si alte drepturi de asigurări sociale, excepție
ridicată de Valentin Gruber într-o cauză având ca obiect

soluționarea contestației formulate împotriva deciziei de
pensionare.
În motivarea excepției de neconstituționalitate se arată că
preambulul Ordonanței de urgență a Guvernului nr. 209/2008
face mai degrabă referire la o chestiune ce ține de aplicarea
legilor în timp, ceea ce nu echivalează însă cu existența unei
situații extraordinare. Se arată că Guvernul invocă un conflict
imaginar de legi pentru a proroga aplicarea prevederilor art. 1651
din Legea nr. 19/2000. Se mai susține că motivarea Guvernului
în privința existenței situației extraordinare nu subzistă cu privire
la celelalte articole ale ordonanței de urgență, întrucât în legătură
cu acestea nu există niciun conflict de legi în timp.
Se consideră că legiuitorul delegat, modificând o soluție
legislativă adoptată prin lege de către Parlament, a încălcat
principiul separației puterilor în stat. Totodată, ordonanța de
urgență criticată încalcă art. 16 din Constituție, întrucât, prin
amânarea aplicării prevederilor Legii nr. 218/2008, perpetuează
nerecunoașterea vechimii suplimentare în muncă acordate
pentru perioadele lucrate în grupele I și II de muncă.
În fine, este invocată jurisprudența Curții Europene a
Drepturilor Omului, și anume Hotărârea din 7 mai 2002,
pronunțată în Cauza Burdov împotriva Rusiei, prin care s-a
statuat că dificultățile financiare ale statului nu pot justifica
încălcarea drepturilor fundamentale.
Printr-un înscris înregistrat la Curtea Constituțională sub
nr. 5.192 din 26 aprilie 2010, autorul excepției reiterează, în
esență, motivarea excepției sale și cu privire la art. V din
Ordonanța de urgență a Guvernului nr. 114/2009, prin care de
asemenea a fost prorogat termenul de intrare în vigoare a
art. 1651 din Legea nr. 19/2000.
Tribunalul București — Secția conflicte de muncă și
asigurări sociale apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. II și IV din Ordonanța de urgență a Guvernului
nr. 209/2008 pentru modificarea Legii nr. 19/2000 privind
sistemul public de pensii si alte drepturi de asigurări sociale,
publicată în Monitorul Oficial al României, Partea I, nr. 826 din

MONITORUL OFICIAL AL ROMÂNIEI, PARTEA I, Nr. 808/3.XII.2010
9 decembrie 2008, astfel cum a fost modificată și completă prin
Ordonanța de urgență a Guvernului nr. 114/2009 privind unele
măsuri financiar-bugetare, publicată în Monitorul Oficial al
României, Partea I, nr. 919 din 29 decembrie 2009. Totodată,
din motivarea excepției reiese că Ordonanța de urgență a
Guvernului nr. 209/2008 este criticată în ansamblul său, astfel
încât obiectul excepției îl vor constitui atât dispozițiile art. II și IV
din Ordonanța de urgență a Guvernului nr. 209/2008, cât și
ordonanța de urgență în ansamblul său. De asemenea, Curtea
urmează să aibă în vedere dispozițiile art. II din Ordonanța de
urgență a Guvernului nr. 209/2008 așa cum au fost modificate
prin art. V din Ordonanța de urgență a Guvernului nr. 114/2009,
fără a realiza astfel o extindere a controlului de
constituționalitate. În aceste condiții, dispozițiile legale criticate
punctual au următorul cuprins:
— Art. II: ă(1) Prevederile art. 1651 din Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, astfel cum au
fost modificate prin prezenta ordonanță de urgență, se aplică
începând cu data de 1 ianuarie 2011, prin acordarea diferenței
dintre punctajul mediu anual rezultat în urma majorării efectuate
conform prevederilor Legii nr. 218/2008 pentru modificarea și
completarea Legii nr. 19/2000 privind sistemul public de pensii
și alte drepturi de asigurări sociale, cu modificările ulterioare, și
cel acordat conform Ordonanței de urgență a Guvernului
nr. 100/2008 pentru completarea Legii nr. 19/2000 privind
sistemul public de pensii și alte drepturi de asigurări sociale,
aprobată prin Legea nr. 154/2009.
(2) Punctajul mediu anual calculat conform prevederilor
alin. (1) se adaugă la punctajul mediu anual cuvenit sau aflat în
plată în luna decembrie 2010.
(3) În situația în care cuantumul pensiei aferent punctajului
mediu anual rezultat în urma aplicării prevederilor alin. (2) este
mai mic decât cel cuvenit sau aflat în plată, se menține
cuantumul cuvenit ori aflat în plată până la data la care, prin
aplicarea formulei de calcul prevăzute de lege, se va obține un
cuantum al pensiei mai mare.
(4) Drepturile de pensie rezultate în urma aplicării
prevederilor alin. (1) și (2) se acordă beneficiarilor începând cu
luna ianuarie 2011.”;
— Art. IV: ăPe data intrării în vigoare a prezentei ordonanțe
de urgență se abrogă art. I din Ordonanța de urgență a
Guvernului nr. 100/2008 pentru completarea Legii nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 637 din 4 septembrie 2008, și art. II din Legea nr. 218/2008
pentru modificarea și completarea Legii nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 738 din
31 octombrie 2008.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi și art. 115 alin. (4) privind delegarea legislativă.
Totodată, se consideră că sunt încălcate prevederile art. 6
paragraful 1 din Convenția pentru apărarea drepturilor omului și
a libertăților fundamentale referitoare la dreptul la un proces
echitabil.
Examinând excepția de neconstituționalitate ridicată, Curtea
constată următoarele:
I. Astfel cum reiese din expunerea de motive a Ordonanței de
urgență a Guvernului nr. 209/2008, aceasta a fost adoptată, în
principal, pentru a asigura o unitate de reglementare în ceea ce

13

privește situația persoanelor care au desfășurat activități
încadrate în grupele I și II de muncă înainte de data de 1 aprilie
2001. Astfel, situația acestor persoane a fost reglementată atât
prin Ordonanța de urgență a Guvernului nr. 100/2008 pentru
completarea Legii nr. 19/2000 privind sistemul public de pensii
și alte drepturi de asigurări sociale, cât și prin Legea nr. 218/2008
pentru modificarea și completarea Legii nr. 19/2000 privind
sistemul public de pensii și alte drepturi de asigurări sociale,
ceea ce echivalează cu existența paralelă a două acte
normative care au conținuturi diferite cu privire la aceeași
problematică.
Emiterea Ordonanței de urgență a Guvernului nr. 209/2008
poate fi catalogată ca fiind făcută în condițiile existenței unei
situații extraordinare atât prin prisma existenței unui conflict de
legi și reglementări, cu efecte dezastruoase cu privire la
cuantumul pensiei persoanelor îndreptățite, cât și prin prisma
evitării eventualelor disfuncționalități sistemice ce ar putea să
apară tocmai prin conflictul de reglementări existent.
Susținerea autorului excepției, în sensul că odată cu
adoptarea Legii nr. 218/2008 s-ar fi abrogat implicit prevederile
Ordonanței de urgență a Guvernului nr. 100/2008 și că astfel nu
era necesară emiterea Ordonanței de urgență a Guvernului
nr. 209/2008, sunt inexacte, întrucât eșalonarea operată prin
art. III al Ordonanței de urgență a Guvernului nr. 100/2008 ar fi
rămas în continuare în vigoare, ceea ce ar fi dus la situația ca
persoanele vizate prin aceste măsuri să fie îndrituite atât la
aplicarea eșalonată a măsurilor de recalculare prevăzute de
această ordonanță de urgență, măsuri care au fost abrogate,
cât și la recalcularea prevăzută de Legea nr. 218/2008.
Prin urmare, era nevoie de o intervenție energică a
Guvernului prin care să regleze aceste disfuncționalități majore
existente într-un domeniu atât de sensibil cum este cel al
pensiilor.
Prin prisma celor de mai sus, Curtea constată că legiuitorul
delegat a respectat exigențele art. 115 alin. (4) din Constituție.
II. Singura noutate pe care o aduce art. IV din Ordonanța de
urgență a Guvernului nr. 209/2008 față de Legea nr. 218/2008,
prin abrogările operate, este eliminarea obligației recalculării
pensiilor de către Casa Națională de Pensii și Alte Drepturi de
Asigurări Sociale începând cu 1 ianuarie 2009. Abrogându-se
textul art. II din Legea nr. 218/2008, recalcularea pensiilor potrivit
art. 1651 din Legea nr. 19/2000, cu modificările operate prin
Ordonanța de urgență a Guvernului nr. 209/2008, se va face,
potrivit art. II alin. (4) din Ordonanța de urgență a Guvernului
nr. 209/2008, începând cu luna ianuarie 2010, termen prorogat
ulterior, prin Ordonanța de urgență a Guvernului nr. 114/2009,
până în luna ianuarie 2011.
Nu se poate susține că art. II și IV din Ordonanța de urgență
a Guvernului nr. 209/2008 ar fi discriminatorii în sensul că
perpetuează existența unei stări de inegalitate, legiuitorul fiind
suveran să decidă momentul intrării în vigoare a unei măsuri
reparatorii. Desigur, prorogarea repetată a intrării în vigoare a
prevederilor art. 1651 din Legea nr. 19/2000 nu este de dorit,
întrucât ar putea înfrânge, în final, chiar esența dreptului la
pensie, ceea ce este inadmisibil.
În fine, art. 6 paragraful 1 din Convenție invocat în susținerea
excepției nu are incidență în cauză; mai mult Hotărârea din
7 mai 2002, pronunțată în Cauza Burdov împotriva Rusiei, se
referă la întârzierea executării unei hotărâri judecătorești din
cauza dificultăților financiare ale statului, și nu la posibilitatea
legiuitorului de a proroga intrarea în vigoare a unei reglementări
legale datorită dificultăților sale financiare.

14

MONITORUL OFICIAL AL ROMÂNIEI, PARTEA I, Nr. 808/3.XII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II și IV din Ordonanța de urgență a Guvernului nr. 209/2008
pentru modificarea Legii nr. 19/2000 privind sistemul public de pensii si alte drepturi de asigurări sociale, precum și a ordonanței
de urgență în ansamblul său, excepție ridicată de Valentin Gruber în Dosarul nr. 4.898/3/2009 al Tribunalului București — Secția
conflicte de muncă și asigurări sociale.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.315
din 14 octombrie 2010

referitoare la excepția de neconstituționalitate prevederilor art. 16 alin. (1), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28, art. 33 alin. (1) și art. 34 alin. (1)
din Ordonanța Guvernului nr. 2/2001 privind regimul juridic al contravențiilor
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 16 alin. (1), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33
alin. (1) și art. 34 alin. (1) din Ordonanța Guvernului nr. 2/2001
privind regimul juridic al contravențiilor, excepție ridicată de
Societatea Comercială ăAdriana” — S.R.L. din Arad în Dosarul
nr. 1.466/195/2009 al Judecătoriei Brad.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, invocând în acest sens jurisprudența Curții
Constituționale.

nr. 2/2001 privind regimul juridic al contravențiilor. Excepția
de neconstituționalitate a fost ridicată de petenta Societatea
Comercială ăAdriana” — S.R.L. din Arad într-o cauză având ca
obiect anularea unui proces-verbal de contravenție.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 1 alin. (3) privind statul de
drept și ale art. 20 alin. (1) referitoare la tratatele internaționale
privind drepturile omului, precum și celor ale art. 6 paragraful 2
din Convenția pentru apărarea drepturilor omului și a libertăților
fundamentale, referitoare la dreptul la un proces echitabil. În
acest sens, arată că textele de lege criticate instituie vinovăția
contravențională, prin faptul că sarcina probei în procedura
judiciară contravențională de drept comun aparține petentului și
încalcă astfel prezumția de nevinovăție.
Judecătoria
Brad
consideră
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2010, pronunțată în Dosarul
nr. 1.466/195/2009, Judecătoria Brad a sesizat Curtea
Constituțională cu excepția de neconstituționalitate a
prevederilor art. 16 alin. (1), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33
alin. (1) și art. 34 alin. (1) din Ordonanța Guvernului

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 808/3.XII.2010
Obiectul excepției de neconstituționalitate îl constituie
prevederile art. 16 alin. (1), art. 17, art. 18, art. 19 alin. (1), art. 25
alin. (1) și (3), art. 26 alin. (3), art. 27, art. 28, art. 33 alin. (1) și
art. 34 alin. (1) din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare.
Textele legale criticate fac parte din cap. II al ordonanței,
intitulat ăConstatarea contravenției”, cap. III, intitulat ăAplicarea
sancțiunilor contravenționale”, și cap. IV, intitulat ăCăile de atac”,
iar în cuprinsul acestora sunt reglementate aspecte procedurale
referitoare la cuprinsul procesului-verbal de contravenție,
condițiile de întocmire a acestuia și sancțiunea aplicabilă în
cazul lipsei unor mențiuni, precum și soluționarea căilor de atac.
Autorul excepției consideră că prevederile de lege
menționate contravin dispozițiilor art. 1 alin. (3) privind statul de
drept și ale art. 20 alin. (1) referitoare la tratatele internaționale
privind drepturile omului, precum și celor ale art. 6 paragraful 2
din Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate, Curtea
constată că, prin numeroase decizii, s-a pronunțat asupra
constituționalității prevederilor criticate, sub aspectul unor critici
asemănătoare celor formulate în prezenta cauză, putând fi
amintită, cu titlu exemplificativ, Decizia nr. 1.333 din
22 octombrie 2009, publicată în Monitorul Oficial al României,
Partea I, nr. 803 din 25 noiembrie 2009. Cu acel prilej Curtea a
respins excepția ca neîntemeiată, reținând că utilizarea de către
legiuitor a noțiunii de ăcontravenient” nu are semnificația
înfrângerii prezumției de nevinovăție consacrate de art. 23
alin. (11) din Constituție. De asemenea, Curtea a statuat că din
procedura de soluționare a plângerii împotriva procesului-verbal
de stabilire și sancționare a contravenției nu rezultă răsturnarea
sarcinii probei, ci, mai degrabă, exercitarea dreptului la apărare.
Referitor la obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, Curtea s-a pronunțat prin Decizia nr. 1.096
din 8 septembrie 2009, publicată în Monitorul Oficial al

15

României, Partea I, nr. 695 din 15 octombrie 2009, reținând cu
acel prilej că procesul-verbal de constatare și sancționare a
contravenției se bucură de prezumția de legalitate, însă, atunci
când este formulată o plângere împotriva acestuia, este
contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Chiar dacă art. 47 din
Ordonanța Guvernului nr. 2/2001 face referire la dispozițiile
Codului de procedură civilă, instanțele de judecată nu pot face
aplicarea strictă a regulii onus probandi incumbit actori, ci, din
contră, chiar ele trebuie să manifeste un rol activ pentru aflarea
adevărului, din moment ce contravenția intră sub incidența art.
6 din Convenția pentru apărarea drepturilor omului și a
libertăților fundamentale. Prin urmare, nu se poate susține
răsturnarea sarcinii probei.
De altfel, Curtea Europeană a Drepturilor Omului, prin
Hotărârea din 4 octombrie 2007, pronunțată în Cauza Anghel
împotriva României, a statuat că, ădeși statele au posibilitatea de
a nu sancționa unele infracțiuni sau le pot pedepsi pe cale
contravențională decât pe cale penală, autorii infracțiunilor nu
trebuie să se afle într-o situație defavorabilă pentru simplul fapt
că regimul juridic aplicabil este diferit de cel aplicabil în materie
penală”. O asemenea poziție este firească, întrucât, în caz
contrar, autorul unei contravenții, din punctul de vedere al
protecției juridice de care se bucură, s-ar afla pe o treaptă
inferioară autorului unei infracțiuni în sensul Codului penal
român, ceea ce este inadmisibil din moment ce ambele fapte țin
de materia penală în sensul Convenției pentru apărarea
drepturilor omului și a libertăților fundamentale.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluțiile și considerentele deciziilor
menționate își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 16 alin. (1), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33 alin. (1) și art. 34 alin. (1) din Ordonanța Guvernului nr. 2/2001 privind
regimul juridic al contravențiilor, excepție ridicată de Societatea Comercială ăAdriana” — S.R.L. din Arad în Dosarul
nr. 1.466/195/2009 al Judecătoriei Brad.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 808/3.XII.2010 conține 16 pagini.

Prețul: 3,20 lei

&JUYDGY|447943]
ISSN 1453—4495

