PARTEA I

Anul 178 (XXII) — Nr. 98

Vineri, 12 februarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

92.

— Hotărâre privind stabilirea datei alegerilor locale
parțiale pentru alegerea consiliilor locale și a primarilor
în unele circumscripții electorale ................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
27.

— Instrucțiuni ale ministrului administrației și internelor
privind măsurile de natură organizatorică și tehnică
pentru asigurarea securității prelucrărilor de date cu
caracter personal efectuate de către structurile/unitățile
Ministerului Administrației și Internelor ......................

3–11

1.451. — Ordin al președintelui Agenției Naționale de
Administrare Fiscală pentru aprobarea modelului și
conținutului formularului 105 ăDeclarație privind taxele
de organizare și exploatare a jocurilor de noroc”,
cod 14.13.03.14/j........................................................

12–16

2

MONITORUL OFICIAL AL ROMÂNIEI, PARTEA I, Nr. 98/12.II.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea datei alegerilor locale parțiale
pentru alegerea consiliilor locale și a primarilor
în unele circumscripții electorale
În temeiul art. 108 din Constituția României, republicată, și al art. 9 din Legea
nr. 67/2004 pentru alegerea autorităților administrației publice locale, republicată,
cu modificările și completările ulterioare,
Guvernul României adoptă prezenta hotărâre.
Articol unic. — Se stabilește data de duminică, 21 martie 2010, ca dată
pentru organizarea și desfășurarea alegerilor locale parțiale pentru consilii locale
și primari în circumscripțiile electorale prevăzute în anexa care face parte
integrantă din prezenta hotărâre.

PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat

București, 10 februarie 2010.
Nr. 92.

ANEXĂ

L I S TA

cuprinzând circumscripțiile electorale în care se organizează alegeri locale
parțiale pentru consilii locale și primari

I. Circumscripții electorale în care se organizează alegeri locale parțiale
pentru consilii locale:
1. comuna Cornățelu, județul Dâmbovița;
2. comuna Traian, județul Ialomița.
II. Circumscripții electorale în care se organizează alegeri locale parțiale
pentru primari:
1. comuna Florești-Stoenești, județul Giurgiu;
2. comuna Criciova, județul Timiș.

MONITORUL OFICIAL AL ROMÂNIEI, PARTEA I, Nr. 98/12.II.2010

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

INSTRUCȚIUNI
privind măsurile de natură organizatorică și tehnică pentru asigurarea securității prelucrărilor
de date cu caracter personal efectuate de către structurile/unitățile Ministerului Administrației
și Internelor
Având în vedere dispozițiile Legii nr. 677/2001 pentru protecția persoanelor cu privire la prelucrarea datelor cu caracter
personal și libera circulație a acestor date, cu modificările și completările ulterioare, ale Legii nr. 238/2009 privind reglementarea
prelucrării datelor cu caracter personal de către structurile/unitățile Ministerului Administrației și Internelor în activitățile de prevenire,
cercetare și combatere a infracțiunilor, precum și de menținere și asigurare a ordinii publice,
ținând cont de faptul că dispozițiile Legii nr. 238/2009 și, în consecință, dispozițiile corespunzătoare cuprinse în prezentul
act normativ se aplică exclusiv în cazul prelucrărilor de date cu caracter personal efectuate în cursul activităților de prevenire,
cercetare și combatere a infracțiunilor, precum și de menținere și asigurare a ordinii publice,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următoarele instrucțiuni:

TITLUL I
Măsuri organizatorice
CAPITOLUL I
Dispoziții generale
Art. 1. — Prezentele instrucțiuni se aplică activităților de
prelucrare a datelor cu caracter personal efectuate de structurile
și unitățile Ministerului Administrației și Internelor, denumit în
continuare MAI, în calitatea acestora de operatori sau
împuterniciți ai operatorilor.
Art. 2. — (1) La nivelul MAI, prelucrarea datelor cu caracter
personal se realizează cu respectarea regulilor generale și
speciale prevăzute de Legea nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, cu modificările și
completările ulterioare, de Legea nr. 238/2009 privind
reglementarea prelucrării datelor cu caracter personal de către
structurile/unitățile Ministerului Administrației și Internelor în
activitățile de prevenire, cercetare și combatere a infracțiunilor,
precum și de menținere și asigurare a ordinii publice, a
prevederilor deciziilor și instrucțiunilor cu caracter normativ
emise de Autoritatea Națională de Supraveghere a Prelucrării
Datelor cu Caracter Personal, denumită în continuare
Autoritatea națională de supraveghere, a prevederilor
prezentelor instrucțiuni și a procedurilor proprii elaborate de
operatori potrivit legii.
(2) Operatorii și împuterniciții acestora utilizează sisteme de
evidență și/sau mijloace automate și neautomate de prelucrare
a datelor cu caracter personal cu aplicarea principiilor respectării
drepturilor omului, legalității, necesității, confidențialității și
proporționalității și numai dacă, prin utilizarea acestora, este
asigurată protecția datelor prelucrate.
(3) În cadrul activității de prelucrare a datelor cu caracter
personal, operatorii și împuterniciții acestora se supun
activităților de control prealabil sau de investigare efectuate de
Autoritatea națională de supraveghere și, la cerere, acordă
acesteia sprijin deplin pentru exercitarea atribuțiilor sale.

Art. 3. — (1) Au calitatea de operator structurile și unitățile
MAI, precum și MAI, dacă:
a) stabilesc scopul și mijloacele de prelucrare a datelor cu
caracter personal; sau
b) scopul și mijloacele de prelucrare a datelor cu caracter
personal sunt stabilite printr-un act normativ sau în baza unui
act normativ; sau
c) sunt desemnate ca operator printr-un/în baza unui act
normativ.
(2) Au calitatea de împuterniciți ai operatorului structurile care
prelucrează date cu caracter personal pe seama operatorului.
(3) Are calitatea de utilizator al datelor cu caracter personal,
denumit în continuare utilizator, personalul operatorului sau al
împuternicitului acestuia ale cărui atribuții de serviciu presupun
operațiuni de prelucrare a datelor cu caracter personal.
CAPITOLUL II
Organizarea activității de prelucrare a datelor cu caracter
personal în MAI
Art. 4. — (1) La nivelul fiecărei structuri/unități a MAI, centrale
sau teritoriale, care are calitatea de operator, funcționează o
structură specializată în domeniul protecției datelor cu caracter
personal, denumită în continuare structură responsabilă cu
protecția datelor cu caracter personal. În cadrul acestei structuri
este obligatoriu ca cel puțin o persoană să aibă specializare IT.
(2) Prin derogare de la prevederile alin. (1), pentru
structurile/unitățile MAI care au un număr de cel mult 500 de
înregistrări ori interogări pe zi sau care au un număr de până la
30 de utilizatori ori gestionează numai în mod sporadic date cu
caracter personal, se desemnează o persoană ca responsabil
cu protecția datelor cu caracter personal, în directa subordonare
a conducătorului operatorului. Personalul care urmează să
ocupe o astfel de funcție trebuie să aibă cunoștințe IT.
Art. 5. — Structurile/unitățile MAI, în calitate de operator, au
în principal următoarele obligații:
a) să notifice Autoritatea națională de supraveghere potrivit
art. 22 din Legea nr. 677/2001, cu modificările și completările
ulterioare;
b) să asigure informarea persoanelor vizate și să respecte
drepturile acestora;

4

MONITORUL OFICIAL AL ROMÂNIEI, PARTEA I, Nr. 98/12.II.2010

c) să ia măsurile necesare pentru a asigura securitatea
prelucrării datelor cu caracter personal;
d) să elaboreze Proceduri privind măsurile de protecție a
persoanelor cu privire la prelucrarea datelor cu caracter
personal, denumite în continuare proceduri proprii, conform
legislației și normelor interne în domeniul standardizării în
vigoare la nivelul MAI;
e) să întocmească și să transmită, anual, Autorității naționale
de supraveghere raportul de activitate privind protecția
persoanelor în privința prelucrării datelor cu caracter personal;
f) să pună la dispoziția Oficiului Responsabilului cu Protecția
Datelor Personale, denumit în continuare Oficiu, în condițiile
legii, prin intermediul structurii responsabile/responsabilului cu
protecția datelor cu caracter personal și la solicitarea
reprezentanților acestuia, informațiile și documentele în legătură
cu prelucrarea datelor cu caracter personal pe care le dețin, în
vederea exercitării atribuțiilor de coordonare, îndrumare și
monitorizare a aplicării unitare a legislației în domeniul protecției
persoanelor cu privire la prelucrarea datelor cu caracter
personal.
Art. 6. — (1) Conducătorii operatorului au următoarele
atribuții principale:
a) stabilesc scopul și mijloacele de prelucrare a datelor cu
caracter personal atunci când acestea sunt necesare pentru
exercitarea unor competențe legale;
b) numesc/stabilesc responsabilul/structura responsabilă cu
protecția datelor personale;
c) asigură elaborarea procedurilor proprii și, după avizarea
acestora de către Oficiu, le aprobă;
d) asigură implementarea și veghează la respectarea
normelor procedurale în materia prelucrării datelor cu caracter
personal de către utilizatori;
e) asigură desfășurarea pregătirii de specialitate și instruirea
utilizatorilor în acest domeniu;
f) dispun măsuri de completare sau, după caz, de modificare
a fișei posturilor utilizatorilor;
g) analizează și dispun în ceea ce privește suspendarea sau
revocarea dreptului de acces al utilizatorilor la sisteme de
evidență a datelor cu caracter personal, în condițiile legii;
h) informează Oficiul în legătură cu orice încălcare a
normelor de protecție a datelor cu caracter personal de natură
a prejudicia drepturile persoanei vizate, cu privire la măsurile
dispuse pentru identificarea persoanei responsabile și limitarea
efectelor unei diseminări neautorizate a datelor, precum și cu
privire la situațiile în care au fost emise recomandări sau aplicate
sancțiuni de către Autoritatea națională de supraveghere sau
când aceasta a dispus efectuarea unui control prealabil ori a
unor investigații;
i) analizează periodic activitatea responsabilului/structurii
responsabile cu protecția datelor cu caracter personal.
(2) Conducătorii împuterniciților operatorului au atribuțiile
prevăzute la alin. (1) lit. b), d)—g) și i); în cazul în care este
incidentă una dintre situațiile prevăzute la alin. (1) lit. h),
conducătorii împuterniciților au obligația de a informa operatorul.
Art. 7. — (1) Responsabilul/Structura responsabilă cu
protecția datelor cu caracter personal se subordonează
nemijlocit conducătorului operatorului sau, după caz,
împuternicitului acestuia, și are următoarele atribuții principale:
a) coordonează elaborarea și implementarea procedurilor
proprii, pe care le supune aprobării conducerii operatorului;
b) elaborează ghidul pentru exercitarea drepturilor de către
persoana vizată;
c) consiliază conducerea operatorului sau a împuternicitului
acestuia și sprijină instruirea personalului care prelucrează date
cu caracter personal referitoare la normele și regulile de
protecție a datelor cu caracter personal;

d) informează operativ conducerea operatorului sau a
împuternicitului acestuia despre vulnerabilitățile și riscurile
semnalate în sistemul de securitate a prelucrării datelor cu
caracter personal al structurii și propune măsuri pentru
înlăturarea acestora;
e) coordonează și monitorizează activitatea personalului pe
linia protecției datelor cu caracter personal la nivelul operatorului
sau al împuternicitului acestuia și propune conducerii
operatorului sau, după caz, a împuternicitului, în condițiile legii,
măsuri privind modificarea, suspendarea ori revocarea
drepturilor de acces în situațiile prevăzute la art. 10 și 11, după
caz;
f) efectuează, prin sondaj, verificări privind modul de aplicare
a măsurilor legale de protecție a datelor cu caracter personal,
întocmește rapoarte și face propuneri pentru remedierea
deficiențelor constatate, pe care le înaintează spre aprobare
conducerii operatorului sau, după caz, a împuternicitului;
g) asigură relaționarea, solicită asistență de specialitate și
participă la convocările și activitățile organizate de Oficiu în
domeniul prelucrării datelor cu caracter personal;
h) coordonează soluționarea cererilor persoanelor vizate;
i) ține evidența cererilor persoanelor vizate.
(2) Atribuțiile specifice responsabilului/personalului din cadrul
structurii responsabile cu protecția datelor cu caracter personal
se stabilesc prin fișa postului.
Art. 8. — (1) Utilizatorii au următoarele obligații specifice:
a) să cunoască și să aplice prevederile actelor normative din
domeniul prelucrării datelor cu caracter personal, precum și
normele interne în materie emise la nivelul MAI;
b) să informeze persoana vizată atunci când datele cu
caracter personal sunt colectate direct de la aceasta, în condițiile
legii, cu privire la: identitatea operatorului, scopul în care se face
prelucrarea datelor, destinatarii sau categoriile de destinatari ai
datelor, obligativitatea furnizării tuturor datelor cerute și
consecințele refuzului de a le pune la dispoziție, drepturile
prevăzute de lege, în special drepturile de acces, de intervenție
asupra datelor și de opoziție, condițiile în care pot fi exercitate
aceste drepturi, respectiv să ofere orice alte informații a căror
furnizare este impusă prin dispoziții ale Autorității naționale de
supraveghere, ținând seama de specificul prelucrării;
c) să prelucreze numai datele cu caracter personal necesare
îndeplinirii atribuțiilor de serviciu și să acorde sprijin
responsabilului/structurii responsabile cu protecția datelor cu
caracter personal pentru realizarea activităților specifice ale
acestuia/acesteia;
d) să păstreze confidențialitatea datelor prelucrate, a contului
de utilizator, a parolei/codului de acces la sistemele
informatice/baze de date prin care sunt gestionate date cu
caracter personal;
e) să respecte măsurile de securitate, precum și celelalte
reguli stabilite de operator, inclusiv cele stabilite prin proceduri
proprii;
f) să informeze de îndată conducerea operatorului sau, după
caz, a împuternicitului și responsabilul/structura responsabilă cu
protecția datelor cu caracter personal despre împrejurări de
natură a conduce la o diseminare neautorizată de date cu
caracter personal sau despre o situație în care au fost
accesate/prelucrate date cu caracter personal prin încălcarea
normelor legale, despre care a luat la cunoștință.
(2) Pentru fiecare utilizator, fișa postului se completează în
mod corespunzător cu atribuțiile prevăzute la alin. (1).
Art. 9. — (1) Înainte de începerea activităților de prelucrare
a datelor cu caracter personal, utilizatorul trebuie să semneze o
declarație pe propria răspundere privind respectarea normelor
de protecție a acestor date, conform modelului prevăzut în
anexa nr. 1.
(2) Utilizatorul poate prelucra date cu caracter personal doar
pe perioada în care ocupă funcția respectivă.

MONITORUL OFICIAL AL ROMÂNIEI, PARTEA I, Nr. 98/12.II.2010
(3) Operatorii pot permite, în condițiile legii, prelucrarea
datelor cu caracter personal de către funcționarii unui alt
operator din afara ori din cadrul MAI, pe perioada necesară
îndeplinirii unor atribuții de serviciu. În acest sens, este
obligatorie încheierea unui protocol de cooperare între operatori
care să prevadă că prelucrarea datelor cu caracter personal se
face cu respectarea drepturilor persoanelor vizate, respectiv
condițiile de securitate stabilite de către operatorul care
gestionează sau administrează sistemul de evidență a datelor
cu caracter personal.
Art. 10. — Extinderea sau restrângerea atribuțiilor de
prelucrare a datelor cu caracter personal se dispune de operator
atunci când utilizatorul se află în una dintre următoarele situații:
a) la modificarea raporturilor de muncă;
b) la modificarea atribuțiilor privind prelucrarea datelor cu
caracter personal, prevăzute în fișa postului.
Art. 11. — (1) Dreptul de acces al utilizatorului la sistemul de
evidență a datelor cu caracter personal se suspendă pe
perioada în care acesta se află în una dintre următoarele situații:
a) urmează un curs sau o specializare cu scoatere din
program, pentru o perioadă mai mare de 3 luni;
b) se află în concediu fără plată, concediu medical, concediu
pentru creșterea sau îngrijirea copilului minor, pentru o perioadă
mai mare de 3 luni;
c) se află în concediu de maternitate sau concediu pentru
incapacitate temporară de muncă;
d) pe perioada cercetării administrative, în situația în care
față de utilizator se efectuează cercetări referitoare la
prelucrarea datelor cu caracter personal cu încălcarea
dispozițiilor legale.
e) alte cazuri prevăzute de lege.
(2) La propunerea responsabilului/structurii responsabile cu
protecția datelor cu caracter personal, conducătorul operatorului
dispune revocarea contului unic de către administratorul
aplicației atunci când utilizatorul se află în una dintre
următoarele situații:
a) la încetarea raporturilor de muncă/de serviciu;
b) a intervenit o modificare a raporturilor de muncă/de
serviciu, iar noile atribuții nu impun accesul la date cu caracter
personal.
Art. 12. — (1) La nivelul Oficiului se constituie Registrul de
evidență a operatorilor din cadrul Ministerului Administrației și
Internelor, al cărui model este prevăzut în anexa nr. 2.
(2) La nivelul operatorilor se constituie Registrul de evidență
a sistemelor de evidență a datelor cu caracter personal.
Sistemele informatice de la nivelul structurilor/unităților MAI care
prelucrează date cu caracter personal țin evidența automată a
utilizatorilor.
(3) Registrele prevăzute la alin. (1) și (2) se pot constitui,
după caz, și în format electronic.
Art. 13. — (1) Planurile anuale de pregătire continuă la
nivelul operatorilor trebuie să conțină teme privind cunoașterea
legislației naționale și a acquis-lui comunitar în materia
prelucrării datelor cu caracter personal, precum și teme specifice
privind riscurile pe care le comportă prelucrarea datelor și
măsurile minime de securitate, în funcție de specificul activității
fiecărui operator.
(2) Pregătirea utilizatorilor se realizează în perioada tutelei
profesionale.
(3) Periodic se realizează instructaje cu utilizatorii pentru
cunoașterea procedurilor specifice de lucru instituite la nivelul
fiecărui operator.
(4) Instructajele se efectuează în mod obligatoriu la
modificarea cadrului legal în materie, iar prelucrarea incidentelor
se va realiza cu întregul personal al operatorului.
(5) Utilizatorii trebuie să fie instruiți periodic cu privire la
riscurile generate de vulnerabilități și amenințări informatice.

5

CAPITOLUL III
Notificarea
Art. 14. — (1) Operatorii notifică Autoritatea națională de
supraveghere cu cel puțin 30 de zile calendaristice înainte de
efectuarea primei prelucrări, în condițiile prevăzute de art. 22
din Legea nr. 677/2001, cu modificările și completările ulterioare.
(2) În situația în care operatorul efectuează mai multe
categorii de prelucrări, iar acestea nu au același scop sau
scopuri corelate, notificarea prevăzută la alin. (1) se face separat
pentru fiecare dintre aceste prelucrări.
(3) Notificarea Autorității naționale de supraveghere se
realizează pe baza formularului tipizat al notificărilor prevăzute
de Legea nr. 677/2001, cu modificările și completările ulterioare,
aprobat prin Decizia președintelui Autorității Naționale de
Supraveghere a Prelucrării Datelor cu Caracter Personal
nr. 95/2008 privind stabilirea formularului tipizat al notificărilor
prevăzute de Legea nr. 677/2001 pentru protecția persoanelor
cu privire la prelucrarea datelor cu caracter personal și libera
circulație a acestor date.
(4) Notificarea prelucrării datelor cu caracter personal prin
sisteme de evidență întocmite în anumite cazuri numai pentru
perioada necesară realizării unor activități de prevenire,
cercetare și combatere a infracțiunilor, precum și de menținere
și asigurare a ordinii publice se face cu respectarea regulilor
prevăzute la alin. (1)—(3), numai dacă prelucrarea nu a făcut
obiectul unei notificări anterioare.
Art. 15. — (1) Structurile și unitățile MAI cu personalitate
juridică care se încadrează în una dintre situațiile prevăzute la
art. 3 alin. (1) și care prelucrează date cu caracter personal
incluse în categoria celor pentru care notificarea este obligatorie
conform legii se notifică la Autoritatea națională de
supraveghere prin șeful/conducătorul structurii/unității ca
reprezentant legal, pentru prelucrările efectuate de operator
direct sau prin împuternicit.
(2) Structurile și unitățile M.A.I. fără personalitate juridică
care se încadrează în una dintre situațiile prevăzute la art. 3
alin. (1) și care prelucrează date cu caracter personal incluse în
categoria celor pentru care notificarea este obligatorie conform
legii se notifică la Autoritatea națională de supraveghere, prin
șeful/conducătorul structurii/unității ca reprezentant legal,
menționând la denumirea operatorului titulatura structurii MAI
care are personalitate juridică și căreia i se subordonează sau
titulatura MAI pentru structurile din aparatul central al
ministerului, urmată de titulatura structurii/unității MAI interesate.
(3) Notificarea prevăzută la alin. (2) se face numai cu avizul
structurii MAI care are personalitate juridică, în subordinea
căreia se află structura/unitatea MAI interesată sau, pentru
structurile din aparatul central al MAI, numai cu avizul Oficiului.
Art. 16. — (1) Notificarea prelucrării datelor cu caracter
personal de către structurile/unitățile MAI se efectuează în formă
simplificată în situațiile prevăzute de Decizia președintelui
Autorității Naționale de Supraveghere a Prelucrării Datelor cu
Caracter Personal nr. 91/2006 privind cazurile în care este
permisă notificarea simplificată a prelucrării datelor cu caracter
personal.
(2) Notificarea prelucrării datelor cu caracter personal de
către structurile/unitățile MAI se poate efectua în formă
simplificată și în alte cazuri stabilite prin decizii ale Autorității
naționale de supraveghere.
Art. 17. — (1) Numărul de înregistrare a notificării comunicat
de Autoritatea națională de supraveghere structurilor/unităților
MAI se menționează în orice document prin care se colectează,
stochează sau dezvăluie date cu caracter personal.
(2) Începerea operațiunilor de prelucrare se realizează numai
după împlinirea termenului de 5 zile de la data notificării, dacă
Autoritatea națională de supraveghere nu dispune efectuarea

6

MONITORUL OFICIAL AL ROMÂNIEI, PARTEA I, Nr. 98/12.II.2010

unui control prealabil sau după comunicarea rezultatului
favorabil al controlului și emiterea deciziei.
Art. 18. — (1) Notificarea nu este necesară în situația
prevăzută la art. 22 alin. (2) din Legea nr. 677/2001, cu
modificările și completările ulterioare, precum și în situațiile
prevăzute de Decizia președintelui Autorității Naționale de
Supraveghere a Prelucrării Datelor cu Caracter Personal
nr. 90/2006 privind cazurile în care nu este necesară notificarea
prelucrării unor date cu caracter personal și Decizia
președintelui Autorității Naționale de Supraveghere a Prelucrării
Datelor cu Caracter Personal nr. 100/2007 privind stabilirea
cazurilor în care nu este necesară notificarea prelucrării unor
date cu caracter personal.
(2) Notificarea prelucrării datelor cu caracter personal de
către structurile/unitățile MAI nu este necesară în alte cazuri
prevăzute de lege sau stabilite prin decizii ale Autorității
naționale de supraveghere.
Art. 19. — (1) Transferul de date cu caracter personal către
un alt stat se face, în condițiile legii, numai după notificarea
prealabilă a Autorității naționale de supraveghere.
(2) Notificarea Autorității naționale de supraveghere
prevăzută la alin. (1) nu este necesară dacă transferul datelor se
face în baza prevederilor unei legi speciale sau ale unui acord
internațional ratificat de România.
CAPITOLUL IV
Prelucrarea datelor cu caracter personal
Art. 20. — (1) Operatorii și împuterniciții acestora prelucrează
date cu caracter personal care pot face ulterior obiectul unui
sistem de evidență, automat sau neautomat, ori care sunt
destinate să fie incluse într-un asemenea sistem, în mod distinct,
pentru realizarea activităților de prevenire, cercetare și reprimare
a infracțiunilor, precum și de menținere și asigurare a ordinii
publice, pentru scopuri administrative proprii ori pentru scopuri
de administrație publică, după caz, conform specificului
activității.
(2) Structura/Unitatea MAI care, în calitate de operator,
prelucrează date cu caracter personal prin împuterniciți trebuie
să încheie un contract sau, după caz, un document de
cooperare cu instituția ori autoritatea publică sau entitatea de
drept privat care prelucrează datele pe seama sa.
(3) Documentul prevăzut la alin. (2) trebuie să conțină
obligațiile împuternicitului de a acționa doar în baza
instrucțiunilor primite de la operator, precum și de a aplica
măsurile tehnice și organizatorice adecvate pentru protejarea
datelor cu caracter personal împotriva distrugerii accidentale
sau ilegale, pierderii, modificării, dezvăluirii ori accesului
neautorizat, în special dacă prelucrarea respectivă presupune
transferul de date on-line, precum și împotriva oricărei alte forme
de prelucrare ilegală.
Art. 21. — Prelucrarea datelor cu caracter personal se poate
realiza prin mijloace automate sau neautomate în cadrul unor
operațiuni ori seturi de operațiuni, fără a fi limitate la acestea,
după cum urmează:
a) colectarea — strângerea, adunarea ori primirea datelor cu
caracter personal prin orice mijloace legale și din orice sursă;
b) înregistrarea — consemnarea datelor cu caracter personal
într-un sistem de evidență automat ori neautomat, care poate fi
registru, fișier automat, bază de date sau orice altă formă de
evidență organizată, structurată ori ad-hoc sau într-un text,
înșiruire de date ori document, indiferent de modalitatea în care
se înscriu datele;
c) organizarea — ordonarea, structurarea sau sistematizarea
datelor cu caracter personal, conform unor criterii prestabilite,
potrivit atribuțiilor legale ale operatorului, în scopul
eficientizării/optimizării activităților de prelucrare a acestora;

d) stocarea — păstrarea pe orice fel de suport a datelor cu
caracter personal culese, inclusiv prin efectuarea copiilor de
siguranță;
e) adaptarea — transformarea datelor cu caracter personal
colectate inițial, conform criteriilor prestabilite și scopurilor pentru
care au fost colectate;
f) modificarea — actualizarea, completarea, schimbarea,
corectarea ori refacerea datelor cu caracter personal, în scopul
menținerii caracteristicilor de exactitate, realitate, actualitate;
g) extragerea — scoaterea unei părți din categoria specifică
de date cu caracter personal, în scopul utilizării acesteia,
separat și distinct de prelucrarea inițială;
h) consultarea — examinarea, vizualizarea, interogarea ori
cercetarea datelor cu caracter personal, fără a fi limitate la
acestea, în scopul efectuării unei operațiuni sau set de
operațiuni de prelucrare ulterioară;
i) utilizarea — folosirea datelor cu caracter personal, în tot
sau în parte, de către și în interiorul operatorului, împuterniciților
operatorului ori destinatarului, după caz, inclusiv prin tipărire,
copiere, multiplicare, scanare sau orice alte procedee similare;
j) dezvăluirea — a face disponibile date cu caracter personal
către terți prin comunicare, transmitere, diseminare sau în orice
alt mod;
k) alăturarea — adăugarea, alipirea sau anexarea unor date
cu caracter personal la cele deja existente, pe care nu le
modifică;
l) combinarea — îmbinarea, unirea sau asamblarea unor
date cu caracter personal separate inițial, într-o formă nouă, pe
baza unor criterii prestabilite, pentru scopuri anume determinate;
m) blocarea — întreruperea prelucrării datelor cu caracter
personal;
n) ștergerea — eliminarea sau înlăturarea, în tot sau în
parte, a datelor cu caracter personal din evidențe sau
înregistrări, prin împlinirea termenului de păstrare, la atingerea
scopului pentru care au fost introduse, caducitatea, inexistența,
inexactitatea;
o) transformarea — operațiunea efectuată asupra datelor cu
caracter personal având ca scop anonimizarea ori utilizarea
acestora în scopuri exclusiv statistice;
p) distrugerea — aducerea la stare de neîntrebuințare, în
condițiile legii, definitivă și irecuperabilă, prin mijloace mecanice
sau termice, a suportului fizic pe care au fost prelucrate date cu
caracter personal.
Art. 22. — (1) Prelucrarea datelor cu caracter personal se
realizează de către operatori și împuterniciți ai acestora în
exercitarea atribuțiilor expres stabilite printr-un act normativ sau
atunci când acesta prevede constituirea unor sisteme de
evidență la nivel național/teritorial, în scopul realizării unor
activități/servicii de interes public.
(2) Colectarea datelor cu caracter personal se poate face
direct de la persoana vizată sau prin surse specifice, care pot fi,
dar fără a se limita la: activitatea proprie a operatorului sau a
împuterniciților acestuia, consultarea directă a unor sisteme de
evidență a datelor cu caracter personal constituite de alți
operatori ori schimbul de date și informații cu alți operatori,
naționali sau internaționali, cu respectarea drepturilor
persoanelor vizate și instituirea unor măsuri adecvate de
securitate a prelucrărilor.
(3) Informarea persoanei vizate se realizează în condițiile și
cu excepțiile prevăzute de lege, cu privire la cel puțin
următoarele informații:
a) identitatea operatorului, a împuternicitului acestuia și, dacă
este cazul, numărul atribuit de Autoritatea națională de
supraveghere;
b) scopul în care se face prelucrarea datelor cu caracter
personal;
c) destinatarii sau categoriile de destinatari ai datelor;

MONITORUL OFICIAL AL ROMÂNIEI, PARTEA I, Nr. 98/12.II.2010
d) dacă furnizarea tuturor datelor cerute este obligatorie și
consecințele refuzului de a le furniza;
e) existența drepturilor persoanei vizate, în special a
drepturilor de acces, de intervenție asupra datelor și de opoziție,
precum și condițiile de exercitare a acestor drepturi;
f) orice alte informații a căror furnizare este impusă prin
decizii/instrucțiuni ale Autorității naționale de supraveghere,
ținând seama de specificul prelucrării.
(4) Stocarea datelor cu caracter personal se realizează în
condițiile stabilite prin actul normativ care reglementează scopul
prelucrării și potrivit regulilor generale de arhivare a
documentelor.
Art. 23. — (1) Operatorii și împuterniciții acestora prelucrează
date cu caracter personal în scopuri de organizare, gestiune
economico-financiară și administrativă privind proprii angajați și
membrii de familie ai acestora, în cadrul activității de
management resurse umane, asigurarea asistenței medicale
sau pentru desfășurarea unor activități cultural-artistice,
jurnalistice ori sportive.
(2) Operatorii și împuterniciții acestora care prelucrează date
cu caracter personal cu ocazia organizării unor concursuri sau
examene stabilesc condițiile concrete de asigurare a securității
prelucrărilor, precum și de informare a persoanelor vizate privind
drepturile acestora. Datele cu caracter personal astfel prelucrate
se șterg sau se distrug după realizarea scopului în care au fost
prelucrate. Stocarea acestor date pentru o perioadă mai mare
decât cea necesară realizării scopului se poate efectua numai
pentru interes statistic, după ce au fost transformate în date
anonime.
(3) Supravegherea prin mijloace audio și/sau video, fixe sau
mobile, a unor spații publice perimetrale ori adiacente propriilor
sedii, precum și a spațiilor interioare ale acestora constituie o
prelucrare a datelor cu caracter personal doar dacă aceasta
este însoțită de un sistem de stocare a datelor care permite
identificarea ulterioară, prin orice mijloace, a persoanei vizate. În
acest caz este obligatorie avertizarea personalului propriu și a
publicului privind existența sistemului de supraveghere, precum
și informarea acestuia privind identitatea operatorului, scopul
prelucrării, categoriile de date prelucrate, destinatarii datelor sau
alte date suplimentare, după caz, conform legii. Instalarea
acestor mijloace se realizează astfel încât, pe cât posibil, să nu
fie vizualizat interiorul altor imobile sau căile de acces la
acestea, aflate în zona adiacentă echipamentelor de
supraveghere.
CAPITOLUL V
Dezvăluirea datelor cu caracter personal
Art. 24. — (1) Datele cu caracter personal se pot comunica
între operatori și împuterniciții acestora sau între operatori sau
împuterniciți ai acestora și alte instituții ori organisme publice
sau entități de drept public sau privat în una dintre următoarele
situații:
a) dacă persoana vizată și-a dat consimțământul expres și
neechivoc pentru comunicarea datelor sale;
b) fără consimțământul persoanei vizate în cazurile
prevăzute de art. 5 alin. (2) din Legea nr. 677/2001, cu
modificările și completările ulterioare;
c) în cazul prelucrării datelor cu caracter personal în
activitățile de prevenire, cercetare și combatere a infracțiunilor,
precum și de menținere și asigurare a ordinii publice, în condițiile
prevăzute de art. 6 din Legea nr. 238/2009.
(2) Comunicarea datelor cu caracter personal în situațiile
prevăzute la alin. (1) se poate face dacă este îndeplinită una
dintre următoarele condiții:
a) comunicarea se efectuează pe baza unui contract sau,
după caz, a unui document de cooperare care trebuie să
cuprindă cel puțin: numărul de înregistrare a notificării, temeiul

7

legal al prelucrării și scopul acesteia, termenul maxim de
prelucrare, drepturile și obligațiile părților, modalitățile de
asigurare a securității prelucrărilor și de respectare a drepturilor
persoanei vizate, precum și mențiunea că datele pot fi utilizate
doar de structura beneficiară și numai în scopul pentru care au
fost solicitate;
b) comunicarea se efectuează în baza unei solicitări scrise,
care trebuie să cuprindă temeiul legal, scopul prelucrării și
datele solicitate, precum și, dacă este cazul, numărul atribuit
beneficiarului de Autoritatea națională de supraveghere.
(3) Comunicarea datelor cu caracter personal de către
operatori și împuterniciții acestora se poate face și on-line, cu
respectarea dispozițiilor alin. (1) și (2) și asigurarea securității
sistemelor de comunicații a datelor cu caracter personal.
(4) Datele cu caracter personal asupra cărora persoanele
vizate au exercitat și li s-a recunoscut dreptul de opoziție nu pot
face obiectul prelucrării.
(5) Comunicarea de date cu caracter personal se poate
efectua și din oficiu, în condițiile legii.
Art. 25. — (1) Cererile pentru comunicarea datelor cu
caracter personal adresate operatorilor și împuterniciților
acestora trebuie să conțină datele de identificare a solicitantului,
precum și motivarea și scopul cererii, conform prevederilor
legale sau obligațiilor cuprinse în tratate la care România este
parte.
(2) Cererile care nu conțin elementele prevăzute la alin. (1)
se restituie pentru completare, iar cele care nu se încadrează în
condițiile prevăzute de lege sau de tratatele la care România
este parte se resping, menționându-se motivele pentru care
comunicarea datelor cu caracter personal nu este posibilă.
(3) Înainte de comunicarea datelor cu caracter personal,
operatorii și împuterniciții acestora verifică dacă acestea sunt
exacte și, dacă este cazul, actualizate.
(4) În situația în care se constată că au fost transmise date
incorecte sau neactualizate, operatorii au obligația de a informa
destinatarii respectivelor date asupra neconformității acestora,
cu menționarea datelor care au fost modificate.
(5) La comunicarea datelor cu caracter personal operatorii și
împuterniciții acestora atenționează destinatarii asupra
interdicției de a prelucra datele pentru alte scopuri decât cele
specificate în cererea de comunicare.
CAPITOLUL VI
Transferul de date cu caracter personal
Art. 26. — (1) Datele cu caracter personal gestionate de
operatori pot fi transferate către instituțiile competente ale altor
state sau organisme de cooperare polițienească și judiciară
internațională, în condițiile legii, fără autorizarea Autorității
naționale de supraveghere, numai dacă există o prevedere
legală expresă în legislația națională sau comunitară ori într-un
tratat ratificat de România.
(2) Operatorii pot transmite date cu caracter personal către
instituțiile competente ale altor state sau organisme de
cooperare polițienească și judiciară din state non-UE numai
dacă legislația statului în cauză prevede un nivel de protecție
cel puțin egal cu cel oferit de legea română sau organizația
asigură un nivel adecvat de protecție pentru prelucrarea datelor,
cu respectarea condiției prevăzute la art. 29 alin. (3) din Legea
nr. 677/2001, cu modificările și completările ulterioare.
(3) Transmiterea de date cu caracter personal către instituțiile
competente ale altor state sau către organisme de cooperare
polițienească și judiciară din state non-UE a căror legislație nu
prevede un nivel de protecție cel puțin egal cu cel oferit de legea
română poate fi efectuată numai cu autorizarea Autorității
naționale de supraveghere, în condițiile prevăzute la art. 29
alin. (4) din Legea nr. 677/2001, cu modificările și completările
ulterioare.

8

MONITORUL OFICIAL AL ROMÂNIEI, PARTEA I, Nr. 98/12.II.2010

(4) În cazul prelucrărilor efectuate în activitățile de prevenire,
cercetare și combatere a infracțiunilor, precum și de menținere
și asigurare a ordinii publice, transmiterea de date cu caracter
personal către instituțiile prevăzute la alin. (1)—(3) este
întotdeauna permisă dacă transferul este necesar pentru
prevenirea unui pericol grav și iminent asupra vieții, integrității
corporale sau sănătății unei persoane ori a proprietății acesteia,
precum și pentru combaterea unei infracțiuni grave prevăzute
de lege, cu respectarea legii române.
Art. 27. — (1) Transferul de date cu caracter personal către
entități de drept public sau privat, altele decât cele prevăzute la
art. 26, se face în condițiile legii române și numai cu autorizarea
Autorității naționale de supraveghere.
(2) Autorizarea Autorității naționale de supraveghere
prevăzută la alin. (1) nu este necesară în situațiile în care datele
urmează să fie folosite exclusiv în scopuri jurnalistice, literare
sau artistice, au fost făcute publice în mod manifest de către
persoana vizată sau sunt strâns legate de calitatea de persoană
publică a persoanei vizate ori de caracterul public al faptelor în
care este implicată.
(3) În cadrul documentului pe baza căruia se realizează
transferul datelor cu caracter personal, se menționează
drepturile recunoscute persoanelor vizate, precum și condițiile
necesare asigurării confidențialității datelor. În acest sens,
operatorii avertizează beneficiarii datelor cu caracter personal
privind obligativitatea utilizării acestora conform scopurilor
specificate în documentele care stau la baza transferului.
(4) Datele cu caracter personal asupra cărora persoanele
vizate au exercitat și li s-a recunoscut dreptul de opoziție nu pot
face obiectul transferului.
(5) Datele cu caracter personal transferate altor organisme
publice, entități de drept privat sau autorități străine nu pot fi
folosite pentru alte scopuri decât cele specificate în cererea de
comunicare a datelor cu caracter personal.
Art. 28. — Transferul datelor cu caracter personal către un alt
stat este întotdeauna permis în condițiile art. 30 din Legea
nr. 677/2001, cu modificările și completările ulterioare, cu
notificarea prealabilă a Autorității naționale de supraveghere.
CAPITOLUL VII
Măsuri de asigurare a exercitării drepturilor
persoanelor vizate
Art. 29. — (1) Informarea persoanei vizate se face în
condițiile art. 12 din Legea nr. 677/2001, cu modificările și
completările ulterioare.
(2) Operatorii și împuterniciții acestora dispun măsuri pentru
existența, în spațiile accesibile publicului, a mijloacelor de
informare a persoanelor vizate care să cuprindă drepturile
conferite de lege, precum și a ghidului pentru exercitarea
drepturilor de către persoana vizată; ghidul trebuie să conțină
detalierea drepturilor persoanei vizate, dar și modalitatea
practică pentru depunerea cererilor de către persoana vizată,
structurile responsabile cu analizarea acestora, datele de
contact ale acestor structuri și modalitatea de transmitere a
răspunsurilor; ghidul se afișează, după caz, și pe pagina de
internet a operatorului.
(3) Operatorii afișează, după caz, pe pagina de internet
formulare-tip de cereri pentru exercitarea drepturilor de către
persoana vizată.
(4) Exercitarea drepturilor persoanei vizate poate fi limitată
doar în condițiile prevăzute la art. 16 alin. (1) din Legea
nr. 677/2001, cu modificările și completările ulterioare, sau,
respectiv, la art. 11 din Legea nr. 238/2009.
(5) În orice situație, persoana vizată trebuie să fie informată
cu privire la dreptul de a se adresa Autorității naționale de
supraveghere sau instanței de judecată.

(6) Operatorii țin evidența cazurilor în care, în aplicarea
dispozițiilor art. 16 din Legea nr. 677/2001, cu modificările și
completările ulterioare, a fost limitată exercitarea drepturilor
persoanei vizate. Operatorii informează anual Autoritatea
națională de supraveghere cu privire la cazurile apărute și modul
de soluționare a acestora.
Art. 30. — În cadrul procedurilor proprii operatorii stabilesc
modalitățile prin care, în exercitarea dreptului de acces la date,
la cererea persoanei vizate, comunică informațiile prevăzute de
lege, atunci când prelucrează date cu caracter personal care o
privesc pe aceasta. Comunicarea se efectuează în termen de
cel mult 15 zile de la data primirii cererii, cu excepțiile prevăzute
de lege.
Art. 31. — (1) Exercitarea dreptului de acces se face gratuit
o singură dată pe an.
(2) Pentru toate celelalte situații când drepturile prevăzute
de lege nu pot fi exercitate în mod gratuit, structurile/unitățile
MAI stabilesc, potrivit art. 5 lit. b), măsuri adecvate pentru
asigurarea unui nivel rezonabil al cheltuielilor, în sarcina
persoanei vizate.
(3) Cuantumul cheltuielilor se rezumă la acoperirea costurilor
suportate de operator.
Art. 32. — (1) Dreptul de intervenție al persoanei vizate se
exercită în condițiile art. 14 din Legea nr. 677/2001, cu
modificările și completările ulterioare.
(2) Persoana vizată se poate adresa operatorului printr-o
cerere scrisă, datată și semnată.
(3) În termen de 15 zile de la primirea cererii, operatorul
comunică persoanei vizate măsurile luate, după caz.
Art. 33. — (1) În exercitarea dreptului de opoziție, persoana
vizată se poate adresa operatorului, prin cerere motivată, cu
respectarea condițiilor prevăzute de art. 15 alin. (3) din Legea
nr. 677/2001, cu modificările și completările ulterioare.
(2) În termen de 15 zile de la primirea cererii, operatorul
comunică persoanei vizate măsurile luate, precum și terțul
căruia i-au fost dezvăluite anterior datele cu caracter personal,
după caz, cu respectarea eventualei opțiuni a solicitantului
privind comunicarea la o anumită adresă, care poate fi și de
poștă electronică, sau printr-un serviciu de corespondență care
să asigure că predarea i se va face numai personal.
(3) Dreptul de opoziție nu poate fi exercitat pentru prelucrările
prevăzute de lege.
Art. 34. — Orice persoană are dreptul de a nu fi supusă unei
decizii individuale de către structurile/unitățile MAI și de a se
adresa Autorității naționale de supraveghere sau justiției, potrivit
legii.
Art. 35. — (1) Operatorul informează persoana vizată asupra
procedurii de primire a cererilor, prin afișare la sediu, publicare
pe pagina WEB sau prin alte mijloace.
(2) În cazul cererilor transmise fără a fi îndeplinite condițiile
prevăzute de lege, solicitantul va fi informat în scris cu privire la
condițiile de exercitare a drepturilor prevăzute de Legea
nr. 677/2001, cu modificările și completările ulterioare.
(3) Odată cu soluționarea cererii, se aduce la cunoștința
persoanelor vizate că au dreptul de a se adresa Autorității
naționale de supraveghere sau justiției pentru apărarea
drepturilor garantate de lege.

TITLUL II
Măsuri tehnice
CAPITOLUL I
Utilizatorii datelor cu caracter personal
Art. 36. — (1) Pentru fiecare utilizator, administratorul
aplicației stabilește un cont unic care să permită atât

MONITORUL OFICIAL AL ROMÂNIEI, PARTEA I, Nr. 98/12.II.2010
identificarea, cât și configurarea categoriilor de prelucrări la care
are dreptul, asigurând totodată și jurnalizarea operațiunilor
efectuate.
(2) Identificarea în sistem a utilizatorului se poate realiza prin:
a) introducerea unui cod de identificare de la tastatură —
user name —, însoțită de introducerea unei parole;
b) folosirea unei cartele inteligente — smart card — sau a
unei cartele magnetice;
c) mijloace biometrice: amprenta dactiloscopică, amprenta
vocală, angiografia retiniană sau prin alte mijloace;
d) certificat digital pe suport extern de memorie, token.
(3) Operatorii stabilesc modalitatea concretă de identificare
și autentificare folosită, în funcție de importanța datelor cu
caracter personal deținute, volumul acestora, numărul de
utilizatori, frecvența interogărilor și operațiunile de prelucrare,
precum și măsurile de protecție fizică a locației.
(4) Codurile de identificare, parolele sau cartelele sunt unice,
personale și netransmisibile. Se interzice folosirea lor în comun
de către mai mulți utilizatori.
(5) Parolele trebuie să aibă minimum 6 caractere
alfanumerice — cifre și litere —, iar introducerea acestora nu
trebuie să fie afișată în clar pe ecran.
(6) Parolele se schimbă ori de câte ori este nevoie, dar cel
puțin o dată la 3 luni pentru utilizatori și la 6 luni pentru
administratorii aplicației.
(7) La generarea contului unic utilizatorul primește în scris
parola și codul de identificare. Utilizatorul are obligația să
schimbe parola în următoarele situații:
a) la prima accesare a contului unic;
b) în cazurile prevăzute de alin. (6);
c) ori de câte ori apreciază ca fiind necesar pentru asigurarea
securității prelucrării datelor cu caracter personal.
(8) Administratorul sistemului de evidență a datelor cu
caracter personal ia măsurile necesare pentru activarea unui
mesaj de avertizare după a treia introducere greșită a parolei și
blocarea contului la a cincea introducere greșită. Mesajul pentru
utilizator va cuprinde următorul text: ăAtenție, ați introdus greșit
parola de 3 ori. La a 5-a introducere greșită, contul va fi blocat.
Vă rugăm să reverificați codul și parola.” După cea de-a cincea
introducere greșită a parolei, pe ecran va fi afișat următorul
mesaj: ăAtenție! Contul este blocat. Vă rugăm să contactați
administratorul aplicației.”
Art. 37. — (1) Cartela de acces sau tokenul în timpul
programului de lucru se păstrează permanent asupra
utilizatorului. În afara programului de lucru, cartela de acces sau
tokenul se păstrează în fișet/casetă metalic/metalică
încuiat/încuiată și sigilat/sigilată la care are acces numai
utilizatorul acesteia.
(2) Se interzice transcrierea/păstrarea parolei, respectiv a
cartelei sau tokenului, la vedere sau în alt mod decât cel
prevăzut mai sus ori diseminarea/transmiterea acestora către
alte persoane.
(3) Documentele care conțin coduri de identificare și parole
de acces vor fi arhivate numai dacă acestea nu se mai află în uz.
(4) Conducătorul operatorului dispune măsuri astfel încât
conturile de utilizator să fie suspendate sau revocate imediat
pentru personalul aflat în situațiile prevăzute la art. 11.
(5) Utilizatorul aflat în una dintre situațiile prevăzute la art. 11
are
obligația
de
a
preda
cartela
de
acces
responsabilului/structurii responsabile cu protecția datelor cu
caracter personal.
(6) După încetarea situațiilor prevăzute la art. 10, operatorul
dispune reactivarea contului de utilizator.
(7) Aplicația de gestiune a bazelor de date trebuie
configurată astfel încât să asigure dezactivarea automată a
codurilor de identificare și a cartelelor care nu au fost folosite o
perioadă de până la 6 luni; acestea sunt menținute în istoricul de
utilizatori, după caz, de către administratorul aplicației.

9

(8) La apariția unei situații de modificare a competențelor sau
raporturilor de serviciu, operatorii stabilesc modalități concrete
de revocare/suspendare a conturilor de acces, astfel încât
prelucrarea datelor cu caracter personal să se facă numai de
către personalul autorizat și numai în exercitarea atribuțiilor de
serviciu ale acestora.
(9) Revocarea/Suspendarea conturilor de acces se va face
numai de către administratorul aplicației.
(10) Fiecare operator permite accesul utilizatorilor la sisteme
de evidență a datelor cu caracter personal neautomate numai
pe baza unei liste nominale aprobate de conducătorul/șeful
acestuia.
(11) Elaborarea și actualizarea listei se asigură de către
responsabilul/structura responsabilă cu protecția datelor cu
caracter personal, în baza comunicărilor făcute pe linie de
resurse umane.
(12) Pentru accesul personalului la sistemele de evidență a
datelor cu caracter personal deținute de alți operatori, conturile
de utilizator se vor obține în baza solicitării scrise și motivate a
structurii/unității interesate sau pe baza unor protocoale
încheiate în acest sens.
Art. 38. — (1) Conducătorul operatorului stabilește fiecărui
utilizator tipurile de acces și operațiunile permise acestuia, strict
necesare pentru îndeplinirea atribuțiilor de serviciu.
(2) Cu ocazia proiectării, întreținerii, actualizării aplicațiilor de
gestiune a bazelor de date, se interzice accesul
programatorilor/personalului de întreținere a sistemelor
informatice la orice fel de date cu caracter personal
deținute/create/accesate de personalul din structura/unitatea
respectivă. În aceste situații, se pun la dispoziția
programatorilor/personalului de întreținere numai date anonime.
(3) Pentru cazuri excepționale, numai pe durata intervenției
și circumstanțiat limitativ la datele strict necesare, persoanele
care asigură suportul tehnic pot avea acces la datele cu caracter
personal numai în prezența unui utilizator desemnat de operator.
În această situație, răspunderea pentru păstrarea
confidențialității datelor aparține persoanelor în cauză, sens în
care trebuie să semneze un angajament de confidențialitate.
(4) Conducătorii operatorului desemnează utilizatorii care au
ca atribuții de serviciu ștergerea sau distrugerea datelor cu
caracter personal.
Art. 39. — (1) În cadrul operatorului sau al împuterniciților
acestuia, operațiunile de colectare, introducere, modificare și
actualizare a datelor cu caracter personal se fac numai de
personalul anume desemnat de către conducătorii acestora.
(2) Conducătorii operatorilor sau ai împuterniciților acestora
dispun măsurile necesare care să permită identificarea
utilizatorului care a introdus, modificat sau actualizat datele,
precum și a datei și orei efectuării operațiunilor. Datele șterse
sau modificate vor fi păstrate separat o perioadă de timp stabilită
de operator, după care se distrug sau se șterg.
Art. 40. — (1) Bazele de date cu caracter personal
deținute/create și programele folosite de operatori sau de
împuterniciții acestora sunt salvate, prin copii de siguranță, la
un interval de timp stabilit de conducătorii operatorului sau ai
împuterniciților acestuia, în funcție de mărimea, volumul și
importanța acestor baze de date, care nu poate depăși 6 luni.
Operatorii și împuterniciții acestora țin evidența copiilor de
siguranță.
(2) Conducătorii operatorului sau ai împuterniciților acestuia
desemnează utilizatori care trebuie să aibă ca atribuție de
serviciu și executarea copiilor de siguranță ale bazelor de date
deținute/create și ale programelor folosite.
(3) Conducătorii operatorului sau ai împuterniciților acestuia
dispun măsurile necesare pentru stocarea copiilor de siguranță
în camere special amenajate sau în fișete metalice, sigilate.
Accesul în încăperea special amenajată se acordă numai

10

MONITORUL OFICIAL AL ROMÂNIEI, PARTEA I, Nr. 98/12.II.2010

personalului anume desemnat și se consemnează într-un
registru special. În exercitarea atribuțiilor legale, Autoritatea
națională de supraveghere are acces la copiile de siguranță.
(4) Conducătorii operatorilor sau ai împuterniciților acestuia
pot institui măsuri suplimentare de siguranță, precum sisteme
de monitorizare video, atât pentru accesul în încăpere, cât și
pentru operațiunile derulate cu această ocazie, după caz.
Art. 41. — (1) Accesul în încăperile în care se află
echipamente care prelucrează date cu caracter personal este
strict limitat la utilizatorii desemnați de conducătorii operatorului
sau ai împuterniciților acestuia și numai pentru îndeplinirea
atribuțiilor de serviciu.
(2) În cazul în care nu se poate restricționa accesul în aceste
încăperi, echipamentele se securizează cu chei sau cartele
magnetice.
(3) Aplicațiile informatice care gestionează date cu caracter
personal trebuie prevăzute cu facilitatea închiderii automate a
sesiunii de lucru dacă utilizatorul nu acționează asupra datelor
afișate pe ecran o perioadă de timp de până la 5 minute, stabilită
în funcție de operațiile care trebuie executate.
(4) Terminalele de acces folosite în relația cu publicul se
poziționează astfel încât datele afișate să fie vizualizate numai
de utilizatori. Aceste terminale de acces trebuie să aibă setată
funcția ăscreen saver” la o temporizare de maximum 5 minute,
iar dacă acest lucru nu este posibil din punct de vedere tehnic,
după trecerea intervalului de timp menționat, datele afișate
trebuie ascunse.
Art. 42. — (1) Pentru prelucrările efectuate în sistemele de
evidență automate, aplicația trebuie să înregistreze orice
accesare într-un fișier de acces, denumit în continuare log.
Stocarea acestor informații se face într-un fișier de acces
general sau în fișiere separate pentru fiecare utilizator, după caz.
(2) Informațiile înregistrate în log vor fi:
a) codul de identificare a utilizatorului și a stației de lucru
folosite;
b) numele fișierului accesat;
c) numărul înregistrărilor efectuate;
d) tipul de acces;
e) motivul prelucrării datelor cu caracter personal care
trebuie să permită identificarea documentului/situației concrete
care a stat la baza și a justificat prelucrarea datelor;
f) codul operației executate sau programul folosit;
g) data accesului — an, lună, zi;
h) timpul — ora, minutul, secunda.
(3) Aplicația înregistrează orice încercare de acces
neautorizat, iar responsabilul/structura responsabilă cu protecția
datelor cu caracter personal are obligația de a verifica
împrejurările producerii acesteia, luând măsurile ce se impun.
(4) Logurile se păstrează cel puțin 2 ani, în funcție de
necesitatea asigurării disponibilității datelor pentru operator,
corelat cu importanța și volumul de date stocate. La acoperirea
capacității de stocare, logurile vor fi transferate și păstrate pe
suport amovibil în condițiile prevăzute pentru copiile de
siguranță.
(5) Pentru ținerea evidenței operațiunilor de consultare a
datelor cu caracter personal conținute în sisteme de evidență
neautomate-manuale, operatorul sau împuterniciții acestuia
instituie Registrul de consultare/multiplicare a documentelor din
sistemul de evidență, conform modelului prevăzut în anexa nr. 3.
(6) Declanșarea unei investigații a cărei finalizare depășește
termenul stabilit de operator, conform alin. (5), atrage
prelungirea perioadei de păstrare.
(7) Logurile pot fi accesate, respectiv consultate.
(8) Se interzice orice prelucrare de date cu caracter personal
care nu este motivată strict de îndeplinirea unei atribuții de
serviciu a utilizatorului.

Art. 43. — (1) Conducătorii operatorului sau ai împuterniciților
acestuia care prelucrează date cu caracter personal dispun
luarea măsurilor tehnice adecvate pentru identificarea
eventualelor disfuncționalități în ceea ce privește funcționarea
sistemelor de comunicații.
(2) Responsabilul/Structura responsabilă cu protecția datelor
cu caracter personal efectuează periodic, prin sondaj, controlul
autentificărilor și tipurilor de acces, precum și respectarea
măsurilor de securitate specifice sistemelor de comunicații
folosite pentru transmiterea acestor date.
(3) Rezultatul controlului, eventualele disfuncționalități
identificate, precum și măsurile de remediere a acestora se
consemnează într-un raport care se supune aprobării
conducătorului/șefului structurii/unității respective.
(4) Conducătorii operatorului sau ai împuterniciților acestuia
dispun măsurile necesare de securitate a sistemului de
comunicații pentru înlăturarea posibilității de diseminare
neautorizată sau interceptare a transmisiilor de date. În acest
scop se poate folosi inclusiv transmisia criptată a datelor cu
caracter personal.
(5) Folosirea sistemelor de comunicații pentru transmiterea
datelor cu caracter personal se realizează numai dacă prin
această metodă se asigură gradul de operativitate impus de
specificul activității desfășurate de structurile implicate.
Art. 44. — (1) Conducătorii operatorului sau ai împuterniciților
acestuia dispun măsurile necesare în vederea instituirii și
menținerii unui nivel suficient de securitate a prelucrării datelor
cu caracter personal, care vor consta cel puțin în:
a) interzicerea instalării de către personalul MAI a altor
programe software în afara celor configurate de personalul
autorizat, pentru îndeplinirea atribuțiilor de serviciu;
b) configurarea porturilor de acces la mediile de stocare
pentru fiecare stație de lucru și a comenzilor care permit
salvarea sau listarea documentelor, în mod adecvat, pentru
categoriile de operațiuni efectuate de fiecare utilizator, în strictă
legătură cu îndeplinirea atribuțiilor de serviciu ale acestuia;
c) implementarea unor aplicații automate de contracarare a
vulnerabilităților și amenințărilor informatice și de securitate a
sistemelor informatice.
(2) În timpul activității, monitoarele de lucru trebuie să afișeze
mesaje de avertizare privind obligativitatea păstrării
confidențialității datelor cu caracter personal prelucrate.
Art. 45. — (1) Conducătorii operatorului sau ai împuterniciților
acestuia desemnează utilizatorii cu drept de imprimare a
extraselor din sistemele de evidență a datelor cu caracter
personal sau a altor documente care includ astfel de date,
inclusiv de multiplicare, în strictă corelare cu îndeplinirea
atribuțiilor de serviciu ale acestora.
(2) Toate documentele care conțin date cu caracter personal
se înregistrează și urmează regulile de păstrare, procesare,
multiplicare, transport, transmitere, distrugere și arhivare
stabilite prin acte normative interne.
(3) Documentele elaborate de structurile/unitățile MAI, care
conțin date cu caracter personal, se marchează după cum
urmează:
a) în cadrul documentului se menționează numărul atribuit
notificării de către Autoritatea națională de supraveghere;
b) în subsolul fiecărei pagini, cu excepția documentelor
clasificate, se inserează următorul text: ăDocument care conține
date cu caracter personal protejate de prevederile Legii
nr. 677/2001!”.
(4) Marcajul prevăzut la alin. (3) lit. b) este obligatoriu inclusiv
în cazul prelucrărilor de date cu caracter personal în situații
pentru care, potrivit legii, notificarea nu este necesară.
Art. 46. — Procedurile proprii elaborate de operatori trebuie
să cuprindă:
a) modalități de administrare a conturilor de utilizator;

MONITORUL OFICIAL AL ROMÂNIEI, PARTEA I, Nr. 98/12.II.2010
b) modalități de control al accesului în zonele în care se
prelucrează date cu caracter personal;
c) modalități de asigurare a confidențialității, integrității și
disponibilității datelor cu caracter personal;
d) modalități privind securitatea transmisiilor de date și
accesul securizat la aceste mijloace de transmitere a datelor.
CAPITOLUL II
Dispoziții finale
Art. 47. — (1) Structurile/Unitățile MAI care procesează date
cu caracter personal au obligația să transmită Oficiului, anual,
până la 31 decembrie, o analiză cu privire la activitatea
desfășurată în domeniul prelucrării datelor cu caracter personal.
(2) Structurile/Unitățile MAI care procesează date cu caracter
personal trebuie să pună la dispoziția Oficiului, în condițiile legii,
informațiile, documentele sau actele pe care le dețin pentru
îndeplinirea atribuțiilor ce îi revin în domeniul protecției datelor
cu caracter personal.

11

Art. 48. — Prezentele instrucțiuni sunt aplicabile unităților
aparatului central al MAI și unităților, instituțiilor și structurilor
aflate în subordinea ministerului, în conformitate cu statutul și
relația acestora cu ministerul, stabilite prin dispoziții legale și în
măsura în care nu contravin acestora.
Art. 49. — Nerespectarea dispozițiilor prezentelor instrucțiuni
atrage, potrivit legii, răspunderea disciplinară, civilă, materială
sau penală, după caz.
Art. 50. — (1) Prezentele instrucțiuni intră în vigoare în
termen de 90 de zile de la data publicării în Monitorul Oficial al
României, Partea I.
(2) Procedurile proprii prevăzute la art. 5 lit. d) și ghidul
pentru exercitarea drepturilor de către persoana vizată prevăzut
la art. 29 alin. (2) se elaborează în termen de 90 de zile de la
intrarea în vigoare a prezentelor instrucțiuni.
(3) Anexele nr. 1—3 fac parte integrantă din prezentele
instrucțiuni.

Ministrul administrației și internelor,
Vasile Blaga
București, 3 februarie 2010.
Nr. 27.
ANEXA Nr. 1

DECLARAȚIE

Subsemnatul/Subsemnata, ................................., născut(ă) în localitatea ..................................., la data de ...................,
fiul (fiica) lui ............ și al(a) ............., angajat/angajată al(a) .............., în funcția de ..............., cu domiciliul în ...........................,
declar pe propria răspundere că am luat cunoștință de prevederile legale referitoare la protecția datelor cu caracter personal și
consimt să păstrez confidențialitatea datelor cu caracter personal a căror prelucrare o efectuez în condițiile legii, în virtutea
atribuțiilor de serviciu, inclusiv după încetarea activităților de prelucrare a acestor date.
Cunosc faptul că încălcarea normelor legale privind protecția datelor cu caracter personal atrage răspunderea
administrativă, disciplinară, materială, civilă ori penală, în raport cu gravitatea faptei, potrivit legii.
Data ......................
Semnătura ...............
Dată în prezența
..........................................................................................................................................
(numele și prenumele responsabilului/persoanei din structura responsabilă cu protecția datelor personale)

....................
ANEXA Nr. 2

REGISTRUL DE EVIDENȚĂ

a operatorilor din cadrul Ministerului Administrației și Internelor
Responsabilul/
Data
Denumirea
Denumirea
Nr.
Șeful
și numărul
structurii/unității
sistemului de
crt.
compartimentului
de înregistrare
MAI
evidență
(date de contact)
a notificării

Scopul
prelucrării/
Baza legală

Sursa de
colectare

Operațiunile
Tipul de
Nr. și data
de prelucrare evidență utilizat
procedurii Observații
care
(automat/
proprii
se efectuează
neautomat)

ANEXA Nr. 3

R E G I S T R U L D E C O N S U LTA R E / M U LT I P L I C A R E

a documentelor din .........................................................., deținut de ..........................................
(denumirea sistemului de evidență)

Nr.
crt.

Emitentul și
numărul de
înregistrare a
cererii de
consultare/
multiplicare

Data și ora
consultării

Șeful/Conducătorul
Gradul,
structurii/unității
numele și
care a aprobat
prenumele
consultarea/
persoanei
multiplicarea
care consultă

Denumirea
documentului
consultat/
număr file

(serviciu/birou etc.)
Nr. adresei
Semnătura
Denumirea
prin care a
de primire a Semnătura documentului
fost expediat Observații
documentului de restituire multiplicat/
documentul
consultat
număr file
multiplicat

12

MONITORUL OFICIAL AL ROMÂNIEI, PARTEA I, Nr. 98/12.II.2010

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea modelului și conținutului formularului 105 ăDeclarație privind taxele
de organizare și exploatare a jocurilor de noroc”, cod 14.13.03.14/j
Având în vedere prevederile art. 81 și ale art. 228 alin. (2) din Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare, precum și prevederile Ordonanței de urgență a Guvernului nr. 77/2009
privind organizarea și exploatarea jocurilor de noroc,
în temeiul prevederilor art. 12 alin. (3) din Hotărârea Guvernului nr. 109/2009 privind organizarea și funcționarea Agenției
Naționale de Administrare Fiscală, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. 1. — Se aprobă modelul și conținutul formularului 105
ăDeclarație privind taxele de organizare și exploatare a jocurilor
de noroc”, cod 14.13.03.14/j, prevăzut în anexa nr. 1.
Art. 2. — Formularul prevăzut la art. 1 se completează și se
depune potrivit instrucțiunilor și Nomenclatorului privind taxele
de organizare și exploatare a jocurilor de noroc, prevăzute în
anexele nr. 2 și 3.
Art. 3. — Caracteristicile de tipărire, modul de difuzare, de
utilizare și de păstrare a formularului menționat la art. 1 sunt
prevăzute în anexa nr. 4.
Art. 4. — Operatorii economici care dețin licențe pentru
exploatarea jocurilor de noroc, conform prevederilor Ordonanței
de urgență a Guvernului nr. 69/1998 privind regimul de
autorizare a activităților din domeniul jocurilor de noroc, și care
îndeplinesc condițiile prevăzute la art. 27 alin. (3) din Ordonanța
de urgență a Guvernului nr. 77/2009 privind organizarea și
exploatarea jocurilor de noroc declară taxa de autorizare
aferentă licențelor pentru exploatarea jocurilor de noroc, în
cuantumul prevăzut de legislația în vigoare la momentul
acordării licențelor pentru exploatarea jocurilor de noroc, în

formularul 100 ăDeclarație privind obligațiile de plată la bugetul
de stat”, aprobat prin Ordinul președintelui Agenției Naționale
de Administrare Fiscală nr. 101/2008 privind aprobarea
modelului și conținutului formularelor utilizate pentru declararea
impozitelor, taxelor și contribuțiilor cu regim de stabilire prin
autoimpunere sau reținere la sursă, cu modificările și
completările ulterioare.
Art. 5. — Anexele nr. 1—4 fac parte integrantă din prezentul
ordin.
Art. 6. — Direcția generală proceduri pentru administrarea
veniturilor, Direcția generală de reglementare a colectării
creanțelor bugetare, Direcția generală de tehnologia informației,
Direcția generală de administrare a marilor contribuabili,
direcțiile generale ale finanțelor publice județene și a
municipiului București, precum și, după caz, direcțiile de
specialitate din cadrul Agenției Naționale de Administrare
Fiscală vor duce la îndeplinire prevederile prezentului ordin.
Art. 7. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar

București, 8 februarie 2010.
Nr. 1.451.

MONITORUL OFICIAL AL ROMÂNIEI, PARTEA I, Nr. 98/12.II.2010

13
ANEXA Nr. 1*)

*) Anexa nr. 1 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 98/12.II.2010
ANEXA Nr. 2

INSTRUCȚIUNI

de completare a formularului 105 ăDeclarație privind taxele de organizare și exploatare a jocurilor de noroc”,
cod 14.13.03.14/j
I. Depunerea declarației
Formularul 105 ăDeclarație privind taxele de organizare și
exploatare a jocurilor de noroc” se completează și se depune
de către organizatorii de jocuri de noroc cărora le revin, potrivit
prevederilor Ordonanței de urgență a Guvernului nr. 77/2009
privind organizarea și exploatarea jocurilor de noroc, obligațiile
de plată la bugetul de stat cuprinse în Nomenclatorul privind
taxele de organizare și exploatare a jocurilor de noroc, prevăzut
în anexa nr. 3 la ordin, denumit în continuare Nomenclator.
Sumele înscrise în declarație nu cuprind diferențele de taxe
stabilite prin deciziile emise de organul fiscal ca urmare a
acțiunilor de inspecție fiscală.
1. Termenul de depunere a declarației:

1.1. în cazul taxelor aferente licențelor de organizare a
jocurilor de noroc:
1.1.1. pentru taxele prevăzute la pozițiile 1 și 2 din
Nomenclator, datorate de către Compania Națională ăLoteria
Națională” — S.A., anual, până la data de 25 martie inclusiv,
pentru anul în curs;
1.1.2. pentru taxele prevăzute la pozițiile 3—7 din
Nomenclator, anual, după cum urmează:
1.1.2.1. pentru primul an de funcționare, până la data de
25 inclusiv a lunii următoare celei în care documentația a fost
aprobată;
1.1.2.2. pentru următorii ani, cu 10 zile înainte de expirarea
anului precedent;
1.2. în cazul taxelor aferente autorizațiilor de exploatare a
jocurilor de noroc:
1.2.1. pentru taxele prevăzute la pozițiile 8 și 9 din
Nomenclator, datorate de către Compania Națională ăLoteria
Națională” — S.A., anual, până la data de 25 martie inclusiv,
pentru anul în curs;
1.2.2. pentru taxele prevăzute la pozițiile 10, 13 și 14 din
Nomenclator, lunar, după cum urmează:
1.2.2.1. până la data de 25 inclusiv a lunii următoare celei în
care documentația a fost aprobată, pentru prima lună de
funcționare;
1.2.2.2. până la data de 25 inclusiv a lunii următoare, pentru
celelalte perioade;
1.2.3. pentru taxele prevăzute la pozițiile 11 și 12 din
Nomenclator, trimestrial, după cum urmează:
1.2.3.1. pentru primul trimestru de funcționare, până la data
de 25 inclusiv a lunii următoare celei în care documentația a fost
aprobată;
1.2.3.2. pentru celelalte trimestre, până la data de 25 inclusiv
a ultimei luni din trimestru (respectiv 25 martie, 25 iunie,
25 septembrie și 25 decembrie) pentru trimestrul următor.
2. Organul fiscal competent

Declarația privind taxele de organizare și exploatare a
jocurilor de noroc se depune la organul fiscal în a cărui evidență
fiscală contribuabilul este înregistrat ca plătitor de impozite și
taxe.
3. Mod de depunere

Formularul 105 ăDeclarație privind taxele de organizare și
exploatare a jocurilor de noroc” se depune în format hârtie,
semnat și ștampilat conform legii, cu codificarea informației prin
cod de bare sau prin mijloace electronice de transmitere la
distanță, în conformitate cu prevederile legale în vigoare.
Formularul se completează cu ajutorul programului de
asistență, care poate fi descărcat de pe portalul Agenției
Naționale de Administrare Fiscală sau poate fi distribuit, la
cerere, de unitățile fiscale.

Pentru declararea unei obligații de plată, pentru aceeași
perioadă de raportare, nu se utilizează simultan mai multe
metode de depunere a declarațiilor fiscale.
În situația în care contribuabilul a utilizat pentru aceeași
obligație de plată și aceeași perioadă de raportare mai multe
metode de depunere, va fi înregistrată prima declarație depusă,
conform legii.
În situația în care în declarația privind taxele de organizare și
exploatare a jocurilor de noroc privind o perioadă de raportare,
depusă la organul fiscal competent, nu au fost cuprinse toate
taxele pentru care este prevăzută, conform legii, obligația
declarării și plății acestora, pentru taxele nedeclarate inițial,
plătitorul depune o declarație referitoare la aceeași perioadă de
raportare. Data depunerii acestui formular se stabilește în
conformitate cu prevederile legale.
Corectarea obligațiilor declarate eronat în formular se face
prin depunerea formularului 710 ăDeclarație rectificativă”, cod
14.13.01.00/r, conform procedurii în vigoare.
II. Completarea declarației
1. Perioada de raportare

În rubrica ăLuna” se înscrie cu cifre arabe numărul lunii la
care se referă obligația (de exemplu, 01 pentru luna ianuarie,
03 pentru trimestrul I, 12 pentru an).
Anul pentru care se completează declarația se înscrie cu
cifre arabe, cu 4 caractere (de exemplu, 2010).
2. Secțiunea A ăDate de identificare a plătitorului”

În caseta ăCod de identificare fiscală” se completează codul
de identificare fiscală atribuit conform legii contribuabilului,
organizator de jocuri de noroc, înscriindu-se cifrele cu aliniere la
dreapta.
În rubrica ăDenumire” și în rubricile privind adresa se înscriu
denumirea contribuabilului și datele privind adresa domiciliului
fiscal.
3. Secțiunea B ăDate privind creanța fiscală”

Pentru fiecare dintre pozițiile din Nomenclator se
completează în același formular câte un tabel generat cu
ajutorul programului de asistență, înscriindu-se în rândurile
corespunzătoare (rd. 1 și rd. 3 și, după caz, rd. 2) sumele
reprezentând obligațiile stabilite în perioada de raportare la care
se referă declarația, în conformitate cu prevederile legale și
instrucțiunile de mai jos.
În coloana ăDenumire creanță fiscală” se înscrie denumirea
obligației de plată conform Nomenclatorului, datorată în
perioada de raportare.
Coloana ăSuma”:
La rândul 1 ăSuma datorată” se înscrie suma reprezentând
taxa datorată în perioada de raportare, conform legii.
Pentru pozițiile 1—7, 8 și 9 din Nomenclator se completează,
anual, cu suma datorată anticipat, potrivit prevederilor art. 14
din Ordonanța de urgență a Guvernului nr. 77/2009.
Pentru pozițiile 11 și 12 din Nomenclator se completează,
trimestrial, cu suma datorată, potrivit prevederilor art. 14 din
Ordonanța de urgență a Guvernului nr. 77/2009.
Pentru poziția 10 din Nomenclator se înscrie, lunar, suma
datorată potrivit prevederilor art. 14 din Ordonanța de urgență a
Guvernului nr. 77/2009, precum și ale pct. 1.II lit. C din anexa la
aceeași ordonanță.
Pentru prima lună se va înscrie suma rezultată din aplicarea
cotei de 5% din încasările estimate la data depunerii
documentației pentru obținerea autorizației, dar nu mai puțin de
suma minimă prevăzută la pct. 1.II lit. C din anexa la Ordonanța
de urgență a Guvernului nr. 77/2009.

MONITORUL OFICIAL AL ROMÂNIEI, PARTEA I, Nr. 98/12.II.2010
Pentru lunile următoare se vor înscrie sumele cumulate de la
începutul perioadei de valabilitate a autorizației, reprezentând
5% din încasările realizate, dar nu mai puțin decât suma
declarată în luna precedentă.
Pentru poziția 13 din Nomenclator se completează astfel:
La rândul ăSuma datorată” se înscrie, lunar, suma datorată
potrivit prevederilor art. 14 din Ordonanța de urgență a
Guvernului nr. 77/2009, precum și ale pct. 1.II lit. F din anexa la
aceeași ordonanță.
Pentru prima lună se va înscrie taxa fixă pentru fiecare sală
de joc, iar în situația în care operatorul economic deține mai
multe săli de joc autorizate, se înscrie taxa fixă cumulată la
nivelul organizatorului.
Pentru lunile următoare se vor înscrie sumele cumulate de la
începutul perioadei de valabilitate a autorizației, reprezentând
5% din valoarea nominală a cartoanelor achiziționate de la
Compania Națională ăImprimeria Națională” — S.A., care se
achită în avans la Trezoreria Statului, înainte de achiziționarea
acestora, cumulate cu taxa fixă anuală.
Pentru poziția 14 din Nomenclator se înscrie, lunar, suma
datorată potrivit prevederilor art. 14 din Ordonanța de urgență a
Guvernului nr. 77/2009, precum și ale pct. 1.II lit. G din anexa la
aceeași ordonanță.

15

Pentru prima lună se va înscrie suma rezultată din aplicarea
cotei de 20% din încasările estimate la data depunerii
documentației pentru obținerea autorizației, dar nu mai puțin de
suma minimă prevăzută la pct. 1.II lit. G din anexa la Ordonanța
de urgență a Guvernului nr. 77/2009.
Pentru lunile următoare se vor înscrie sumele cumulate de la
începutul perioadei de valabilitate a autorizației, reprezentând
20% din încasările realizate, dar nu mai puțin decât suma
declarată în luna precedentă.
Rândul 2 ăSuma datorată anterior” se completează numai
pentru pozițiile 10, 13 și 14 din Nomenclator, după cum
urmează:
Pentru prima lună se va înscrie cifra ă0” (zero).
Pentru lunile următoare se vor înscrie sumele înscrise în
rândul 1 ăSuma datorată” din declarația lunii precedente.
Rândul 3 ăSuma de plată” se completează astfel:
— pentru pozițiile 1—9, 11 și 12 din Nomenclator se preia
suma înscrisă la rândul 1 ăSuma datorată” din formular;
— pentru pozițiile 10, 13 și 14 din Nomenclator se înscrie
suma reprezentând diferența dintre suma înscrisă la rândul 1
ăSuma datorată” și suma înscrisă la rândul 2 ăSuma datorată
anterior”. În situația în care rezultă o valoare negativă, se va
înscrie cifra ă0” (zero).

ANEXA Nr. 3

N O M E N C L AT O R U L

privind taxele de organizare și exploatare a jocurilor de noroc
Nr.
crt.

1
2

Denumirea creanței fiscale

Temeiul legal

Taxa aferentă licenței de organizare a jocurilor de noroc
art. 14 alin. (2) lit. c) din Ordonanța de urgență a Guvernului
pentru jocurile loto
nr. 77/2009 privind organizarea și exploatarea jocurilor de
Taxa aferentă licenței de organizare a jocurilor de noroc noroc și pct. 1.I lit. A și B din anexa la aceeași ordonanță
pentru pariuri mutuale

3

Taxa aferentă licenței de organizare a jocurilor de noroc
pentru pariuri în cotă fixă

4

Taxa aferentă licenței de organizare a jocurilor de noroc
pentru jocuri de noroc caracteristice activității cazinourilor

5

art. 14 alin. (2) lit. a) din Ordonanța de urgență a Guvernului
Taxa aferentă licenței de organizare a jocurilor de noroc nr. 77/2009 și pct. 1.I lit. C—G din anexa la aceeași
pentru jocuri tip slot-machine
ordonanță

6

Taxa aferentă licenței de organizare a jocurilor de noroc
pentru jocurile bingo desfășurate în săli de joc

7

Taxa aferentă licenței de organizare a jocurilor de noroc
pentru jocurile bingo organizate prin intermediul sistemelor
rețelelor de televiziune

8
9

Taxa aferentă autorizației de exploatare a jocurilor de noroc
art. 14 alin. (2) lit. c) din Ordonanța de urgență a Guvernului
pentru jocurile loto
nr. 77/2009 și pct. 1.II lit. A și B din anexa la aceeași
Taxa aferentă autorizației de exploatare a jocurilor de noroc ordonanță
pentru pariuri mutuale

10

art. 14 alin. (2) lit. b) pct. (iii) din Ordonanța de urgență a
Taxa aferentă autorizației de exploatare a jocurilor de noroc
Guvernului nr. 77/2009 și pct. 1.II lit. C din anexa la aceeași
pentru pariuri în cotă fixă
ordonanță

11

art. 14 alin. (2) lit. b) pct. (i) din Ordonanța de urgență a
Taxa aferentă autorizației de exploatare a jocurilor de noroc
Guvernului nr. 77/2009 și pct. 1.II lit. D pct. (i) și (ii) din
pentru jocuri de noroc caracteristice activității cazinourilor
anexa la aceeași ordonanță

16
Nr.
crt.

12

13

14

MONITORUL OFICIAL AL ROMÂNIEI, PARTEA I, Nr. 98/12.II.2010
Denumirea creanței fiscale

Temeiul legal

art. 14 alin. (2) lit. b) pct. (i) din Ordonanța de urgență a
Taxa aferentă autorizației de exploatare a jocurilor de noroc
Guvernului nr. 77/2009 și pct. 1.II lit. E din anexa la aceeași
pentru jocuri tip slot-machine
ordonanță
art. 14 alin. (2) lit. b) pct. (ii) din Ordonanța de urgență a
Taxa aferentă autorizației de exploatare a jocurilor de noroc
Guvernului nr. 77/2009 și pct. 1.II lit. F din anexa la aceeași
pentru jocurile bingo desfășurate în săli de joc
ordonanță
Taxa aferentă autorizației de exploatare a jocurilor de noroc art. 14 alin. (2) lit. b) pct. (iii) din Ordonanța de urgență a
pentru jocurile bingo organizate prin intermediul sistemelor Guvernului nr. 77/2009 și pct. 1.II lit. G din anexa la aceeași
rețelelor de televiziune
ordonanță

ANEXA Nr. 4

CARACTERISTICI

de tipărire, modul de difuzare, de utilizare și de păstrare a formularului
1. Denumire: 105 ăDeclarație privind taxele de organizare și
exploatare a jocurilor de noroc”, cod 14.13.03.14/j
2. Caracteristici de tipărire: se utilizează echipament
informatic pentru completare și editare. Formularul se
completează și se editează cu ajutorul programului de asistență,
asigurat gratuit, de către Agenția Națională de Administrare
Fiscală.
3. Se utilizează la declararea taxelor de organizare și
exploatare a jocurilor de noroc.
4. Se completează și se depune de contribuabilii care
datorează taxele de organizare și exploatare a jocurilor de

noroc, prevăzute de Ordonanța de urgență a Guvernului
nr. 77/2009 privind organizarea și exploatarea jocurilor de
noroc.
5. Circulă: — un exemplar la organul fiscal competent:
— în format hârtie, semnat și ștampilat, potrivit legii, cu
codificarea informației prin cod de bare;
— în format electronic;
— un exemplar la contribuabil.
6. Se arhivează la organul fiscal:
— formatul hârtie, la dosarul fiscal al contribuabilului;
— formatul electronic, în arhiva de documente electronice.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 98/12.II.2010 conține 16 pagini.

Prețul: 3,20 lei

&JUYDGY|440845]
ISSN 1453—4495

