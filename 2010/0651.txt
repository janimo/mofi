Anul 178 (XXII) — Nr. 651

PARTEA I

LEGI, DECRETE, HOTĂRÂRI ȘI ALTE ACTE

Luni, 20 septembrie 2010

SUMAR

Nr.

Pagina
HOTĂRÂRI ALE GUVERNULUI ROMÂNIEI

931. — Hotărâre privind desemnarea coordonatorilor
sistemului de informare al pieței interne — IMI
și pentru aprobarea normelor și procedurilor de
cooperare administrativă prin intermediul IMI ............

2–4

DECIZII ALE PRIMULUI-MINISTRU
228. — Decizie privind exercitarea, cu caracter temporar,
prin detașare, a funcției publice de secretar general al
Ministerului Finanțelor Publice de către domnul
Bănescu Dragoș Ionuț................................................

1.628. — Ordin al ministrului economiei, comerțului și
mediului de afaceri pentru aprobarea schemei de
ajutor de minimis, denumită ăAjutor de minimis pentru
sprijinirea proiectelor de cercetare în parteneriat”......
2.287. — Ordin al ministrului finanțelor publice pentru
modificarea Normelor privind procedura de acordare
a certificatului de amânare de la plata în vamă a taxei
pe valoarea adăugată și de eliberare a garanției pentru
importurile de bunuri, aprobate prin Ordinul ministrului
finanțelor publice nr. 500/2007 ..................................

Pagina

2.329. — Ordin al ministrului finanțelor publice privind
completarea Ordinului ministrului finanțelor publice
nr. 2.281/2009 pentru aplicarea prevederilor art. 36 din
Ordonanța de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ..............

10

ACTE ALE OFICIULUI ROMÂN
PENTRU DREPTURILE DE AUTOR
5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.191. — Ordin al ministrului sănătății privind stabilirea
cuantumului sumei de participare la concursurile
organizate pentru ocuparea funcției de manager
persoană fizică din spitalele publice din rețeaua
proprie a Ministerului Sănătății ..................................

Nr.

5

6–9

10

269. — Decizie pentru publicarea în Monitorul Oficial al
României, Partea I, a Hotărârii arbitrale din data de
2 septembrie 2010 privind stabilirea modalității de
repartizare a remunerațiilor având ca sursă
retransmiterea prin cablu între organismele de
gestiune colectivă beneficiare AGICOA ROMÂNIA și
UPFAR—ARGOA ......................................................

11–14

ACTE ALE COMISIEI DE SUPRAVEGHERE
A ASIGURĂRILOR
11. — Ordin pentru completarea Normelor privind
informațiile pe care asigurătorii și intermediarii în
asigurări trebuie să le furnizeze clienților, precum și
alte elemente pe care trebuie să le cuprindă contractul
de asigurare, puse în aplicare prin Ordinul
președintelui Comisiei de Supraveghere a Asigurărilor
nr. 23/2009 ................................................................

15–16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 651/20.IX.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind desemnarea coordonatorilor sistemului de informare al pieței interne — IMI
și pentru aprobarea normelor și procedurilor de cooperare administrativă prin intermediul IMI
În temeiul art. 108 din Constituția României, republicată, al art. 30 alin. (1) lit. a) și al art. 41 alin. (2) din Ordonanța de
urgență a Guvernului nr. 49/2009 privind libertatea de stabilire a prestatorilor de servicii și libertatea de a furniza servicii în România,
aprobată cu modificări și completări prin Legea nr. 68/2010, și având în vedere prevederile Legii nr. 200/2004 privind recunoașterea
diplomelor și calificărilor profesionale pentru profesiile reglementate din România, cu modificările și completările ulterioare,
Guvernul României adoptă prezenta hotărâre.
Art. 1. — Prezenta hotărâre are ca obiect de reglementare
desemnarea coordonatorilor sistemului de informare al pieței
interne IMI și aprobarea normelor și procedurilor de cooperare
administrativă prin intermediul IMI.
Art. 2. — În sensul prezentei hotărâri, termenii și expresiile
de mai jos au următoarele semnificații:
a) IMI — Sistemul de informare al pieței interne, definit
conform prevederilor art. 2 lit. o) din Ordonanța de urgență a
Guvernului nr. 49/2009 privind libertatea de stabilire a
prestatorilor de servicii și libertatea de a furniza servicii în
România, aprobată cu modificări și completări prin Legea
nr. 68/2010, și conform prevederilor art. 37 alin. (2) din Legea
nr. 200/2004 privind recunoașterea diplomelor și calificărilor
profesionale pentru profesiile reglementate din România, cu
modificările și completările ulterioare;
b) coordonator național IMI — autoritate la nivel central,
desemnată ca punct național de contact pentru cooperarea
administrativă prin IMI;
c) coordonator IMI de arie legislativă — autoritate la nivel
central, desemnată prin prezenta hotărâre, care asigură
coordonarea și monitorizarea coordonatorilor delegați IMI și
autorităților competente dintr-o arie legislativă;
d) coordonator delegat IMI — autoritate la nivel central care
asigură coordonarea pentru una sau mai multe autorități
competente;
e) autoritate competentă — autoritate sau organism
profesional cu rol de reglementare, autorizare ori control, la nivel
central sau local, cu competențe specifice în una ori mai multe
arii legislative și înregistrată în IMI pentru aria sau ariile
respectivă/respective;
f) arie legislativă — domeniu reglementat prin acte normative
ale Uniunii Europene, inclus în IMI în vederea îndeplinirii
obligațiilor de cooperare administrativă;
g) sistem de alertă — mecanism de sesizare prin care statele
membre și Comisia Europeană se informează reciproc, în cel
mai scurt timp, în situația în care faptele unui prestator de
servicii sau anumite circumstanțe asociate unei activități de
servicii ce intră sub incidența Ordonanței de urgență a
Guvernului nr. 49/2009, aprobată cu modificări și completări prin
Legea nr. 68/2010, pot afecta în mod grav sănătatea ori
siguranța persoanelor sau mediul înconjurător;
h) utilizator IMI — persoană desemnată de către o autoritate
competentă sau de către un coordonator IMI, care este
înregistrată în sistemul IMI și participă la mecanismele de
cooperare administrativă;
i) centrul de primire a alertelor — autoritate centrală
desemnată ca punct de contact național pentru primirea alertelor
transmise de către alte state membre ori de către Comisia
Europeană și pentru distribuirea acestora către coordonatorii IMI
sau/și către autoritățile competente naționale relevante;
j) coordonator de alertă — autoritate centrală desemnată prin
prezenta hotărâre, care primește drept de acces la sistemul de
alertă și care îndeplinește atribuțiile prevăzute de normele
Uniunii Europene, de Ordonanța de urgență a Guvernului
nr. 49/2009, aprobată cu modificări și completări prin Legea
nr. 68/2010, și de prezenta hotărâre;

k) autoritate de alertă — autoritate competentă, definită
potrivit lit. e), care primește acces la sistemul de alertă și poate
iniția alerte în sistemul IMI.
Art. 3. — (1) Se desemnează Departamentul pentru Afaceri
Europene pentru a îndeplini rolul de coordonator național IMI.
(2) Se desemnează Ministerul Educației, Cercetării,
Tineretului și Sportului în calitate de coordonator IMI de arie
legislativă, pentru domeniul ărecunoașterea calificărilor
profesionale”, cu rol de coordonare și monitorizare a
coordonatorilor delegați IMI și autorităților competente, în
temeiul Legii nr. 200/2004, cu modificările și completările
ulterioare.
(3) Se desemnează în calitate de coordonatori delegați IMI
autoritățile centrale prevăzute în anexa care face parte
integrantă din prezenta hotărâre.
(4) Departamentul pentru Afaceri Europene, în calitate de
coordonator național IMI, îndeplinește rolul de coordonator
delegat IMI în domeniul serviciilor pentru autoritățile care nu se
află în coordonarea, subordinea sau sub autoritatea
coordonatorilor delegați IMI prevăzuți la alin. (3) ori al căror
domeniu de competență nu este acoperit de sfera de activitate
a acestora.
(5) Ministerul Educației, Cercetării, Tineretului și Sportului, în
calitate de coordonator IMI de arie legislativă, îndeplinește rolul
de coordonator delegat IMI pentru autoritățile competente pe
aria legislativă ărecunoașterea calificărilor profesionale”, care nu
se află în coordonarea, subordinea sau sub autoritatea
coordonatorilor delegați IMI prevăzuți la alin. (3) ori al căror
domeniu de competență nu este acoperit de sfera de activitate
a acestora.
(6) Coordonatorii delegați IMI desemnați conform alin. (3)
asigură coordonarea și pentru organismele profesionale din
domeniile de competență. Delimitarea domeniului de
competență se realizează în raport cu criteriul dreptului de
inițiativă legislativă al autorităților centrale în aria în care își
desfășoară activitatea organismele profesionale respective.
(7) Se desemnează în calitate de autorități competente
pentru aria legislativă ărecunoașterea calificărilor profesionale”
autoritățile și organismele profesionale prevăzute în anexa nr. 3
la Legea nr. 200/2004, cu modificările și completările ulterioare,
precum și toate autoritățile cu competență de reglementare
și/sau control în orice alte profesii, pe măsură ce acestea sunt
incluse în IMI.
(8) Se definește ca autoritate competentă pentru aria
legislativă ăservicii” orice autoritate cu rol de reglementare,
autorizare sau control în unul ori mai multe dintre domeniile de
activitate ce intră în sfera de aplicare a Ordonanței de urgență
a Guvernului nr. 49/2009, aprobată cu modificări și completări
prin Legea nr. 68/2010.
(9) Autoritățile competente pentru aria legislativă ăservicii”,
definite conform alin. (8), au obligația de a solicita
coordonatorului delegat IMI înregistrarea în sistem, în termen
de 30 de zile de la intrarea în vigoare a prezentei hotărâri sau,
după caz, de a comunica datele de înregistrare solicitate de
coordonatorul delegat IMI relevant ori de coordonatorul național,
în maximum 10 zile de la primirea solicitării.

MONITORUL OFICIAL AL ROMÂNIEI, PARTEA I, Nr. 651/20.IX.2010
(10) Îndeplinirea rolului de coordonator delegat IMI nu aduce
atingere atribuțiilor pe care instituția desemnată coordonator
delegat le îndeplinește în calitate de autoritate competentă,
indiferent de aria legislativă.
(11) Dispozițiile alin. (1)—(6) nu aduc atingere modului de
organizare, competențelor și subordonării ierarhice ale
autorităților administrației publice sau ale organismelor
profesionale și ale altor organe cu competență de reglementare,
autorizare ori control, indiferent de aria legislativă.
(12) Coordonatorul național IMI, coordonatorii delegați IMI și
autoritățile competente îndeplinesc funcțiile și atribuțiile
prevăzute de Ordonanța de urgență a Guvernului nr. 49/2009,
aprobată cu modificări și completări prin Legea nr. 68/2010, și de
Legea nr. 200/2004, cu modificările și completările ulterioare,
precum și de actele normative cu aplicabilitate directă ale Uniunii
Europene.
Art. 4. — (1) Autoritățile competente și coordonatorii IMI
desemnează, prin norme interne, după caz, următoarele
categorii de utilizatori IMI: utilizatori cu drepturi de administrare
a datelor locale, utilizatori cu drepturi de administrare a datelor
altor autorități competente, utilizatori cu drepturi de gestionare a
cererilor, utilizatori cu drepturi de vizualizare a cererilor.
(2) Utilizatorul cu drepturi de administrare a datelor locale
îndeplinește următoarele funcții:
a) înregistrează noi utilizatori ai autorității competente în
sistem și administrează datele de înregistrare ale acestora,
inclusiv parola de acces;
b) actualizează permanent datele de înregistrare în sistem
ale autorității competente;
c) modifică statutul utilizatorilor și acordă acestora acces la
noi arii legislative, după caz.
(3) Utilizatorul cu drepturi de administrare a datelor altor
autorități competente este desemnat numai în cadrul unor
autorități cu rol de coordonator IMI și îndeplinește următoarele
funcții:
a) înregistrează noi autorități competente în sistem, pentru
aria legislativă la care are acces;
b) modifică datele autorităților competente din coordonarea
sa, la cerere;
c) acordă, suspendă sau retrage dreptul de acces la o arie
legislativă pentru autoritățile competente din coordonarea
autorității sale;
d) are acces la lista cererilor în care sunt implicate autoritățile
competente aflate în coordonarea autorității sale.
(4) Utilizatorul cu drepturi de gestionare a cererilor
îndeplinește următoarele funcții:
a) primește și acceptă cereri de informații în IMI, pentru aria
legislativă la care are acces;
b) transmite cereri de informații în IMI, pentru aria legislativă
la care are acces;
c) răspunde și primește răspunsuri la cereri de informații în
IMI.
(5) Utilizatorul cu drepturi de vizualizare a cererilor are
exclusiv posibilitatea de a accesa cererile de informații în care
este implicată autoritatea competentă care l-a desemnat, pentru
a vizualiza inclusiv schimbul concret de informații.
(6) Autoritățile competente și coordonatorii IMI stabilesc, prin
norme interne, numărul necesar de utilizatori ai sistemului IMI,
categoriile din care fac parte, în funcție de dimensiunea
autorității și de specificul activității acesteia, cu respectarea
prevederilor alin. (7) și (8).
(7) Fiecare autoritate competentă sau coordonator IMI
desemnează, prin norme interne, cel puțin 2 utilizatori IMI cu
drepturi de administrare a datelor locale.
(8) Utilizatorii IMI desemnați pot avea cumulativ drepturi
aferente mai multor categorii de utilizatori.
(9) Autoritățile competente și coordonatorii IMI au obligația
să comunice coordonatorului delegat IMI, respectiv
coordonatorului național sau coordonatorului de arie legislativă
datele de înregistrare ale utilizatorilor și să asigure actualizarea
acestora, precum și actualizarea informațiilor de înregistrare ale
autorității.

3

(10) Autoritățile competente și coordonatorii IMI fac
demersurile necesare în vederea înregistrării utilizatorilor IMI
desemnați, în cel mult 30 de zile de la intrarea în vigoare a
prezentei hotărâri.
Art. 5. — (1) Departamentul pentru Afaceri Europene
îndeplinește rolul de centru de primire a alertelor.
(2) Coordonatorii delegați IMI îndeplinesc și rolul de
coordonatori de alertă pentru autoritățile competente aflate în
coordonarea acestora, în cadrul ariei legislative ăservicii”.
(3) Autoritățile centrale cu rol de autoritate competentă în IMI
pentru aria legislativă ăservicii” dețin și rolul de autoritate de
alertă.
(4) Procesul de gestionare a alertelor de către coordonatorii
și autoritățile de alertă se realizează cu respectarea normelor
interne ale Uniunii Europene.
(5) Autoritatea de alertă are obligația de a informa prestatorul
în cauză, în termen de maximum 5 zile de la transmiterea alertei
în sistem, cu privire la alerta transmisă și la conținutul acesteia.
(6) Toate datele referitoare la prestatorul de servicii vizat de
o alertă sunt eliminate din sistem în mod automat la împlinirea
a 6 luni de la închiderea alertei.
(7) La cererea expresă și motivată a prestatorului de servicii
în cauză, autoritatea de alertă relevantă solicită Comisiei
Europene ștergerea datelor din IMI, înainte de împlinirea
termenului de 6 luni prevăzut la alin. (6).
Art. 6. — Pentru îndeplinirea obligațiilor de cooperare
administrativă prin IMI, toate autoritățile înregistrate în sistem,
precum și utilizatorii desemnați respectă dispozițiile legislației
naționale în vigoare și normele Uniunii Europene cu
aplicabilitate directă, cu privire la prelucrarea datelor cu caracter
personal.
Art. 7. — (1) Coordonatorul național IMI și coordonatorul de
arie legislativă sprijină autoritățile competente și coordonatorii
delegați IMI, în vederea îndeplinirii obligațiilor de cooperare
administrativă prin IMI, asigurând periodic pregătirea
utilizatorilor.
(2) Autoritățile competente și coordonatorii delegați IMI au
obligația de a asigura participarea utilizatorilor IMI și a altor
reprezentanți la activitățile organizate de coordonatorul național
IMI sau de coordonatorul de arie legislativă, pentru pregătirea în
vederea îndeplinirii corespunzătoare a obligațiilor de cooperare
administrativă prin IMI.
(3) Coordonatorul național IMI realizează anual și ori de câte
ori este necesar o evaluare a îndeplinirii obligațiilor de cooperare
administrativă și propune Guvernului măsurile necesare pentru
asigurarea conformității cu reglementările Uniunii Europene în
domeniu.
(4) În vederea asigurării unei bune coordonări a
mecanismelor de cooperare administrativă și a implementării
sistemului IMI, coordonatorul național IMI inițiază constituirea
de grupuri de lucru și comitete interministeriale, având ca
obiectiv
îmbunătățirea
mecanismelor
de
cooperare
administrativă la nivel național.
(5) Autoritățile competente și coordonatorii delegați IMI
colaborează cu coordonatorul național IMI în vederea evaluării
modului de implementare și funcționare a cooperării
administrative și în vederea îmbunătățirii mecanismelor
implementate.
(6) Șeful Departamentului pentru Afaceri Europene poate
emite ordine privind reglementarea aspectelor tehnice pentru
asigurarea funcționării IMI la nivel național.
(7) Șeful Departamentului pentru Afaceri Europene și
ministrul educației, cercetării, tineretului și sportului pot emite
ordine comune privind reglementarea aspectelor tehnice pentru
asigurarea funcționării IMI pentru aria legislativă ărecunoașterea
calificărilor profesionale”.
(8) Autoritățile competente emit reglementările interne
necesare ducerii la îndeplinire a obligațiilor de cooperare
administrativă prevăzute de Ordonanța de urgență a Guvernului
nr. 49/2009, aprobată cu modificări și completări prin Legea
nr. 68/2010, de Legea nr. 200/2004, cu modificările și
completările ulterioare, și de prezenta hotărâre.

4

MONITORUL OFICIAL AL ROMÂNIEI, PARTEA I, Nr. 651/20.IX.2010
pieței interne (IMI) în ceea ce privește protecția datelor cu
caracter personal și ale Deciziei Comisiei 2009/739/CE din
2 octombrie 2009 de stabilire a unor modalități practice pentru
schimbul de informații prin mijloace electronice între statele
membre în temeiul cap. VI din Directiva 2006/123/CE a
Parlamentului European și a Consiliului privind serviciile în
cadrul pieței interne.

Art. 8. — Prezenta hotărâre asigură cadrul normativ pentru
aplicarea prevederilor cap. VI — Cooperarea administrativă —
din Ordonanța de urgență a Guvernului nr. 49/2009, aprobată
cu modificări și completări prin Legea nr. 68/2010, ale art. 37
alin. (2) din Legea nr. 200/2004, cu modificările și completările
ulterioare, ale Deciziei Comisiei 2008/49/CE din 12 decembrie
2007 privind punerea în aplicare a Sistemului de informare al

PRIM-MINISTRU

EMIL BOC
Contrasemnează:
Șeful Departamentului pentru Afaceri Europene,
Bogdan Mănoiu
Ministrul economiei, comerțului și mediului de afaceri,
Adriean Videanu
Ministrul administrației și internelor,
Vasile Blaga
Președintele Autorității Naționale Sanitare Veterinare
și pentru Siguranța Alimentelor,
Radu Roatiș Chețan
Ministrul agriculturii și dezvoltării rurale,
Mihail Dumitru
Ministrul culturii și patrimoniului național,
Kelemen Hunor
Ministrul dezvoltării regionale și turismului,
Elena Gabriela Udrea
Ministrul educației, cercetării, tineretului și sportului,
Daniel Petru Funeriu
Ministrul mediului și pădurilor,
László Borbély
Ministrul sănătății,
Cseke Attila
Ministrul transporturilor și infrastructurii,
Radu Mircea Berceanu
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 1 septembrie 2010.
Nr. 931.

ANEXĂ

Coordonatori delegați IMI
Nr.
crt.

Instituția

1. Autoritatea Națională Sanitară Veterinară și pentru Siguranța Alimentelor
2. Ministerul Administrației și Internelor
3. Ministerul Agriculturii și Dezvoltării Rurale
4. Ministerul Culturii și Patrimoniului Național
5. Ministerul Dezvoltării Regionale și Turismului
6. Ministerul Economiei, Comerțului și Mediului de Afaceri
7. Ministerul Educației, Cercetării, Tineretului și Sportului — Centrul Național de
Recunoaștere și Echivalare a Diplomelor
8. Ministerul Finanțelor Publice
9. Ministerul Justiției
10. Ministerul Mediului și Pădurilor
11. Ministerul Muncii, Familiei și Protecției Sociale
12. Ministerul Sănătății
13. Ministerul Transporturilor și Infrastructurii

MONITORUL OFICIAL AL ROMÂNIEI, PARTEA I, Nr. 651/20.IX.2010

5

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind exercitarea, cu caracter temporar, prin detașare,
a funcției publice de secretar general al Ministerului Finanțelor
Publice de către domnul Bănescu Dragoș Ionuț
Având în vedere Avizul favorabil nr. 499.304 din 16 septembrie 2010 al
Agenției Naționale a Funcționarilor Publici, pentru exercitarea de către domnul
Bănescu Dragoș Ionuț, cu caracter temporar, prin detașare, a funcției publice de
secretar general al Ministerului Finanțelor Publice,
în temeiul art. 15 lit. e) și art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, al art. 19 alin. (1) lit. b), al art. 89 alin. (21) din Legea
nr. 188/1999 privind Statutul funcționarilor publici, republicată, cu modificările și
completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul
Bănescu Dragoș Ionuț exercită, cu caracter temporar, prin detașare, funcția publică
de secretar general al Ministerului Finanțelor Publice.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 20 septembrie 2010.
Nr. 228.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind stabilirea cuantumului sumei de participare la concursurile organizate
pentru ocuparea funcției de manager persoană fizică din spitalele publice
din rețeaua proprie a Ministerului Sănătății
Văzând Referatul Direcției generale resurse umane și certificare nr. Cs.A. nr. 9.515 din 8 septembrie 2010,
în conformitate cu prevederile Ordinului ministrului sănătății nr. 1.082/2010 privind aprobarea Regulamentului de organizare
și desfășurare a concursului pentru ocuparea funcției de manager persoană fizică din spitalele publice din rețeaua proprie a
Ministerului Sănătății,
în temeiul art. 179 alin. (1) din Legea nr. 95/2006 privind reforma în domeniul sănătății, cu modificările și completările
ulterioare, al art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Cuantumul sumei de participare la concursurile
organizate pentru ocuparea funcției de manager persoană fizică
din spitalele publice din rețeaua proprie a Ministerului Sănătății
se stabilește la valoarea de 800 lei/participant.
Art. 2. — Candidații depun suma prevăzută la art. 1 la
casieria spitalului public care organizează concursul.

Art. 3. — Sumele încasate se vor utiliza pentru acoperirea
cheltuielilor de organizare și desfășurare a concursurilor, în
condițiile legii.
Art. 4. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 8 septembrie 2010.
Nr. 1.191.

6

MONITORUL OFICIAL AL ROMÂNIEI, PARTEA I, Nr. 651/20.IX.2010

MINISTERUL ECONOMIEI, COMERȚULUI ȘI MEDIULUI DE AFACERI

ORDIN
pentru aprobarea schemei de ajutor de minimis, denumită
ăAjutor de minimis pentru sprijinirea proiectelor de cercetare în parteneriat”
Având în vedere prevederile Ordonanței de urgență a Guvernului nr. 117/2006 privind procedurile naționale în domeniul
ajutorului de stat, aprobată cu modificări și completări prin Legea nr. 137/2007, și ale Hotărârii Guvernului nr. 651/2006 privind
aprobarea Politicii în domeniul ajutorului de stat pentru perioada 2006—2013,
în temeiul art. 9 alin. (4) din Hotărârea Guvernului nr. 1.634/2009 privind organizarea și funcționarea Ministerului Economiei,
Comerțului și Mediului de Afaceri, cu modificările ulterioare,
ministrul economiei, comerțului și mediului de afaceri emite următorul ordin:
Art. 1. — Se aprobă schema de ajutor de minimis, denumită
ăAjutor de minimis pentru sprijinirea proiectelor de cercetare în
parteneriat”, aferentă Programului operațional sectorial
ăCreșterea competitivității economice”, axa prioritară 2
ăCompetitivitate prin cercetare, dezvoltare tehnologică și
inovare”, operațiunea 2.1.1 ăProiecte de cercetare în parteneriat

între universități/instituții de cercetare-dezvoltare și
întreprinderi”, prevăzută în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul economiei, comerțului și mediului de afaceri,
Ion Ariton
București, 8 septembrie 2010.
Nr. 1.628.

ANEXĂ

AJUTOR DE MINIMIS

pentru sprijinirea proiectelor de cercetare în parteneriat
I. Dispoziții generale
Art. 1. — (1) Prezenta reglementare instituie o schemă de
ajutor de minimis, denumită ăAjutor de minimis pentru sprijinirea
proiectelor de cercetare în parteneriat”, aferentă Programului
operațional sectorial ăCreșterea competitivității economice”, axa
prioritară 2 ăCompetitivitate prin cercetare, dezvoltare
tehnologică și inovare”, operațiunea 2.1.1 ăProiecte de cercetare
în parteneriat între universități/instituții de cercetare-dezvoltare
și întreprinderi”.
(2) Acordarea ajutorului de minimis în cadrul acestei scheme
se va face numai cu respectarea criteriilor privind ajutorul de
minimis stipulate în Regulamentul (CE) nr. 1.998/2006 al
Comisiei din 15 decembrie 2006 privind aplicarea articolelor 87
și 88 din tratat în cazul ajutoarelor de minimis, publicat în
Jurnalul Oficial al Uniunii Europene nr. L 379 din 28 decembrie
2006.
(3) Schema se aplică pe întregul teritoriu al României, în
toate cele 8 regiuni de dezvoltare.
(4) Prezenta schemă de ajutor de minimis nu intră sub
incidența obligației de notificare către Comisia Europeană în
conformitate cu prevederile Regulamentului (CE) nr. 1.998/2006
al Comisiei.
(5) Ministerul Economiei, Comerțului și Mediului de Afaceri —
Autoritatea de management pentru Programul operațional
sectorial ăCreșterea competitivității economice” — reprezintă
autoritatea publică furnizoare de ajutor de minimis și Ministerul
Educației, Cercetării, Tineretului și Sportului — Autoritatea
Națională pentru Cercetare Științifică — organismul intermediar
pentru cercetare — reprezintă administratorul schemei de ajutor

de minimis. Plățile se fac prin Unitatea de plată din cadrul
Ministerului Economiei, Comerțului și Mediului de Afaceri.
II. Obiectivele schemei
Art. 2. — Prezenta schemă are ca obiective:
• încurajarea parteneriatului dintre universități/institute de
cercetare-dezvoltare și întreprinderi pentru intensificarea
activităților de cercetare-dezvoltare în sprijinul întreprinderilor;
• generarea de rezultate de interes economic și stimularea
transferului rezultatelor cercetării și cunoștințelor științifice în
mediul economic;
• stimularea întreprinderilor pentru obținerea de produse,
servicii, tehnologii noi prin valorificarea rezultatelor de cercetaredezvoltare, ca prim factor pentru creșterea competitivității lor.
III. Baza legală
Art. 3. — Prezenta schemă este elaborată în conformitate
cu:
• Regulamentul (CE) nr. 1.998/2006 al Comisiei;
• Programul operațional sectorial ăCreșterea competitivității
economice”, aprobat prin Decizia Comisiei nr. 3.472 din 12 iulie
2007.
IV. Domeniul de aplicare
Art. 4. — În cadrul prezentei scheme se acordă sprijin
financiar beneficiarilor ce activează în toate sectoarele, cu
excepția:
a) întreprinderilor care își desfășoară activitatea în sectoarele
pescuit și acvacultură, reglementate de Regulamentul (CE)
nr. 104/2000 al Consiliului din 17 decembrie 1999 privind
organizarea comună a piețelor în sectorul produselor pescărești
și de acvacultură, publicat în Jurnalul Oficial al Uniunii
Europene nr. L 17 din 21 ianuarie 2000;

MONITORUL OFICIAL AL ROMÂNIEI, PARTEA I, Nr. 651/20.IX.2010
b) întreprinderilor care își desfășoară activitatea în producția
primară a produselor agricole, așa cum sunt enumerate în
anexa nr. 1 la Tratatul de instituire a Comunității Europene
(Tratatul CE);
c) întreprinderilor care își desfășoară activitatea în
transformarea (procesarea) și comercializarea produselor
agricole, așa cum sunt enumerate în anexa nr. 1 la Tratatul CE,
în următoarele cazuri:
• când valoarea ajutorului este stabilită pe baza prețului sau
a cantității produselor în cauză achiziționate de la producătorii
primari ori introduse pe piață de întreprinderile în cauză;
• când ajutorul este condiționat de transferarea lui parțială
sau integrală către producătorii primari;
d) activităților legate de export către țări terțe sau către state
membre, și anume ajutoarele legate direct de cantitățile
exportate, ajutoarele destinate înființării și funcționării unei rețele
de distribuție sau destinate altor cheltuieli curente legate de
activitatea de export;
e) activităților care favorizează folosirea mărfurilor naționale
în locul celor importate;
f) întreprinderilor care își desfășoară activitatea în sectorul
cărbunelui, în sensul Regulamentului (CE) nr. 1.407/2002 al
Consiliului din 23 iulie 2002 privind ajutorul de stat pentru
industria cărbunelui;
g) achiziției de vehicule de transport rutier de mărfuri de către
întreprinderile care efectuează transport rutier de mărfuri în
numele terților;
h) întreprinderilor în dificultate, conform Liniilor directoare
privind ajutorul de stat pentru salvarea și restructurarea
întreprinderilor în dificultate, publicate în Jurnalul Oficial al
Uniunii Europene nr. C 244 din 1 octombrie 2004.
V. Definiții
Art. 5. — În sensul prezentei scheme, următorii termeni se
definesc astfel:
a) produse agricole — produsele enumerate în anexa nr. 1 la
Tratatul CE, cu excepția produselor pescărești;
b) transformarea (procesarea) produselor agricole — o
operațiune asupra produsului agricol în urma căreia rezultă de
asemenea un produs agricol, cu excepția activităților agricole
necesare preparării unui produs animal sau vegetal pentru
prima vânzare;
c) comercializarea produselor agricole — deținerea ori
expunerea în vederea vânzării, oferirea spre vânzare, livrarea
sau orice alte forme de introducere pe piață, cu excepția primei
vânzări de către un producător primar către revânzători sau
operatori, a oricărei activități constând în prepararea unui produs
în vederea primei vânzări; o vânzare de către un producător
primar către consumatorii finali este considerată comercializare
în cazul în care se desfășoară în localuri distincte, rezervate
acestei activități;
d) cercetare industrială — cercetare sau investigație critică
planificată în scopul dobândirii de cunoștințe și competențe noi
pentru elaborarea unor noi produse, procese ori servicii sau
pentru realizarea unei îmbunătățiri semnificative a produselor,
proceselor ori serviciilor existente; cuprinde crearea de părți
componente pentru sisteme complexe, care este necesară
pentru cercetarea industrială, în special pentru validarea
tehnologiilor generice, cu excepția prototipurilor;
e) dezvoltare experimentală — dobândirea, combinarea,
modelarea și utilizarea unor cunoștințe și competențe existente
de ordin științific, tehnologic, de afaceri și din alte domenii
relevante, în scopul producerii unor planuri, aranjamente sau
proiecte pentru produse, procese ori servicii noi, modificate sau
îmbunătățite. Acestea mai pot include, de exemplu, alte activități
care vizează definirea conceptuală, planificarea și
documentarea noilor produse, procese sau servicii. Activitățile
pot cuprinde elaborarea de schițe, desene, planuri și alte

7

documentații, numai dacă acestea nu sunt destinate uzului
comercial. Dezvoltarea de prototipuri și proiecte-pilot cărora li
se poate da o utilizare comercială este, de asemenea, inclusă,
în cazul în care prototipul este în mod obligatoriu produsul
comercial final și fabricarea sa este prea costisitoare pentru ca
acesta să fie utilizat exclusiv în scopuri demonstrative și de
validare. În cazul unei utilizări comerciale ulterioare a proiectelor
demonstrative sau proiectelor-pilot, orice venit generat de o
astfel de utilizare trebuie dedus din costurile eligibile. Producția
experimentală și testarea produselor, proceselor și serviciilor
sunt, de asemenea, eligibile, cu condiția ca aceste produse,
procese și servicii să nu poată fi utilizate sau transformate
pentru utilizare în aplicații industriale ori în activități comerciale.
Dezvoltarea experimentală nu include modificările de rutină sau
periodice aduse produselor, liniilor de producție, proceselor de
producție, serviciilor existente și altor operațiuni în desfășurare,
chiar dacă astfel de modificări constituie îmbunătățiri;
f) instituții de cercetare — instituții de drept public sau privat
care au ca obiect principal de activitate cercetarea-dezvoltarea
ori care sunt instituții de învățământ superior, organizate în
conformitate cu art. 7 sau 8 din Ordonanța Guvernului
nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea
nr. 324/2003, cu modificările și completările ulterioare;
g) întreprinderi mici și mijlocii sau IMM — întreprinderile care
respectă criteriile prevăzute în anexa I la Regulamentul (CE)
nr. 800/2008 al Comisiei din 6 august 2008 de declarare a
anumitor categorii de ajutor compatibile cu piața comună în
aplicarea articolelor 87 și 88 din tratat (Regulament general de
exceptare pe categorii de ajutoare). În prezenta schemă
microîntreprinderile sunt încadrate în categoria întreprinderilor
mici;
h) întreprinderi mari — întreprinderile care nu îndeplinesc
criteriile prevăzute în anexa I la Regulamentul (CE) nr. 800/2008
al Comisiei;
i) întreprindere aflată în dificultate — în cazul în care
beneficiarul este o întreprindere mică sau mijlocie, înseamnă
întreprinderea care îndeplinește următoarele condiții:
1. în cazul unei societăți cu răspundere limitată, atunci când
mai mult de jumătate din capitalul social a dispărut, peste un
sfert din acest capital fiind pierdut în ultimele 12 luni; sau
2. în cazul unei societăți în care cel puțin o parte din asociați
răspunde nelimitat pentru datoriile întreprinderii, atunci când mai
mult de jumătate din capitalul propriu a dispărut, așa cum reiese
din contabilitatea societății, peste un sfert din acest capital fiind
pierdut în ultimele 12 luni; sau
3. indiferent de tipul societății, când respectiva întreprindere
întrunește condițiile prevăzute de legislația națională privind
procedura insolvenței;
4. o IMM cu o vechime de mai puțin de 3 ani nu se consideră
a fi în dificultate în această perioadă în sensul prezentei
scheme, cu excepția cazului în care îndeplinește condițiile
prevăzute la pct. 3;
j) întreprindere aflată în dificultate — în cazul în care
beneficiarul este o întreprindere mare, înseamnă întreprinderea
care fie se regăsește în una dintre situațiile prevăzute la lit. i)
pct. 1, 2 sau 3, fie prezintă simultan simptome obișnuite ale unei
întreprinderi aflate în dificultate, cum ar fi: creșterea pierderilor,
scăderea cifrei de afaceri, creșterea volumului stocurilor,
supracapacitate, scăderea fluxului de numerar, îndatorare
crescută, creșterea sarcinilor financiare și scăderea sau
dispariția valorii activului net.
VI. Condiții de eligibilitate pentru activități și beneficiari
Art. 6. — (1) Activitățile eligibile în cadrul prezentei scheme
de ajutor de minimis sunt:
• cercetare industrială;
• dezvoltare experimentală;

8

MONITORUL OFICIAL AL ROMÂNIEI, PARTEA I, Nr. 651/20.IX.2010

• obținerea și validarea drepturilor de proprietate industrială
pentru beneficiarii tip ăîntreprinderi mici și mijlocii.”
(2) Proiectele trebuie să vizeze activități de cercetare
industrială și/sau de dezvoltare experimentală, efectuate de una
sau mai multe instituții de cercetare, pentru și în numele
beneficiarului prezentei scheme, în vederea realizării unui
produs/proces/serviciu nou ori îmbunătățit. Proiectele nu implică
activități de cercetare-dezvoltare în colaborare între beneficiarul
schemei și instituțiile de cercetare-dezvoltare.
(3) Activitățile de cercetare-dezvoltare din cadrul proiectului
vor fi achiziționate de beneficiarul prezentei scheme în
conformitate cu instrucțiunile de achiziții pentru beneficiarii
operatori economici privați ai POS-CCE, aprobate de către
Autoritatea de Management a POS-CCE.
(4) Beneficiarul prezentei scheme va avea dreptul de
proprietate asupra rezultatelor proiectului și va suporta riscul
unui eventual eșec al rezultatelor proiectului.
Art. 7. — Criteriile de eligibilitate pentru beneficiarii prezentei
scheme sunt următoarele:
• beneficiarii sunt întreprinderi mari sau întreprinderi mici și
mijlocii, în conformitate cu definițiile prevăzute la art. 5 lit. g) și
h), cu ori fără activitate de cercetare-dezvoltare menționată în
statut, dar activitatea principală nu este activitate de cercetaredezvoltare. Este considerată întreprindere orice entitate care
desfășoară o activitate economică, indiferent de forma juridică
a acesteia;
• beneficiarii trebuie să fie înregistrați și să desfășoare
activități în România, să nu fie în stare de faliment ori lichidare,
să nu aibă afacerile administrate de un judecător-sindic sau
activitățile sale comerciale să fie suspendate ori să facă obiectul
unui aranjament cu creditorii sau să fie într-o situație similară cu
cele anterioare, reglementată prin lege;
• beneficiarii nu sunt obiect al unui ordin de recuperare în
urma unei decizii anterioare a Comisiei Europene privind
declararea unui ajutor de stat ca fiind ilegal și incompatibil cu
piața comună sau, în cazul în care au făcut obiectul unei astfel
de decizii, aceasta a fost deja executată și ajutorul a fost integral
recuperat, inclusiv dobânda de recuperare aferentă;
• beneficiarii nu sunt ăîntreprinderi aflate în dificultate” în
conformitate cu definiția prevăzută la art. 5 lit. i) și j);
• valoarea totală a ajutoarelor de minimis acordate aceleiași
întreprinderi pe o perioadă de 3 ani consecutivi, respectiv 2 ani
fiscali precedenți și anul fiscal în curs, cumulată cu valoarea
alocării financiare acordate în conformitate cu prevederile
prezentei scheme, nu depășește echivalentul în lei a
200.000 euro (echivalentul în lei a 100.000 euro în cazul
întreprinderilor care activează în sectorul transportului rutier);
• beneficiarii îndeplinesc și alte condiții specificate în cererea
de propuneri de proiecte (apel) și Ghidul solicitantului, fără a
aduce atingere prevederilor în materie de ajutor de minimis.
VII. Modalitatea de acordare a ajutorului de minimis
Art. 8. — (1) Măsurile de sprijin de care vor beneficia
întreprinderile se acordă în baza unei cereri de finanțare, însoțită
de documentele solicitate în cererea de propuneri de proiecte
și în Ghidul solicitantului.
(2) Măsurile de sprijin acordate în cadrul prezentei scheme
constau în alocări financiare nerambursabile din fonduri
structurale (Fondul European de Dezvoltare Regională) și
naționale.
(3) Administratorul prezentei scheme de ajutor de minimis va
informa în scris întreprinderile beneficiare cu privire la cuantumul
ajutorului acordat în baza prezentei scheme și caracterul de
minimis al acestuia.

(4) Valoarea totală1 a ajutorului de minimis acordat unui
beneficiar în baza acestei scheme nu poate depăși la data
semnării contractului de finanțare echivalentul în lei a
200.000 euro.
(5) Valoarea totală a ajutorului de minimis acordat în baza
prezentei scheme unui beneficiar care își desfășoară activitatea
în sectorul transportului rutier nu poate depăși la data semnării
contractului de finanțare echivalentul în lei a 100.000 euro.
Art. 9. — Ajutorul de minimis va reprezenta maximum 90%
din valoarea totală a cheltuielilor eligibile ale proiectului. Restul
de minimum 10% din cheltuielile eligibile ale proiectului va fi
susținut din fondurile proprii ale beneficiarului.
Art. 10. — În cazul în care valoarea totală a ajutoarelor de
minimis acordate unui beneficiar pe o perioadă de 3 ani fiscali
consecutivi (indiferent de forma ajutorului de minimis sau de
obiectivul urmărit și indiferent dacă ajutorul a fost acordat din
surse naționale ori comunitare), cumulată cu valoarea alocării
financiare acordate în conformitate cu prevederile prezentei
scheme, depășește pragul de minimis menționat la art. 8,
solicitantul nu poate beneficia de prevederile schemei, nici chiar
pentru acea fracție din ajutor care nu depășește aceste
plafoane.
VIII. Cheltuieli eligibile
Art. 11. — Cheltuielile eligibile în cadrul prezentei schemei
sunt cele prevăzute în anexa nr. 1 la Ordinul ministrului
economiei și finanțelor nr. 3.345/2008 pentru aprobarea listelor
de cheltuieli eligibile pentru proiectele finanțate în cadrul
operațiunilor 2.1.1 ăProiecte de cercetare în parteneriat între
universități/instituții de cercetare-dezvoltare și întreprinderi”,
2.1.2. ăProiecte CD de înalt nivel științific la care vor participa
specialiști din străinătate” și 2.3.3 ăPromovarea inovării în cadrul
întreprinderilor” ale axei prioritare 2 ăCompetitivitate prin
cercetare, dezvoltare tehnologică și inovare” din cadrul
Programului operațional sectorial ăCreșterea competitivității
economice” 2007—2013, cu modificările și completările
ulterioare, respectiv:
— Cheltuieli pentru activitățile de cercetare industrială/
dezvoltare experimentală;
— Cheltuieli pentru obținerea și validarea drepturilor de
proprietate industrială (cu excepția întreprinderilor mari).
IX. Durata schemei
Art. 12. — Prezenta schemă se aplică de la data publicării ei
în Monitorul Oficial al României, Partea I, până la data de
31 decembrie 2013.
X. Bugetul schemei
Art. 13. — Bugetul prezentei scheme este de maximum
100 milioane lei, defalcat estimativ, după cum urmează:
An

2010

2011

2012

2013

TOTAL

Lei 20.000.000 40.000.000 30.000.000 10.000.000 100.000.000
Art. 14. — Numărul estimat de beneficiari de ajutor
de minimis este de maximum 200.
XI. Modalitatea de implementare a schemei
Art. 15. — (1) Fiecare solicitant care depune o cerere de
finanțare în cadrul prezentei scheme trebuie obligatoriu să se
înscrie în prealabil în Registrul potențialilor contractori, care se
accesează pe pagina www.rpc.ancs.ro

1 Plafoanele ajutorului de minimis sunt exprimate ca subvenție în numerar. Cifrele folosite exprimă valori brute, adică înainte de deducerea oricărui
impozit sau a altei taxe.

MONITORUL OFICIAL AL ROMÂNIEI, PARTEA I, Nr. 651/20.IX.2010
(2) Solicitantul va da o declarație pe propria răspundere
privind ajutoarele de minimis de care a beneficiat pe parcursul
precedenților 2 ani fiscali, precum și în anul fiscal în curs.
(3) Solicitantul va da o declarație pe propria răspundere că
nu a beneficiat de ajutoare din alte surse publice pentru aceleași
costuri eligibile.
(4) Administratorul schemei de minimis verifică validitatea
datelor înscrise în Registrul potențialilor contractori, concordanța
acestora cu declarațiile date de beneficiar și îndeplinirea tuturor
condițiilor impuse prin efectul prezentei scheme (domeniul de
aplicare, eligibilitatea activităților, cheltuielilor, beneficiarilor,
condițiile de acordare a ajutorului), precum și a celorlalte criterii
de eligibilitate pentru beneficiar și proiect prevăzute în Ghidul
solicitantului.
(5) Evaluarea propunerilor de proiecte se face în
concordanță cu criteriile prevăzute în cererea de propuneri de
proiecte (apel). Criteriile de evaluare pentru proiectele finanțate
prin prezenta schemă vizează: relevanța științifică și impactul
economic al proiectului; calitatea și maturitatea proiectului;
sustenabilitatea și capacitatea de operare.
(6) Administratorul schemei de ajutor de minimis va încheia
contracte de finanțare doar cu solicitanții care au obținut la
evaluare un punctaj peste pragul de calitate stabilit în cererea de
propuneri de proiecte.
(7) Administratorul schemei de minimis va acorda ajutorul de
minimis după ce va verifica, pe baza declarației pe propria
răspundere a solicitantului, că prin acordarea finanțării
nerambursabile în cadrul prezentei scheme nu se depășește
pragul de minimis.
(8) Detalierea modalității de derulare a prezentei scheme se
găsește în Ghidul solicitantului aferent operațiunii 2.1.1 ăProiecte
de cercetare în parteneriat între universități/instituții de
cercetare-dezvoltare și întreprinderi”, acesta fiind publicat pe
site-ul www.ancs.ro
XII. Reguli privind raportarea și monitorizarea ajutorului
de minimis
Art. 16. — (1) Administratorul prezentei scheme de minimis
va informa în scris beneficiarii schemei cu privire la cuantumul
ajutorului acordat în baza prezentei scheme și caracterul de
minimis al acestuia2.
(2) Schema de ajutor de minimis va fi publicată integral pe
pagina Ministerului Educației, Cercetării, Tineretului și
Sportului — Autoritatea Națională pentru Cercetare Științifică —
Organismul intermediar pentru cercetare, la adresa
www.ancs.ro, și pe pagina Ministerului Economiei, Comerțului
și Mediului de Afaceri la adresa www.minind.ro
Art. 17. — Raportarea și monitorizarea ajutoarelor de minimis
acordate în baza prezentei scheme se fac în conformitate cu
legislația comunitară și cu prevederile Regulamentului privind
procedurile de monitorizare a ajutoarelor de stat pus în aplicare
prin Ordinul președintelui Consiliului Concurenței nr. 175/2007.
2 Așa

9

Art. 18. — Furnizorul de ajutor de minimis păstrează evidența
detaliată a ajutoarelor acordate în baza prezentei scheme pe o
durată de 10 ani de la data la care ultima alocare specifică a
fost acordată în baza prezentei scheme. Această evidență
trebuie să conțină toate informațiile necesare pentru a
demonstra respectarea condițiilor impuse de legislația
comunitară în domeniul ajutorului de minimis.
Art. 19. — (1) Furnizorul are obligația de a supraveghea
permanent ajutoarele de minimis acordate, aflate în derulare, și
de a dispune măsurile care se impun în cazul încălcării
condițiilor impuse prin prezenta schemă ori prin legislația
națională sau europeană aplicabilă la momentul respectiv.
(2) Furnizorul are obligația de a transmite Consiliului
Concurenței, în formatul și în termenul prevăzute de
Regulamentul pus în aplicare prin Ordinul președintelui
Consiliului Concurenței nr. 175/2007, toate datele și informațiile
necesare pentru monitorizarea ajutoarelor de minimis la nivel
național.
(3) În cazul în care există îndoieli serioase cu privire la datele
transmise de către furnizor, Consiliul Concurenței poate să
solicite date și informații suplimentare și, după caz, să facă
verificări la fața locului.
(4) În cazul în care furnizorul nu are date definitive privind
valoarea ajutorului de minimis, acesta va transmite valori
estimative.
(5) Erorile constatate de furnizor și corecțiile legale, anulări,
recalculări, recuperări, rambursări se raportează până la data
de 31 martie a anului următor anului de raportare.
(6) Furnizorul va transmite spre informare Consiliului
Concurenței prezenta schemă în termen de 15 zile de la data
adoptării acesteia, conform art. 6 din Ordonanța de urgență a
Guvernului nr. 117/2006 privind procedurile naționale în
domeniul ajutorului de stat, aprobată cu modificări și completări
prin Legea nr. 137/2007, cu modificările și completările
ulterioare.
Art. 20. — Pe baza unei cereri scrise, furnizorul va transmite
Comisiei Europene, prin intermediul Consiliului Concurenței, în
termen de 20 de zile lucrătoare sau într-un termen mai lung
stabilit în cerere, toate informațiile pe care Comisia le consideră
necesare pentru a evalua dacă au fost respectate condițiile
prevăzute în Regulamentul (CE) nr. 1.998/2006 al Comisiei, în
special valoarea totală a ajutorului de minimis primit de o
întreprindere.
Art. 21. — Administratorul prezentei scheme are obligația de
a pune la dispoziția furnizorului de ajutor de minimis, în formatul
și în termenul solicitate de către acesta, toate datele și
informațiile necesare în vederea îndeplinirii procedurilor de
raportare și monitorizare ce cad în sarcina furnizorului conform
art. 17—20.

cum este prevăzut la art. 3 din Regulamentul CE nr. 1.998/2006 al Comisiei din 15 decembrie 2006.

10

MONITORUL OFICIAL AL ROMÂNIEI, PARTEA I, Nr. 651/20.IX.2010

MINISTERUL FINANȚELOR PUBLICE

ORDIN
pentru modificarea Normelor privind procedura de acordare a certificatului de amânare de la plata
în vamă a taxei pe valoarea adăugată și de eliberare a garanției pentru importurile de bunuri,
aprobate prin Ordinul ministrului finanțelor publice nr. 500/2007
În baza prevederilor art. 157 alin. (4) din Legea nr. 571/2003 privind Codul fiscal, cu modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
ministrul finanțelor publice emite următorul ordin:
Art. I. — Normele privind procedura de acordare a
certificatului de amânare de la plata în vamă a taxei pe valoarea
adăugată și de eliberare a garanției pentru importurile de bunuri,
aprobate prin Ordinul ministrului finanțelor publice nr. 500/2007,
publicat în Monitorul Oficial al României, Partea I, nr. 244 din
11 aprilie 2007, cu modificările ulterioare, se modifică după cum
urmează:
1. La articolul 2, litera c) va avea următorul cuprins:
ăc) au realizat în anul calendaristic precedent sau în ultimele
12 luni anterioare lunii în care se solicită eliberarea certificatului
importuri din teritorii și state terțe, astfel cum sunt definite la

art. 1252 din Codul fiscal, a căror valoare cumulată este de cel
puțin 100 milioane lei. În această valoare nu se cuprind
importurile de produse supuse accizelor armonizate;”.
2. La articolul 3, litera d) va avea următorul cuprins:
ăd) declarație pe propria răspundere privind valoarea
cumulată a importurilor din teritorii și state terțe realizate în anul
calendaristic precedent sau în ultimele 12 luni anterioare lunii în
care se solicită eliberarea certificatului;”.
Art. II. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 13 septembrie 2010.
Nr. 2.287.

MINISTERUL FINANȚELOR PUBLICE

ORDIN
privind completarea Ordinului ministrului finanțelor publice nr. 2.281/2009 pentru aplicarea
prevederilor art. 36 din Ordonanța de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiar-fiscale
În baza prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
în temeiul prevederilor art. 36 alin. (2) și (4) din Ordonanța de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiar-fiscale, aprobată prin Legea nr. 227/2009, cu modificările și
completările ulterioare,
ministrul finanțelor publice emite următorul ordin:
Art. I. — La articolul 8 din Ordinul ministrului finanțelor
publice nr. 2.281/2009 pentru aplicarea prevederilor art. 36 din
Ordonanța de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri
financiar-fiscale, publicat în Monitorul Oficial al României,
Partea I, nr. 487 din 14 iulie 2009, cu modificările și completările
ulterioare, după punctul 8 se introduce un nou punct, punctul 9,
cu următorul cuprins:

ă9. plățile efectuate în perioada 20—30 septembrie 2010,
pentru achitarea obligațiilor prevăzute la art. 50 din Ordonanța
Guvernului nr. 18/2010 cu privire la rectificarea bugetului de stat
pe anul 2010.”
Art. II. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 7 septembrie 2010.
Nr. 2.329.

MONITORUL OFICIAL AL ROMÂNIEI, PARTEA I, Nr. 651/20.IX.2010

11

ACTE ALE OFICIULUI ROMÂN
PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Hotărârii arbitrale
din data de 2 septembrie 2010 privind stabilirea modalității de repartizare a remunerațiilor
având ca sursă retransmiterea prin cablu între organismele de gestiune colectivă beneficiare
AGICOA ROMÂNIA și UPFAR—ARGOA
Având în vedere dispozițiile art. 1312 alin. (8) și art. 138 alin. (1) lit. a) din Legea nr. 8/1996 privind dreptul de autor și
drepturile conexe, cu modificările și completările ulterioare,
în baza prevederilor art. 6 alin. (1) și art. 7 din Hotărârea Guvernului nr. 401/2006 privind organizarea, funcționarea,
structura personalului și dotările necesare îndeplinirii atribuțiilor Oficiului Român pentru Drepturile de Autor, cu modificările
ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală din data de 2 septembrie 2010
privind stabilirea modalității de repartizare a remunerațiilor
având ca sursă retransmiterea prin cablu între organismele de
gestiune colectivă beneficiare AGICOA ROMÂNIA și UPFAR—

ARGOA, prevăzută în anexa care face parte integrantă din
prezenta decizie.
Art. 2. — Prezenta decizie intră în vigoare la data publicării
în Monitorul Oficial al României, Partea I.

Directorul general al Oficiului Român pentru Drepturile de Autor,
Robert Bucur
București, 6 septembrie 2010.
Nr. 269.
ANEXĂ

OFICIUL ROMÂN PENTRU DREPTURILE DE AUTOR
CORPUL DE ARBITRI
HOTĂRÂREA ARBITRALĂ

din data de 2 septembrie 2010
privind stabilirea modalității de repartizare a remunerațiilor având ca sursă retransmiterea prin cablu
între organismele de gestiune colectivă beneficiare AGICOA ROMÂNIA și UPFAR—ARGOA
COMPLETUL DE ARBITRI:

— Gheorghe Gheorghiu
— Viorel Roș
— Tănăsescu Mihai
— Țiclea Alexandru
— Vrânceanu Nicoleta
Pe rol se află cererea de arbitraj înregistrată la Oficiul Român pentru Drepturile de Autor (denumit în continuare ORDA)
cu nr. RGII/8.201 din 3 noiembrie 2009, introdusă de organismul de gestiune colectivă AGICOA ROMÂNIA (denumit în continuare
AGICOA ROMÂNIA), cu sediul în municipiul București, str. Lătea Gheorghe nr. 18, bl. C37, sc. B, ap. 66, reprezentat legal prin
administrator general Liviu Vasiliu, care solicită declanșarea procedurii de arbitraj în contradictoriu cu organismul de gestiune
colectivă Uniunea Producătorilor de Film și Audiovizual în România — Asociația Română de Gestiune a Operelor din Audiovizual
(denumit în continuare UPFAR—ARGOA), cu sediul în municipiul București, str. Dem. I. Dobrescu nr. 4—6, corp B, et. 3, camera 44,
sectorul 1, reprezentat legal prin președinte Dinu Tănase, cerere privind stabilirea modalității de repartizare între AGICOA ROMÂNIA
și UPFAR—ARGOA a remunerațiilor având ca sursă retransmiterea prin cablu pentru categoria de titulari de drepturi — producători
de opere audiovizuale, astfel cum acestea au fost stabilite prin Hotărârea arbitrală din 9 martie 2009, publicată în Monitorul Oficial
al României, Partea I, nr. 227 din 7 aprilie 2009, în baza Deciziei directorului general al ORDA nr. 44/2009.
Arbitrajul s-a desfășurat la termenele din 11 și 30 noiembrie 2009, 7 și 14 decembrie 2009, 13 aprilie 2010, 3 și 11 august
2010 și 2 septembrie 2010 la sediul ORDA din municipiul București, Str. Transilvaniei nr. 2, sectorul 1. La termenele menționate
părțile au depus înscrisuri și au avut loc dezbateri privind obiectul cauzei, aspecte consemnate în încheierile de ședință și aflate
la dosarul de arbitraj, dezbaterile fiind încheiate în ședința din 2 septembrie 2010, când părțile au formulat concluzii asupra fondului
cauzei.

12

MONITORUL OFICIAL AL ROMÂNIEI, PARTEA I, Nr. 651/20.IX.2010

În cadrul ședinței din 7 decembrie 2010, organismul de gestiune colectivă Uniunea Producătorilor de Fonograme din
România (denumit în continuare UPFR), cu sediul în municipiul București, str. Nicolae Titulescu nr. 88B, sectorul 1, reprezentat
legal prin director executiv Adina Scrioșteanu, a formulat în cauză o cerere de intervenție voluntară principală.
La termenul din 2 septembrie 2010, completul arbitral, în temeiul prevederilor art. 1312 alin. (3)—(9) din Legea nr. 8/1996
privind dreptul de autor și drepturile conexe, cu modificările și completările ulterioare, a pronunțat, cu unanimitate de voturi, prezenta
hotărâre.
COMPLETUL DE ARBITRAJ

constată următoarele:
Ca urmare a cererii de arbitraj formulate de reclamanta
AGICOA ROMÂNIA și înregistrate la ORDA cu nr. RGII/8.201
din 3 noiembrie 2009, prin care acest organism de gestiune
colectivă a solicitat stabilirea modalității de repartizare între
AGICOA ROMÂNIA și pârâta UPFAR—ARGOA a remunerațiilor
având ca sursă retransmiterea prin cablu pentru categoria de
titulari de drepturi — producători de opere audiovizuale, ORDA
(în temeiul prevederilor art. 1312 alin. (4) din Legea nr. 8/1996
privind dreptul de autor și drepturile conexe, cu modificările și
completările ulterioare, denumită în continuare Legea
nr. 8/1996) a convocat părțile la data de 12 noiembrie 2009 în
vederea desemnării prin tragere la sorți a 5 arbitri titulari care
să constituie completul de arbitraj, precum și a 3 arbitri de
rezervă. Conform procesului-verbal încheiat la data de
12 noiembrie 2009, s-a procedat la tragerea la sorți a arbitrilor
din lista prevăzută în Hotărârea Guvernului nr. 1.287/2002
privind numirea membrilor corpului de arbitri de pe lângă Oficiul
Român pentru Drepturile de Autor. Ulterior, prin Adresa
nr. RGII/8.312 din 16 noiembrie 2009, ORDA, în conformitate
cu prevederile art. 1312 alin. (5) din Legea nr. 8/1996, a
convocat pentru data de 17 noiembrie 2009, la sediul său din
municipiul București, Str. Transilvaniei nr. 2, sectorul 1, arbitrii
desemnați și părțile, în vederea constituirii completului de
arbitraj. La ședința din data de 17 noiembrie 2009, ORDA a luat
act de retragerea din completul de arbitraj a arbitrilor titulari
Flavius Baias și Lucian Mihai, respectiv a arbitrului de rezervă
Adrian Vasiliu, astfel încât au fost convocați pentru participarea
în cadrul arbitrajului arbitrii de rezervă desemnați, și anume
Mihai Tănăsescu și Nicoleta Vrânceanu. Conform procesuluiverbal încheiat, completul de arbitraj s-a constituit la data de
17 noiembrie 2009, când arbitrii au stabilit onorariul, primul
termen, locul arbitrajului și au informat părțile despre aceste
aspecte.
Prin cererea de arbitraj formulată, AGICOA ROMÂNIA
solicită stabilirea modalității de împărțire între AGICOA
ROMÂNIA și UPFAR—ARGOA a remunerației pentru categoria
de titulari de drepturi — producători de videograme, astfel cum
această remunerație a fost stabilită prin Hotărârea arbitrală din
9 martie 2009 având ca obiect forma finală a Metodologiei
privind stabilirea remunerațiilor cuvenite titularilor de drepturi de
autor și titularilor de drepturi conexe pentru retransmiterea prin
cablu, publicată în Monitorul Oficial al României, Partea I,
nr. 227 din 7 aprilie 2009, în baza Deciziei directorului general al
ORDA nr. 44/2009, în sensul împărțirii în cote de 99% în
favoarea AGICOA ROMÂNIA și de 1% în favoarea UPFAR—
ARGOA. În motivarea cererii de arbitraj, în conformitate cu
prevederile art. 1231 alin. (1) lit. g) și alin. (2), coroborat cu
art. 121 alin. (5) din Legea nr. 8/1996, AGICOA ROMÂNIA arată
că negocierile pentru împărțirea procentelor datorate de
utilizatori se poartă pentru categorii de drepturi și organisme de
gestiune colectivă, așa cum de altfel rezultă și din Hotărârea
arbitrală din 9 martie 2009. În acest sens, AGICOA ROMÂNIA
arată că a invitat în mai multe rânduri la negociere pe pârâta
UPFAR—ARGOA, cu scopul de a ajunge la o înțelegere privind
împărțirea drepturilor patrimoniale conexe cuvenite
retransmiterii prin cablu, însă pârâta nu a dat curs invitațiilor la
negociere, fapt ce a determinat AGICOA ROMÂNIA să inițieze

procedura de arbitraj. Totodată, AGICOA ROMÂNIA arată că, în
conformitate cu prevederile art. 121 alin. (2) din Legea
nr. 8/1996, coroborat cu art. 82 alin. (1) din Legea
audiovizualului nr. 504/2002, cu modificările și completările
ulterioare, potrivit căruia ăOrice distribuitor [...] are obligația să
includă în oferta sa serviciile de programe ale Societății Române
de Televiziune destinate publicului din România, precum și alte
servicii de programe [...] ale radiodifuzorilor privați, aflați sub
jurisdicția României, în limita a 25% din numărul total de servicii
de programe distribuite prin rețeaua respectivă”, în speță se
aplică regula ămust carry”, conform căreia programele
radiodifuzorilor privați aflați sub jurisdicția României sunt excluse
de la calculul remunerațiilor pentru retransmiterea prin cablu și,
astfel, producătorii români de opere audiovizuale sunt excluși
de la calculul remunerațiilor, UPFAR—ARGOA urmând să
primească remunerații doar pentru acei membri titulari de
drepturi conexe în materie de opere audiovizuale cu sediul în
afara țării, al căror număr este foarte restrâns raportat la
numărul de membri deținut de AGICOA ROMÂNIA. Istoricul
contractual dintre Asociația Internațională de Gestiune Colectivă
a Operelor Audiovizuale, membră a AGICOA ROMÂNIA —
AGICOA CH, și UPFAR—ARGOA are la bază un contract de
cooperare derulat până la data de 28 iunie 2008, în baza căruia
UPFAR—ARGOA a reprezentat interesele AGICOA CH în
privința colectării remunerației aferente repertoriului de opere și
repartizării către titularii de drepturi a remunerațiilor aferente
dreptului de retransmitere prin cablu rezultate din retransmiterea
programelor TV în România. Astfel, împărțirea remunerațiilor
solicitată de către AGICOA ROMÂNIA se justifică îndeosebi prin
vastul repertoriu de membri titulari de drepturi de autor în
materie de opere audiovizuale pe care îl gestionează.
Prin întâmpinarea formulată, UPFAR—ARGOA solicită
suspendarea arbitrajului până la soluționarea definitivă și
irevocabilă a tuturor litigiilor care privesc legalitatea constituirii,
avizării și funcționării AGICOA ROMÂNIA și de dezlegarea
cărora atârnă existența sau inexistența drepturilor pretinse de
către reclamantă. Totodată, UPFAR—ARGOA arată că pe rolul
Curții de Apel București se află soluționarea apelului formulat
împotriva Hotărârii arbitrale din 9 martie 2009, apel ce vizează
și de care atârnă, de asemenea, soluționarea cererii de arbitraj.
La termenul de arbitraj din data de 7 decembrie 2009, UPFR
a formulat cerere de intervenție voluntară principală, solicitând
respingerea în parte a acțiunii formulate de către reclamantă, în
sensul stabilirii remunerației ce i se cuvine acesteia din partea
ce revine UPFAR—ARGOA, după deducerea din cota
procentuală de 0,5% ce revine tuturor producătorilor de
videograme a procentului de 30% ce aparține producătorilor de
videoclipuri muzicale și alte materiale audiovizuale, reprezentați
de UPFR, procent stabilit prin Hotărârea arbitrală din
20 noiembrie 2007, publicată în Monitorul Oficial al României,
Partea I, nr. 836 din 6 decembrie 2007 în baza Deciziei
directorului general al ORDA nr. 369/2007, rămasă definitivă și
irevocabilă prin Decizia civilă nr. 264A din 2 decembrie 2008 a
Curții de Apel București. Totodată, UPFR arată că cererea
înaintată de AGICOA ROMÂNIA este inadmisibilă deoarece, în
calitate de organism de gestiune colectivă constituit ulterior
stabilirii Metodologiei privind remunerațiile aferente retransmiterii
prin cablu și chiar ulterior încheierii Protocolului de stabilire a
colectorului unic, în condițiile în care drepturile și interesele
membrilor săi au fost reprezentate în cadrul acestor etape de

13

MONITORUL OFICIAL AL ROMÂNIEI, PARTEA I, Nr. 651/20.IX.2010
UPFAR—ARGOA, reclamanta AGICOA ROMÂNIA nu poate
solicita decât un procent din remunerațiile ce se cuvin UPFAR—
ARGOA, respectiv din cele 70% rămase după deducerea
procentului de 30% cuvenit producătorilor de videograme
reprezentați de UPFR.
Prin răspunsul la întâmpinare, AGICOA ROMÂNIA solicită
respingerea cererii de suspendare a procedurii de arbitraj ca
nefondată, având în vedere considerentele precizate în
răspunsul la întâmpinare.
Prin notele de ședință formulate cu ocazia termenului din
7 decembrie 2009, pârâta UPFAR—ARGOA solicită:
— respingerea ca neîntemeiată a propunerii AGICOA
ROMÂNIA de împărțire a remunerației cuvenite titularilor de
drepturi conexe, anume producători de videograme, respectiv a
procentului de 99% în favoarea AGICOA ROMÂNIA și de 1% în
favoarea UPFAR—ARGOA;
— încuviințarea unei împărțiri echitabile a remunerației
cuvenite pentru categoria de titulari de drepturi producători de
videograme, în conformitate cu utilizarea reală a repertoriului
activ al fiecărui organism de gestiune colectivă, respectiv 55%
în favoarea producătorilor gestionați de AGICOA ROMÂNIA și
45% în favoarea UPFAR—ARGOA.
Totodată, UPFAR—ARGOA reiterează poziția sa de a nu
recunoaște legalitatea AGICOA ROMÂNIA, și, implicit,
legitimitatea oricărei cereri formulate de către această entitate,
considerând că acțiunea formulată de către AGICOA ROMÂNIA
este neîntemeiată, nedovedită și abuzivă.
Prin încheierea de ședință din data de 14 decembrie 2009,
completul de arbitraj, în conformitate cu prevederile art. 49 din
Codul de procedură civilă, admite în principiu cererea de
intervenție formulată de către UPFR, întrucât intervenienta
justifică un interes legitim pentru a participa în cadrul procedurii.
Totodată, deliberând asupra cererii de suspendare a arbitrajului,
formulată de către UPFAR—ARGOA în temeiul dispozițiilor
art. 244 alin. (1) din Codul de procedură civilă, completul de
arbitraj respinge această cerere întrucât dezlegarea prezentei
cauze nu atârnă de pricinile arătate: avizul dat de ORDA la
înființarea AGICOA ROMÂNIA este un act administrativ ce se
bucură de prezumția de legalitate, hotărârea judecătorească
privind înființarea AGICOA ROMÂNIA se află în puterea lucrului
judecat și contestarea unui arbitraj anterior privește un alt
aspect. De asemenea, completul de arbitraj admite proba cu
înscrisuri pentru toate părțile aflate în arbitraj și proba cu
monitorizarea operelor aflate în repertoriul organismelor de
gestiune colectivă AGICOA ROMÂNIA și UPFAR—ARGOA de
către societatea specializată ARMADATA — S.R.L.
Monitorizarea este realizată pe o perioadă de 3 luni, calculate de
la data începerii monitorizării. În acest sens, UPFAR—ARGOA,
partea care a solicitat administrarea acestei probe, va formula
cerere către societatea menționată anterior, prin care va preciza
durata monitorizării, precum și faptul că monitorizarea are ca
obiect stabilirea ponderii utilizării operelor din repertoriul celor
două organisme de gestiune colectivă AGICOA ROMÂNIA și
UPFAR—ARGOA în retransmiterea prin cablu. Repertoriul
organismelor de gestiune colectivă este comunicat societății de
monitorizare, într-un format specificat de aceasta, în vederea
efectuării monitorizării. Costurile administrării acestei probe sunt
suportate de partea care a solicitat proba, respectiv organismul
de gestiune colectivă UPFAR—ARGOA. Pe durata monitorizării
se suspendă arbitrajul prin acordul părților.
De asemenea, prin aceeași încheiere de ședință completul
arbitral a decis că începând cu data de 17 decembrie 2009 și pe
perioada monitorizării arbitrajul este suspendat, urmând a fi
reluat după prezentarea raportului de monitorizare.
Prin încheierea de ședință din data de 13 aprilie 2010,
completul de arbitraj respinge cererea de repunere pe rol

formulată de AGICOA ROMÂNIA ca fiind nefondată, constatând
că motivele care au stat la baza suspendării se mențin în sensul
în care monitorizarea și analiza datelor nu au fost finalizate până
la această dată.
Prin Adresa înregistrată la ORDA cu nr. RGII/9.087 din
30 iulie 2010, societatea ARMADATA — S.R.L. depune la ORDA
raporturile de expertiză privind monitorizarea operelor,
comunicate de ORDA completului și părților la termenul din
3 august 2010, astfel arbitrajul este reluat, încetând
suspendarea acestuia.
La termenul din 2 septembrie 2010, părțile au depus
concluzii scrise, arătând — în esență — următoarele:
AGICOA ROMÂNIA arată caracterul viciat al monitorizării
efectuate de către societatea ARMADATA — S.R.L., care a
monitorizat exclusiv programe românești, contrar dispozițiilor
completului arbitral; dacă s-ar aplica criterii corecte de
identificare a repertoriului și de alocare a operelor din repertoriul
celor două organisme de gestiune colectivă și apoi s-ar aplica
criterii corecte de calcul (durată, audiență și cotă de piață) a
utilizării operelor din cele două repertorii, s-ar constata că
ponderea difuzării operelor din repertoriul AGICOA ROMÂNIA
de către programele românești este de 62,1%, în timp ce aceea
a UPFAR—ARGOA este de 37,5%.
UPFAR—ARGOA solicită respingerea ca neîntemeiată a
cererii AGICOA ROMÂNIA de împărțire a remunerației cuvenite
pentru categoria de titulari de drepturi conexe, respectiv
producători de opere audiovizuale, respectiv de 99% în
favoarea AGICOA ROMÂNIA și de 1% în favoarea UPFAR—
ARGOA, iar în situația în care completul va trece peste această
primă cerere, UPFAR—ARGOA solicită admiterea în parte a
cererii arbitrale a AGICOA ROMÂNIA, în sensul încuviințării unei
împărțiri echitabile a remunerației, în conformitate cu utilizarea
reală a repertoriului activ al fiecărui organism de gestiune
colectivă legal creat și îndrituit la gestionarea acestor sume, în
următorul procentaj: 76,5% în favoarea UPFAR—ARGOA și
23,5% în favoarea AGICOA ROMÂNIA. Totodată, UPFAR—
ARGOA solicită respingerea ca neîntemeiată a cererii de
intervenție formulate de către UPFR, deoarece UPFR nu este un
organism de gestiune colectivă a drepturilor producătorilor de
videograme, ci gestionează doar drepturile producătorilor de
fonograme.
UPFR solicită respingerea în parte a cererii de împărțire a
procentului de 0,5% numai între AGICOA ROMÂNIA și
UPFAR—ARGOA, întrucât 30% din cota procentuală de 0,5%
ce se cuvine tuturor producătorilor de videograme au fost deja
atribuite UPFR, în calitate de reprezentant al producătorilor de
videoclipuri muzicale și alte materiale audiovizuale, prin
Hotărârea arbitrală din 20 noiembrie 2007, publicată în Monitorul
Oficial al României, Partea I, nr. 836 din 6 decembrie 2007, în
baza Deciziei directorului general al ORDA nr. 369/2007,
rămasă definitivă și irevocabilă prin Decizia civilă nr. 264A din
2 decembrie 2008 a Curții de Apel București. Totodată, UPFR
solicită următoarea modalitate de repartizare a remunerațiilor:
10,6% în favoarea AGICOA ROMÂNIA și 34,5% în favoarea
UPFAR—ARGOA, conform raportului de expertiză, respectiv
30% în favoarea UPFR, iar restul de 24,3% să fie reținut de
către organismul colector unic UCMR—ADA pentru producătorii
de înregistrări audiovizuale neidentificați în niciunul dintre
repertoriile organismelor beneficiare.
*
*

*

Analizând actele și lucrările dosarului, completul de arbitraj
reține următoarele:
Completul de arbitraj este legal învestit și are competența de
a soluționa cererea de arbitraj formulată de reclamanta AGICOA
ROMÂNIA în contradictoriu cu pârâta UPFAR—ARGOA și cu

14

MONITORUL OFICIAL AL ROMÂNIEI, PARTEA I, Nr. 651/20.IX.2010

intervenienta UPFR, în vederea stabilirii modalității de
repartizare între AGICOA ROMÂNIA și UPFAR—ARGOA a
remunerațiilor având ca sursă retransmiterea prin cablu pentru
categoria de titulari de drepturi — producători de videograme, în
temeiul prevederilor art. 1312 din Legea nr. 8/1996, cu
modificările și completările ulterioare.
Completul de arbitraj constată că UPFAR—ARGOA a acționat
în calitate de colector unic pentru remunerațiile având ca sursă
retransmiterea prin cablu pentru categoria de titulari de drepturi —
producători de opere audiovizuale, remunerații din care, prin
Hotărârea arbitrală din 9 martie 2009, publicată în Monitorul
Oficial al României, Partea I, nr. 227 din 7 aprilie 2009, în baza
Deciziei directorului general al ORDA nr. 44/2009, rămasă
definitivă și irevocabilă prin respingerea apelului, s-a acordat
UPFR un procent de 30%. Ulterior a fost înființată AGICOA
ROMÂNIA care a solicitat UPFAR—ARGOA împărțirea acestor
remunerații, fără a fi chemată la negociere UPFR, motiv pentru
care UPFR a formulat cerere de intervenție. Rezultă că
organismele de gestiune colectivă nu au întreprins negocieri
pentru o nouă împărțire a remunerațiilor menționate și, pe cale
de consecință, constituie obiect al prezentului arbitraj stabilirea
modalității de repartizare a remunerațiilor având ca sursă
retransmiterea prin cablu pentru categoria de titulari de drepturi —
producători de opere audiovizuale, între organismele de gestiune
colectivă AGICOA ROMÂNIA și UPFAR—ARGOA, cu respectarea
remunerației cuvenite UPFR, acestora revenindu-le 70% din
remunerații.
Prin întâmpinare, UPFAR—ARGOA a solicitat încuviințarea
unei împărțiri echitabile a remunerației cuvenite pentru categoria
de titulari de drepturi producători de videograme, în conformitate
cu utilizarea reală a repertoriului activ al fiecărui organism de
gestiune colectivă, respectiv 55% în favoarea producătorilor
gestionați de AGICOA ROMÂNIA și 45% în favoarea UPFAR—
ARGOA, pentru ca în concluziile scrise să propună 76,5% în
favoarea UPFAR—ARGOA și 23,5% în favoarea AGICOA
ROMÂNIA.
AGICOA ROMÂNIA, în concluziile scrise, arată că raportul
întocmit de ARMADATA — S.R.L. privește monitorizarea a circa

80% din programele românești (potrivit datelor din sursa
Mediametrie-Europadata TV Worldwide-Armadata), fără a avea
în vedere canalele internaționale unde este mult mai bine
reprezentată, și propune ca remunerația să fie împărțită în
funcție de ponderea difuzării repertoriului celor două organisme
de gestiune colectivă, respectiv AGICOA ROMÂNIA 62,1% și
UPFAR—ARGOA 37,5%.
Se constată că cele două organisme de gestiune colectivă își
recunosc drepturile, aspectul litigios privind procentul ce se
cuvine fiecăruia din remunerațiile menționate mai sus.
Din conținutul raportului ARMADATA — S.R.L. reiese că au fost
monitorizate programele românești, fiind difuzate 58.396 opere,
dintre care: 34,5% aparțin repertoriului UPFAR—ARGOA, 10,6%
aparțin repertoriului AGICOA ROMÂNIA, 0,4% aparțin ambelor
repertorii, 54,3% nu au fost identificate în niciun repertoriu, iar
0,3% sunt erori. Rezultă că sunt în afara repertoriilor celor două
organisme de gestiune colectivă 54,3% din totalul operelor
difuzate, fără a se indica vreun element de identificare. În
concluziile scrise ale UPFAR—ARGOA se afirmă că pentru aceste
opere nu există contracte de mandat cu titularii operelor, însă ele
generează remunerații care trebuie colectate, conform gestiunii
obligatorii, de către UPFAR—ARGOA și AGICOA ROMÂNIA.
AGICOA ROMÂNIA nu a făcut vreo referire la aceste opere.
Completul de arbitraj constată că 30% din remunerațiile de
0,5% având ca sursă retransmiterea prin cablu pentru categoria
de titulari de drepturi — producători de opere audiovizuale revin
UPFR, așa cum s-a decis prin Hotărârea arbitrală din 9 martie
2009, publicată în Monitorul Oficial al României, Partea I, nr. 227
din 7 aprilie 2009, în baza Deciziei directorului general al ORDA
nr. 44/2009, rămasă definitivă și irevocabilă prin respingerea
apelului, că AGICOA ROMÂNIA a recunoscut UPFAR—ARGOA
o cotă de 37,5%, iar UPFAR—ARGOA a recunoscut AGICOA
ROMÂNIA o cotă de 23,5%, procente care însumate înseamnă
91%. Pentru echitate, completul de arbitraj hotărăște ca
diferența de 9% să se împartă în mod egal între cele două părți.
Față de considerentele expuse, completul de arbitraj

H O T Ă R Ă Ș T E:

Admite cererea de intervenție formulată de UPFR și constată că îi revin 30% din remunerațiile de 0,5% având ca sursă
retransmiterea prin cablu pentru categoria de titulari de drepturi — producători de opere audiovizuale revin UPFR, așa cum
s-a decis prin Hotărârea arbitrală din 9 martie 2009, publicată în Monitorul Oficial al României, Partea I, nr. 227 din 7 aprilie 2009,
în baza Deciziei directorului general al ORDA nr. 44/2009, rămasă definitivă și irevocabilă prin respingerea apelului.
Admite în parte cererea de arbitraj introdusă de reclamanta AGICOA ROMÂNIA în contradictoriu cu pârâta UPFAR—
ARGOA și, în consecință:
Stabilește împărțirea procentului de 70% din remunerația de 0,5% în cotele următoare:
— 28% pentru AGICOA ROMÂNIA; și
— 42% pentru UPFAR—ARGOA.
Pronunțată astăzi, 2 septembrie 2010, la sediul ORDA din municipiul București, Str. Transilvaniei nr. 2, sectorul 1.
Executorie de la data publicării sale în Monitorul Oficial al României, Partea I.
Cu apel în termen de 30 de zile de la data publicării în Monitorul Oficial al României, Partea I.

COMPLETUL DE ARBITRAJ

Gheorghe Gheorghiu
Viorel Roș
Tănăsescu Mihai
Țiclea Alexandru
Vrânceanu Nicoleta

MONITORUL OFICIAL AL ROMÂNIEI, PARTEA I, Nr. 651/20.IX.2010

15

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru completarea Normelor privind informațiile pe care asigurătorii și intermediarii
în asigurări trebuie să le furnizeze clienților, precum și alte elemente pe care trebuie
să le cuprindă contractul de asigurare, puse în aplicare prin Ordinul președintelui
Comisiei de Supraveghere a Asigurărilor nr. 23/2009
Potrivit Hotărârii Consiliului Comisiei de Supraveghere a Asigurărilor din data de 29 iunie 2010, prin care s-au adoptat
completările Normelor privind informațiile pe care asigurătorii și intermediarii în asigurări trebuie să le furnizeze clienților, precum
și alte elemente pe care trebuie să le cuprindă contractul de asigurare, puse în aplicare prin Ordinul președintelui Comisiei de
Supraveghere a Asigurărilor nr. 23/2009,
în temeiul prevederilor art. 4 alin. (26) și (27) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare,
președintele Comisiei de Supraveghere a Asigurărilor emite următorul ordin:
Art. I. — Normele privind informațiile pe care asigurătorii și
intermediarii în asigurări trebuie să le furnizeze clienților, precum
și alte elemente pe care trebuie să le cuprindă contractul de
asigurare, puse în aplicare prin Ordinul președintelui Comisiei
de Supraveghere a Asigurărilor nr. 23/2009, publicat în Monitorul
Oficial al României, Partea I, nr. 908 din 23 decembrie 2009, se
completează după cum urmează:
1. După articolul 5 se introduc trei noi articole, articolele
51—53, cu următorul cuprins:
ăArt. 51. — (1) Înainte de încheierea unui contract de
asigurare de viață, asigurătorii sunt obligați să realizeze analiza
nevoilor financiare ale clientului, pe baza căreia vor recomanda
ulterior o soluție financiară acestuia.
(2) Analiza nevoilor se va face pe baza unui document
denumit «Formular de analiză a nevoilor clienților», în cadrul
primelor întâlniri cu clientul, înainte de a i se propune acestuia
o soluție financiară.
(3) Formularul prevăzut la alin. (2) va fi întocmit în două
exemplare și va fi semnat de ambele părți, iar un exemplar va fi
înmânat clientului, celălalt rămânând la asigurător. Dacă clientul
nu dorește să furnizeze anumite informații, el va trebui să
certifice acest lucru sub semnătură.
(4) Pe baza rezultatului analizei, asigurătorii fac o
recomandare scrisă clienților, soluția propusă trebuind să fie în
concordanță cu acesta.
(5) Prin Formularul de analiză a nevoilor clienților trebuie
evaluate cel puțin următoarele informații minimale:
a) datele personale ale clienților și datele despre situația
familială, relevante pentru identificarea nevoilor (nume,
prenume, adresă de corespondență, adresă de e-mail, număr
de telefon, profesie, stare civilă, date despre soț/soție și copii);
b) date despre situația financiară prezentă a clienților
(venituri, cheltuieli, venit disponibil);
c) obiectivele financiare pe termen lung ale clienților și
prioritizarea lor.
(6) În cazul în care polița oferită este o poliță unit-linked sau
index-linked, în vederea evitării asumării prin contractul de
asigurare a unui risc mai mare decât toleranța clientului, în
Formularul de analiză a nevoilor clienților se va include o
secțiune aparte, de determinare a profilului de risc al clientului,
pe baza căruia să se facă recomandarea unui tip de contract de
asigurare și fond de investiții potrivite profilului de risc rezultat.
Art. 52. — (1) Înainte de încheierea unui contract de
asigurare de viață, în momentul prezentării unui fond de investiții

asociat unei polițe de asigurare de tip unit-linked, clientului îi va
fi înmânat prospectul fondului de investiții în care vor fi investite
primele de asigurare.
(2) În cadrul prospectului menționat la alin. (1) trebuie
prezentate cel puțin următoarele informații minimale:
a) definiții pentru cei mai importanți termeni (activul total al
fondului, activul net al fondului, administratorul, benchmark/
indice de referință, instrumentele financiare, unitatea de fond,
performanța);
b) politica de investiții;
c) benchmark (un standard sau un indice de referință față de
care se compară performanța fondului de investiții în care vor fi
investite primele de asigurare);
d) limite pe clase de active din care să reiasă profilul de risc;
e) durata de investiție minimă recomandată;
f) nivelul și structura taxelor;
g) garanțiile asigurătorului (detalierea garanțiilor oferite de
asigurător sau menționarea absenței acestor garanții; în cazul
programelor de investiții care nu oferă garanții se va menționa
că asigurătorul nu garantează valoarea investiției sau valoarea
primelor plătite și se va face mențiunea că riscul investiției
aparține contractantului);
h) o declinare a responsabilității referitoare la garantarea
unor performanțe viitoare bazate pe realizările anterioare.
Art. 53. — (1) Pentru ca asiguratul să aibă o imagine clară și
completă asupra contractului de asigurare, înainte de încheierea
unui contract de asigurare de viață asigurătorul trebuie să
prezinte o proiecție (evoluția detaliată a contractului), care va fi
întocmită în două exemplare și va fi semnată de ambele părți, iar
un exemplar va fi înmânat clientului, celălalt rămânând la
asigurător.
(2) Proiecția (evoluția detaliată a contractului) va cuprinde
cel puțin următoarele informații:
a) detaliile persoanei asigurate (nume, prenume, vârstă,
sex);
b) detaliile poliței de asigurare (tip, durată, frecvență de
plată);
c) evoluția sumei asigurate;
d) evoluția primelor plătite;
e) evoluția valorii contului (pentru polițele de tip unitlinked)/evoluția contului de participare la profit (pentru polițele
tradiționale);
f) evoluția valorii de răscumpărare;
g) evoluția sumei asigurate reduse;

16

MONITORUL OFICIAL AL ROMÂNIEI, PARTEA I, Nr. 651/20.IX.2010

h) costurile de administrare, care vor fi prezentate separat
doar dacă structura costurilor permite acest lucru;
i) în afara scenariului cu 0% randament (valoarea unităților
constantă), prezentarea simultană a încă două scenarii de
performanță a randamentelor fondurilor de investiții: unul
pesimist și unul optimist;
j) o declinare a responsabilității referitoare la garantarea
evoluției contractului de asigurare conform proiecției prezentate,
în cazul în care nu există garanții.”

2. După articolul 11 se introduce un nou articol, articolul 12,
cu următorul cuprins:
ăArt. 12. — Asigurătorii au obligația întocmirii documentelor
și furnizării informațiilor menționate la art. 51—53, în termen de
un an de la data publicării prezentului ordin în Monitorul Oficial
al României, Partea I.”
Art. II. — Asigurătorii, precum și direcțiile de specialitate din
cadrul Comisiei de Supraveghere a Asigurărilor vor asigura
ducerea la îndeplinire a prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 6 septembrie 2010.
Nr. 11.

RECTIFICĂRI
La Hotărârea Guvernului nr. 761/2010 privind înființarea Societății Comerciale de Producere a Energiei Electrice
și Termice ăElectrocentrale Paroșeni” — S.A., filială a Societății Comerciale de Producere a Energiei Electrice și
Termice ăTermoelectrica” — S.A. București, publicată în Monitorul Oficial al României, Partea I, nr. 560 din 9 august
2010, se fac următoarele rectificări (care nu aparțin Redacției ăMonitorul Oficial, Partea I”):
— la art. 2, în loc de: ă localitatea Paroșeni, str. Paroșeni nr. 20, județul Hunedoara.” se va citi: ă localitatea
Vulcan, str. Paroșeni nr. 20, județul Hunedoara.”;
— în anexă, la art. 3, în loc de: ă orașul Paroșeni, str. Paroșeni nr. 20, județul Hunedoara.” se va citi:
ă localitatea Vulcan, str. Paroșeni nr. 20, județul Hunedoara.”

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 651/20.IX.2010 conține 16 pagini.

Prețul: 3,20 lei

&JUYDGY|446373]
ISSN 1453—4495

