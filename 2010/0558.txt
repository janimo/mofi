PARTEA I

Anul 178 (XXII) — Nr. 558

Luni, 9 august 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

644.
747.

775.

776.

— Hotărâre pentru modificarea anexei nr. 1 la Legea
nr. 55/2006 privind siguranța feroviară ......................

2–5

— Hotărâre privind darea în administrarea
Secretariatului de Stat pentru Culte a unui imobil
proprietate publică a statului și în folosința gratuită a
Episcopiei Sloboziei și Călărașilor..............................

6

— Hotărâre pentru modificarea și completarea
Hotărârii Guvernului nr. 141/2010 privind înființarea,
organizarea și funcționarea Autorității Naționale pentru
Sport și Tineret ..........................................................

7–10

— Hotărâre privind organizarea și funcționarea
direcțiilor județene pentru sport și tineret, respectiv a
Direcției pentru Sport și Tineret a Municipiului
București ....................................................................

11–12

DECIZII ALE PRIMULUI-MINISTRU
205.

— Decizie privind încetarea, prin acordul părților, a
raportului de serviciu al domnului Ioan Nicolescu,
secretar general în cadrul Ministerului Finanțelor
Publice........................................................................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.871/C. — Ordin al ministrului justiției pentru aprobarea
Regulamentului privind definitivarea în funcție și
promovarea în grade profesionale a personalului din
serviciile de probațiune ..............................................

13–16

2

MONITORUL OFICIAL AL ROMÂNIEI, PARTEA I, Nr. 558/9.VIII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea anexei nr. 1 la Legea nr. 55/2006
privind siguranța feroviară
În temeiul art. 108 din Constituția României, republicată, și al art. 26 din
Legea nr. 55/2006 privind siguranța feroviară,
Guvernul României adoptă prezenta hotărâre.
Articol unic. — Anexa nr. 1 ăIndicatori de siguranță comuni (I.S.C.)” la Legea
nr. 55/2006 privind siguranța feroviară, publicată în Monitorul Oficial al României,
Partea I, nr. 322 din 10 aprilie 2006, se modifică și se înlocuiește cu anexa la
prezenta hotărâre.
*
*
*
Prezenta hotărâre a Guvernului transpune Directiva 2009/149/CE a Comisiei
din 27 noiembrie 2009 de modificare a Directivei 2004/49/CE a Parlamentului
European și a Consiliului cu privire la indicatorii de siguranță comuni și la metodele
comune de calcul al costului accidentelor, publicată în Jurnalul Oficial al Uniunii
Europene nr. L 313 din 28 noiembrie 2009.
PRIM-MINISTRU

EMIL BOC
Contrasemnează:
Ministrul transporturilor
și infrastructurii,
Radu Mircea Berceanu
Șeful Departamentului
pentru Afaceri Europene,
Bogdan Mănoiu
București, 7 iulie 2010.
Nr. 644.
ANEXĂ
(Anexa nr. 1 la Legea nr. 55/2006)

I N D I C AT O R I D E S I G U R A N Ț Ă C O M U N I

Indicatorii de siguranță comuni se raportează anual de către
Autoritatea de Siguranță Feroviară Română. Prima perioadă de
raportare este anul 2010.
Indicatorii referitori la activitățile prevăzute la art. 2 alin. (2) lit. a)
și b) trebuie luați în considerare separat, dacă sunt prezentați.
Dacă sunt descoperite noi fapte sau erori după prezentarea
raportului, indicatorii pentru un anumit an sunt modificați sau
corectați de către Autoritatea de Siguranță Feroviară Română
cu prima ocazie convenabilă, dar cel mai târziu în următorul
raport anual.
Pentru indicatorii referitori la accidente prevăzuți la pct. 1,
Regulamentul (CE) nr. 91/2003 al Parlamentului European și al
Consiliului din 16 decembrie 2002 privind statisticile din
transportul feroviar se aplică în măsura în care informațiile sunt
disponibile.
1. Indicatori referitori la accidente
1.1. Număr total și relativ (pe tren-kilometru) de accidente
semnificative și o defalcare a acestora pe următoarele tipuri de
accidente:
— coliziuni de trenuri, inclusiv coliziuni cu obstacole aflate în
spațiul gabaritului de liberă trecere;
— deraieri de trenuri;
— accidente la trecerile la nivel, inclusiv accidente în care
sunt implicați pietoni la trecerile la nivel;

— accidentări de persoane cauzate de material rulant în
mișcare, cu excepția sinuciderilor;
— incendii ale materialului rulant;
— altele.
Fiecare accident semnificativ este raportat la tipul de
accident primar, chiar dacă consecințele accidentului secundar
sunt mai grave, de exemplu un incendiu în urma unei deraieri.
1.2. Număr total și relativ (tren-kilometru) de persoane grav
rănite și ucise pe tip de accident, împărțit în următoarele
categorii:
— călători (de asemenea, în raport cu numărul total de
călători-kilometri și de călători pe tren-kilometru);
— angajați, inclusiv personalul contractanților;
— utilizatori ai trecerilor la nivel;
— persoane neautorizate aflate în incintele feroviare;
— altele.
2. Indicatori referitori la mărfuri periculoase
Număr total și relativ (pe tren-kilometru) de accidente care
implică transportul de mărfuri periculoase, împărțit în
următoarele categorii:
— accidente care implică cel puțin un vehicul feroviar
transportând mărfuri periculoase, astfel cum este definit în
apendice;

MONITORUL OFICIAL AL ROMÂNIEI, PARTEA I, Nr. 558/9.VIII.2010
— numărul accidentelor de acest fel în care se eliberează
substanțe periculoase.
3. Indicatori referitori la sinucideri
Număr total și relativ (pe tren-kilometru) de sinucideri
4. Indicatori referitori la precursori ai accidentelor
Număr total și relativ (pe tren-kilometru) de:
— șine rupte;
— șerpuiri ale căii;
— defecțiuni de semnalizare rezultând într-o stare periculoasă
a semnalului;
— depășiri ale unui semnal de pericol;
— ruperi de roți și osii la materialul rulant aflat în serviciu.
Toți precursorii trebuie raportați, atât cei care conduc la
accidente, cât și cei care nu conduc la accidente. Precursorii
care conduc la accidente sunt raportați la I.S.C. privind
precursorii; dacă sunt grave, accidentele care au loc sunt
raportate la I.S.C. referitori la accidente la care se face referire
la pct. 1.
5. Indicatori pentru calculul impactului economic al
accidentelor
Total în euro și relativ (pe tren-kilometru), pentru:
— numărul deceselor și al vătămărilor grave multiplicat cu
valoarea prevenirii unui deces sau a unei vătămări grave (Value
of Preventing a Casualty — VPC);
— costul pagubelor cauzate mediului înconjurător;
— costul pagubelor materiale cauzate materialului rulant sau
infrastructurii;
— costul întârzierilor cauzate de accidente.
Autoritatea de Siguranță Feroviară Română raportează fie
impactul economic al tuturor accidentelor, fie numai impactul
economic al accidentelor grave. Această alegere trebuie să fie
indicată în mod clar în raportul anual la care se face referire la
art. 18.
VPC înseamnă valoarea pe care societatea o atribuie
prevenirii deceselor sau vătămărilor grave și nu reprezintă, ca
atare, o referință pentru compensațiile dintre părțile implicate în
accidente.
6. Indicatori referitori la siguranța tehnică a infrastructurii
și la implementarea acesteia
6.1. Procentaj de linii dotate cu un sistem de protecție
automată a trenurilor (ATP) în funcțiune, procentaj de tren - km
utilizând sisteme ATP operaționale
6.2. Număr de treceri la nivel (total, pe kilometru de linie și pe
lungime desfășurată) pentru următoarele 8 tipuri:
a) treceri la nivel active, echipate cu:
(i) sistem automat de avertizare a utilizatorilor trecerii la
nivel;
(ii) sistem automat de protecție a utilizatorilor trecerii la
nivel;
(iii) sistem automat de protecție și avertizare a
utilizatorilor trecerii la nivel;
(iv) sistem automat de protecție și avertizare a
utilizatorilor trecerii la nivel, precum și de protecție pe
partea căii ferate;
(v) sistem manual de avertizare a utilizatorilor trecerii la
nivel;
(vi) sistem manual de protecție a utilizatorilor trecerii la
nivel;
(vii) sistem manual de protecție și avertizare a utilizatorilor
trecerii la nivel;
b) treceri la nivel pasive.
7. Indicatori referitori la managementul siguranței
Auditurile interne realizate de administratorii de infrastructură
și operatorii de transport feroviar, prevăzute în documentația
sistemului de management al siguranței. Numărul total de
audituri realizate și procentajul pe care îl reprezintă acest număr

3

din auditurile/inspecțiile și controalele
necesare și/sau
planificate.
8. Definiții
Definițiile comune ale I.S.C. și metodele comune de calcul
al impactului economic al accidentelor figurează în apendice.
APENDICE

Definiții comune ale I.S.C. și metode comune de calcul
al impactului economic al accidentelor
1. Indicatori referitori la accidente
1.1. Accident semnificativ — orice accident care implică cel
puțin un vehicul feroviar în mișcare și care provoacă moartea
sau rănirea gravă a cel puțin unei persoane ori pagube
semnificative materialului rulant, căii, altor instalații sau mediului
ori perturbări importante ale traficului. Se exclud accidentele din
ateliere, depozite de material rulant și de componente ale
infrastructurii feroviare și depouri.
1.2. Pagube semnificative produse materialului rulant, căii,
altor instalații sau mediului — daune echivalente cu cel puțin
150.000 euro.
1.3. Perturbări importante ale traficului — suspendarea
serviciilor de transport feroviar pe o linie principală de cale ferată
pentru cel puțin 6 ore.
1.4. Tren — unul sau mai multe vehicule feroviare remorcate
de una ori mai multe locomotive sau automotoare ori un
automotor care circulă izolat, rulând sub un anumit număr sau
cu o denumire specifică de la un punct fixat inițial la un punct
fixat final. Un vehicul feroviar ușor, respectiv o locomotivă care
circulă izolată sunt considerate trenuri.
1.5. Coliziune de trenuri, inclusiv coliziuni cu obstacole aflate
în gabaritul de liberă trecere — coliziunea frontală, din spate sau
laterală între partea unui tren și partea altui tren sau cu:
— material rulant pentru manevre;
— obiecte fixate sau aflate temporar pe calea ferată ori lângă
aceasta, dar nu la trecerile la nivel în cazul în care obiectul a
fost pierdut de un vehicul sau de un alt utilizator care a folosit
trecerea.
1.6. Deraiere de tren — orice situație în care cel puțin una
dintre roțile trenului părăsește șinele.
1.7. Accidente la trecerile la nivel — accidente la trecerile la
nivel care implică cel puțin un vehicul feroviar și unul sau mai
multe vehicule care utilizează trecerea, alți utilizatori ai trecerii,
precum pietonii sau obiecte aflate temporar pe calea ferată ori
lângă aceasta, care au fost pierdute dintr-un vehicul sau de un
alt utilizator care a folosit trecerea.
1.8. Accidentări de persoane cauzate de material rulant în
mișcare — accidentarea uneia sau mai multor persoane care
sunt lovite de un vehicul feroviar sau de un obiect atașat la
acesta ori care s-a desprins de acesta. Se includ persoanele
care cad din vehiculele feroviare, precum și persoanele care cad
sau sunt lovite de obiecte desprinse în timpul călătoriei la bordul
vehiculelor.
1.9. Incendii ale materialului rulant — incendiile și exploziile
care au loc în vehiculele feroviare, inclusiv încărcătura acestora,
atunci când acestea se deplasează între stația de plecare și cea
de destinație, inclusiv în timpul staționării în gara de plecare, la
destinație sau în timpul opririlor intermediare, precum și în timpul
operațiunilor de triere.
1.10. Alte tipuri de accidente — toate accidentele, altele
decât cele menționate la pct. 1.5 ăColiziune de trenuri, inclusiv
coliziuni cu obstacole aflate în gabaritul de liberă trecere”,
pct. 1.6 ăDeraiere de tren”, pct. 1.7 ăAccidente la trecerile la
nivel”, pct. 1.8 ăAccidentări de persoane cauzate de material
rulant în mișcare” și pct. 1.9 ăIncendii ale materialului rulant”.
1.11. Călător — orice persoană, cu excepția membrilor
personalului trenului, care efectuează o călătorie pe calea

4

MONITORUL OFICIAL AL ROMÂNIEI, PARTEA I, Nr. 558/9.VIII.2010

ferată. Pentru statisticile privind accidentele, sunt incluși călătorii
care încearcă să urce/coboare în/dintr-un tren în mișcare.
1.12. Angajați, inclusiv personalul contractanților și cel al
contractanților independenți — orice persoană al cărei loc de
muncă este în legătură cu calea ferată și care se află la serviciu
în momentul accidentului. Se includ personalul trenurilor și
persoanele care manipulează materialul rulant și instalațiile de
infrastructură.
1.13. Utilizatori ai trecerilor la nivel — orice persoană care
utilizează o trecere la nivel pentru a traversa linia de cale ferată
cu orice mijloace de transport sau pe jos.
1.14. Persoane neautorizate în incintele feroviare — orice
persoană aflată într-o incintă feroviară în care prezența acesteia
este interzisă, cu excepția utilizatorilor trecerilor la nivel.
1.15. Alte persoane (terți) — toate persoanele care nu intră
în categoriile ăcălători”, ăangajați, inclusiv personalul
contractanților”, ăutilizatori ai trecerilor la nivel” sau ăpersoane
neautorizate în incintele feroviare”.
1.16. Decese (persoană ucisă) — orice persoană ucisă pe
loc sau care decedează în cel mult 30 de zile în urma unui
accident, cu excepția sinuciderilor.
1.17. Vătămări (persoană grav rănită) — orice persoană
rănită care a fost spitalizată mai mult de 24 de ore în urma unui
accident, cu excepția tentativelor de sinucidere.
2. Indicatori referitori la mărfuri periculoase
2.1. Accident care implică transportul de mărfuri periculoase —
orice accident sau incident supus raportării în conformitate cu
Regulamentul privind transportul internațional al mărfurilor
periculoase (RID)/Acordul european referitor la transportul rutier
internațional al mărfurilor periculoase (ADR).
2.2. Mărfuri periculoase — acele substanțe sau articole al
căror transport este interzis de RID sau este autorizat numai în
condițiile prevăzute în RID.
3. Indicatori referitori la sinucideri
3.1. Sinucidere — un act săvârșit în mod deliberat de o
persoană pentru a-și produce vătămări ducând la deces,
înregistrat și clasificat ca atare de autoritatea națională
competentă.
4. Indicatori referitori la precursori ai accidentelor
4.1. Șine rupte — orice șină care este separată în două ori
mai multe părți sau orice șină din care s-a detașat o bucată de
metal, creând pe suprafața de rulare un gol mai mare de 50 mm
în lungime și de 10 mm în profunzime.
4.2. Șerpuiri ale căii — defecte privind continuitatea și
geometria căii, care necesită închiderea liniei sau introducerea
de restricții de viteză pentru menținerea siguranței.
4.3. Defecțiune de semnalizare rezultând într-o stare
periculoasă a semnalului — orice defecțiune a sistemului de
semnalizare al infrastructurii sau al materialului rulant care
conduce la informații de semnalizare mai puțin restrictive decât
cele cerute.
4.4. Depășirea unui semnal de pericol — orice situație în
care o parte a unui tren depășește limita până la care era
autorizat să se deplaseze.
Deplasare neautorizată înseamnă depășirea:
— unui semnal luminos de cale sau a unui semafor
semnalizând pericolul, cu ordinul de oprire, în cazul în care
sistemul automatic de control al trenului — ATCS sau sistemul
de protecție automată a trenului — ATP nu este operațional;
— limitei zonei autorizate de deplasare în condiții de
siguranță prevăzute de un sistem ATCS sau ATP;
— unui punct comunicat prin autorizare verbală sau scrisă,
conform regulamentelor în vigoare;
— indicatoarelor de oprire (nu se includ opritoarele de linie
fixe) sau nerespectarea semnalelor manuale de oprire. Nu se
includ cazurile în care vehiculele fără nicio unitate de tracțiune
atașată sau trenurile scăpate, fără personal, depășesc un

semnal de pericol. Nu se includ nici cazurile în care, indiferent
de motiv, semnalul de pericol nu este activat în timp util pentru
a permite oprirea trenului în fața semnalului.
Autoritatea de Siguranță Feroviară Română poate prezenta
rapoarte separate pentru cele 4 tipuri de deplasări neautorizate,
dar raportează cel puțin un indicator agregat care conține date
legate de toate cele 4 deplasări în cauză.
4.5. Ruperi de roți și de osii — ruperi ale elementelor
esențiale ale roților sau axei, care creează riscul unui accident
(deraiere sau coliziune).
5. Metode comune pentru calculul impactului economic
al accidentelor
5.1. Valoarea prevenirii unui deces sau a unei vătămări grave
(VPC) se compune din:
1. valoarea siguranței în sine: valorile disponibilității de a plăti
(Willingness to Pay — WTP), bazate pe studii privind preferințele
declarate, realizate în statele membre unde se aplică valorile
respective;
2. costuri economice directe și indirecte: costuri evaluate în
statele membre, compuse din:
— costuri medicale și de reabilitare;
— cheltuieli de judecată, cheltuieli cu poliția, costurile
anchetelor private privind accidentele, cheltuieli cu serviciile de
urgență și costurile administrative ale asigurărilor;
— pierderi de producție: valoarea pentru societate a bunurilor
și a serviciilor care ar fi putut fi produse de persoana respectivă
dacă accidentul nu ar fi avut loc.
5.2. Principii comune de evaluare a valorii siguranței în sine
și costurile economice directe/indirecte.
În ceea ce privește valoarea siguranței în sine, evaluarea
gradului de adecvare a estimărilor disponibile se bazează pe
următoarele considerente:
— estimările se referă la un sistem de evaluare a diminuării
riscului de mortalitate din sectorul transportului și urmează o
abordare WTP bazată pe metodele fondate pe preferințele
declarate;
— eșantionul respondenților utilizat pentru valori este
reprezentativ pentru populația vizată. Eșantionul trebuie să
reflecte, în special, vârsta, distribuția veniturilor, precum și alte
caracteristici socioeconomice și demografice relevante ale
populației;
— metoda de extragere a valorilor WTP: ancheta trebuie
astfel concepută încât întrebările să fie clare și semnificative
pentru respondenți.
Costurile economice directe și indirecte sunt evaluate pe
baza costurilor reale suportate de societate.
5.3. Costul pagubelor cauzate mediului înconjurător —
costurile care trebuie suportate de operatorii de transport
feroviar sau de administratorul/gestionarii infrastructurii,
evaluate pe baza experienței lor, pentru a readuce zona afectată
la starea sa de dinaintea accidentului. Costurile pagubelor
cauzate mediului înconjurător vor fi comunicate Autorității de
Siguranță Feroviare Române de către factorii implicați.
5.4. Costul pagubelor materiale cauzate materialului rulant
sau infrastructurii — costurile cu furnizarea unui nou material
rulant sau a unei noi infrastructuri cu aceleași funcționalități și
parametri tehnici ca și cele care au fost astfel deteriorate încât
nu sunt reparabile, precum și costul readucerii în starea de
dinaintea accidentului a materialului rulant și a infrastructurii
reparabile. Ambele costuri sunt estimate de operatorii de
transport feroviar sau de administratorii infrastructurii pe baza
experienței lor. Sunt, de asemenea, incluse costurile aferente
închirierii de material rulant ca urmare a indisponibilității cauzate
de materialul rulant deteriorat.
5.5. Costul întârzierilor cauzate de accidente — valoarea
bănească a întârzierilor suferite de utilizatorii transportului

MONITORUL OFICIAL AL ROMÂNIEI, PARTEA I, Nr. 558/9.VIII.2010
feroviar (călători și clienți ai serviciilor de transport de marfă) ca
urmare a accidentelor, calculată pa baza modelului următor:
VT = valoarea bănească a timpului câștigat pe durata
călătoriei
Valoarea timpului pentru călătorul dintr-un tren (o oră)
VTP = [VT a călătorilor care se deplasează în interes de
serviciu]*[Procentul mediu de călători care se deplasează în
interes de serviciu pe an] + [VT a călătorilor care se deplasează
dar nu în interes de serviciu]*[Procentul mediu de călători care
se deplasează, dar nu în interes de serviciu pe an]
VT este măsurată în euro pe călător pe oră
Valoarea timpului pentru un tren de marfă (o oră)
VTF = [VT a trenurilor de marfă]*[(tone – km)/(tren – km)]
VT este măsurată în euro pe tonă de marfă pe oră
Cantitatea medie în tone de marfă transportată per tren într-un
an = (tone – km)/(tren – km)
CM = Costul unui minut de întârziere a trenului
Tren de călători
CMP = K1*(VTP/60)*[(călători – km)/(tren – km)]
Numărul mediu de călători per tren într-un an = (călători –
km)/(tren – km)
Tren de marfă
CMF = K2* (VTF/60)
Valorile factorilor K1 și K2 sunt cuprinse între valoarea
timpului și valoarea întârzierii, astfel cum sunt estimate de
studiile privind preferințele declarate, ținând cont de faptul că
timpul pierdut ca urmare a întârzierilor este perceput în mod
semnificativ mai defavorabil decât timpul normal al călătoriei.
Costul întârzierii datorate unui accident = CMP*(minutele
întârziate de trenurile de călători) + CMF*(minutele întârziate de
trenurile de marfă)
Domeniul de aplicare a modelului
Costul întârzierilor se calculează pentru toate accidentele,
atât pentru cele semnificative, cât și pentru celelalte accidente.
Întârzierile se calculează în felul următor:
— întârzierile reale pe liniile de cale ferată pe care s-a produs
accidentul;
— întârzierile reale sau, dacă nu este posibil, întârzierile
estimate pe celelalte linii de cale ferată afectate.
6. Indicatori referitori la siguranța tehnică a
infrastructurii și la implementarea acesteia
6.1. Protecția automată a trenurilor (ATP) — un sistem care
impune respectarea indicațiilor și a restricțiilor de viteză prin
supravegherea vitezei, inclusiv prin oprirea automată la
semnale.
6.2. Trecere la nivel — orice intersecție la nivel între o cale
ferată și un pasaj, autorizată de administratorul de infrastructură
și deschisă publicului sau utilizatorilor privați. Sunt excluse
pasajele între peroanele din gări, precum și pasajele peste șine
destinate utilizării exclusive de către angajați.
6.3. Pasaj — orice drum, stradă sau autostradă publică ori
privată, inclusiv căile pietonale și pistele pentru bicicliști sau alte
rute puse la dispoziție pentru trecerea oamenilor, animalelor,
vehiculelor ori utilajelor peste calea ferată.
6.4. Trecere la nivel activă — o trecere la nivel ai cărei
utilizatori sunt protejați sau avertizați de sosirea trenului prin
activarea unor dispozitive atunci când trecerea nu poate fi
folosită de aceștia în condiții de siguranță.
Protejarea prin utilizarea unor dispozitive fizice:
— bariere sau semibariere;
— porți.
Avertizarea prin utilizarea unor echipamente fixe instalate la
trecerea la nivel:
— semnale vizuale: lumini;
— semnale acustice: clopote, sirene, claxoane etc.;
— dispozitive fizice, de exemplu vibrații datorate denivelărilor
drumului.

5

Trecerile la nivel active se clasifică în:
a) trecerea la nivel cu sistem automat de protecție și/sau de
avertizare a utilizatorilor trecerii — trecerea la nivel pentru care
sistemul de protecție și/sau de avertizare este activat de
apropierea trenului.
Aceste treceri la nivel se clasifică, la rândul lor, astfel:
(i) sistem automat de avertizare a utilizatorilor trecerii la
nivel;
(ii) sistem automat de protecție a utilizatorilor trecerii la
nivel;
(iii) sistem automat de protecție și avertizare a
utilizatorilor trecerii la nivel;
(iv) sistem automat de protecție și avertizare a
utilizatorilor trecerii la nivel, precum și de protecție pe
partea căii ferate.
Protecție pe partea căii ferate — un semnal sau un alt sistem
de protecție a trenului care îi permite acestuia să înainteze
numai atunci când trecerea la nivel este protejată pentru
utilizatori și nicio incursiune nu mai este permisă datorită unor
mijloace de supraveghere și/sau de detectare a obstacolelor;
b) trecerea la nivel cu sistem manual de protecție și/sau de
avertizare a utilizatorilor trecerii — trecerea la nivel pentru care
sistemul de protecție și/sau de avertizare este activat manual și
pentru care nu există un semnal feroviar interconectat care să
indice că trenul își poate continua mersul numai atunci când
sistemul de protecție și/sau de avertizare al trecerii la nivel a fost
activat.
Aceste treceri la nivel se clasifică, la rândul lor, astfel:
(v) sistem manual de avertizare a utilizatorilor trecerii la
nivel;
(vi) sistem manual de protecție a utilizatorilor trecerii la
nivel;
(vii) sistem manual de protecție și avertizare a utilizatorilor
trecerii la nivel.
6.5. Trecerea la nivel pasivă — o trecere la nivel fără niciun
sistem de avertizare și/sau de protecție care să fie activat atunci
când trecerea nu poate fi folosită de utilizatori în condiții de
siguranță.
7. Indicatori referitori la managementul siguranței
7.1. Audit — proces sistematic, independent și documentat
pentru obținerea dovezilor de audit/control și inspecție de stat
și evaluarea acestora în mod obiectiv, cu scopul de a determina
în ce măsură sunt îndeplinite criteriile de audit/control și
inspecție de stat.
8. Definițiile bazelor de etalonare
8.1. Tren-km — unitatea de măsură care reprezintă
deplasarea unui tren pe o distanță de un kilometru. Distanța
utilizată este distanță parcursă efectiv, dacă este cunoscută, în
caz contrar fiind utilizată distanța standard a rețelei dintre origine
și destinație. Este luată în considerare numai distanța pe
teritoriul național al țării declarante.
8.2. Călători-km — unitatea de măsură reprezentând
transportul unui călător pe calea ferată pe o distanță de un
kilometru. Este luată în considerare numai distanța pe teritoriul
național al țării declarante.
8.3. Km de linie — lungimea măsurată în kilometri a rețelei
feroviare a statelor membre, al cărui domeniu de aplicare este
definit la art. 2. Pentru căile feroviare cu mai multe fire este luată
în considerare numai distanța dintre origine și destinație.
8.4. Lungimea desfășurată — lungimea măsurată în kilometri
a rețelei feroviare a statelor membre, al cărui domeniu de
aplicare este definit la art. 2. Este luat în calcul fiecare fir de cale
al liniilor de cale ferată cu mai multe fire.

6

MONITORUL OFICIAL AL ROMÂNIEI, PARTEA I, Nr. 558/9.VIII.2010
GUVERNUL ROMÂNIEI

HOTĂRÂRE
privind darea în administrarea Secretariatului de Stat
pentru Culte a unui imobil proprietate publică a statului
și în folosința gratuită a Episcopiei Sloboziei și Călărașilor
În temeiul art. 108 din Constituția României, republicată, al art. 12 alin. (1) și
(2) și al art. 17 din Legea nr. 213/1998 privind proprietatea publică și regimul juridic
al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Secretariatului de Stat pentru
Culte a unui imobil aflat în proprietatea publică a statului, având datele de
identificare prevăzute în anexa care face parte integrantă din prezenta hotărâre.
Art. 2. — Se aprobă transmiterea, pentru o perioadă de 49 de ani, a
imobilului prevăzut la art. 1 din folosința gratuită a Patriarhiei Bisericii Ortodoxe
Române în folosința gratuită a Episcopiei Sloboziei și Călărașilor în vederea
funcționării sediului acestei episcopii.
Art. 3. — Predarea-preluarea imobilului prevăzut la art. 1 se face pe bază de
protocol încheiat între părțile interesate, în termen de 60 de zile la data intrării în
vigoare a prezentei hotărâri.
Art. 4. — La data intrării în vigoare a prezentei hotărâri se abrogă Hotărârea
Guvernului nr. 602/1994 privind transmiterea unui imobil, situat în municipiul
Slobozia, județul Ialomița, în folosința Patriarhiei Bisericii Ortodoxe Române,
publicată în Monitorul Oficial al României, Partea I, nr. 279 din 3 octombrie 1994.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Secretarul de stat pentru culte,
Adrian Lemeni
Ministrul finanțelor publice,
Sebastian Teodor Gheorghe Vlădescu

București, 21 iulie 2010.
Nr. 747.

ANEXĂ

D AT E L E D E I D E N T I F I C A R E

ale imobilului aflat în proprietate publică a statului, care se transmite în administrarea Secretariatului de Stat
pentru Culte și în folosința gratuită a Episcopiei Sloboziei și Călărașilor

Adresa imobilului
care se transmite

Persoana juridică
de la care
se transmite imobilul

Municipiul Slobozia, Statul român
Str. Episcopiei nr. 2,
județul Ialomița

Persoana juridică
la care
se transmite imobilul

Statul român,
Secretariatul de Stat
pentru Culte, Episcopia
Sloboziei și Călărașilor

Caracteristicile tehnice
ale imobilului
care se transmite

Suprafață totală = 1.673 m2,
din care:
— Suprafață construită = 888 m2
— Suprafață desfășurată = 2.664 m2
— Suprafață teren aferent = 785 m2

Nr. M.F.P.
Cod
de clasificare

154980
8.29.06

MONITORUL OFICIAL AL ROMÂNIEI, PARTEA I, Nr. 558/9.VIII.2010

7

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 141/2010
privind înființarea, organizarea și funcționarea Autorității Naționale pentru Sport și Tineret
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 141/2010 privind
înființarea, organizarea și funcționarea Autorității Naționale
pentru Sport și Tineret, publicată în Monitorul Oficial al
României, Partea I, nr. 137 din 2 martie 2010, se modifică și se
completează după cum urmează:
1. Articolul 2 se modifică și va avea următorul cuprins:
ăArt. 2. — (1) Sediul principal al Autorității este în municipiul
București, str. Vasile Conta nr. 16, sectorul 2.
(2) Autoritatea își poate desfășura activitatea și în alte sedii
deținute conform legii.”
2. După articolul 2 se introduce un nou articol,
articolul 21, cu următorul cuprins:
ăArt. 21 — Pentru realizarea obiectivelor din domeniile sale
de activitate, Autoritatea exercită următoarele atribuții generale:
a) fundamentează și asigură elaborarea strategiilor și
politicilor în domeniile sportului și tineretului;
b) participă la elaborarea, avizarea proiectelor de acte
normative, în vederea realizării obiectivelor strategice și a
politicilor în domeniile sportului și tineretului;
c) asigură administrarea bunurilor proprietate publică și/sau
privată a statului necesare pentru desfășurarea activității
aferente domeniilor de tineret și sport, potrivit prevederilor
legale, prin direcțiile județene din subordine sau unitățile sportive
și de tineret subordonate;
d) elaborează și supune aprobării, prin ordin al ministrului
educației, cercetării, tineretului și sportului, metodologii specifice
privind închirierea sau concesionarea bazei materiale destinate
activității de educație fizică și sport și pentru activitatea de
tineret, inclusiv terenurile aflate în administrarea Ministerului
Educației, Cercetării, Tineretului și Sportului;
e) controlează implementarea metodologiilor specifice
privind închirierea sau concesionarea bazei materiale destinate
activității de educație fizică și sport și pentru activitatea de
tineret, inclusiv terenurile aflate în administrarea Ministerului
Educației, Cercetării, Tineretului și Sportului;
f) colaborează cu celelalte organe de specialitate ale
administrației publice centrale, cu autoritățile administrației
publice locale, cu alte instituții publice, persoane juridice de
drept public sau privat, române sau străine;
g) asigură aplicarea acordurilor internaționale în domeniile
sale de activitate și promovarea de noi acorduri;

h) reprezintă interesele statului în diferite organe și
organisme sportive si de tineret naționale, internaționale și
regionale, în condițiile legii.”
3. La articolul 3 alineatul (1), literele a), c), f), i), j), k) și l)
se modifică și vor avea următorul cuprins:
ăa) colaborează cu structurile de și pentru studenți și tineret
legal constituite și le sprijină în vederea atingerii obiectivelor
cuprinse în programele sale;
..................................................................................................
c) elaborează, derulează și implementează proiecte și
programe interne și internaționale și organizează activități de
profil cu caracter național și internațional, asigurându-se în acest
fel participarea directă și pe bază de reciprocitate la manifestări
similare peste hotare;
...............................................................................................
f) elaborează metodologia privind organizarea taberelor și a
centrelor de agrement pentru copii, tineri și studenți și pentru
repartizarea locurilor în acestea, precum și criteriile de
eligibilitate a participanților;
..................................................................................................
i) organizează direct sau prin instituțiile din subordine
activități de agrement și tabere de odihnă, tabere sociale, tabere
tematice, tabere naționale și pentru tinerii cu dizabilități;
j) acreditează, în vederea colaborării, persoane juridice și
fizice pentru organizarea de tabere și activități de agrement
pentru copii, studenți și tineri;
k) elaborează și implementează programe pentru tineret și
organizează evenimente în vederea promovării acestora;
l) realizează, gestionează și actualizează baza de date
privind structurile neguvernamentale de și pentru tineret și
instituțiile cu preocupări în domeniu, precum și informațiile
solicitate de tineri și de structurile neguvernamentale de și
pentru tineret.”
4. La articolul 3 alineatul (3), literele f), l), n) și s) se
modifică și vor avea următorul cuprins:
ăf) autorizează afilierea federațiilor sportive naționale la
federațiile sportive internaționale de profil și la alte foruri
continentale sau mondiale, precum și afilierea altor organizații
cu profil sportiv la forurile internaționale de specialitate;
...............................................................................................
l) elaborează criteriile de acordare și atribuie distincțiile și
titlurile sportive, altele decât cele stabilite prin lege;
...............................................................................................

8

MONITORUL OFICIAL AL ROMÂNIEI, PARTEA I, Nr. 558/9.VIII.2010

n) autorizează desfășurarea pe teritoriul României a
campionatelor mondiale, europene și regionale și participarea
reprezentativelor naționale la campionatele mondiale și
europene organizate în străinătate, precum și la campionatele
regionale;
................................................................................................
s) organizează activități sportive și evenimente în vederea
promovării programelor de sport.”
5. La articolul 3 alineatul (3), după litera ș) se introduce
litera t), cu următorul cuprins:
ăt) recunoaște existența și practicarea oficială a unei noi
ramuri de sport pe teritoriul României.”
6. La articolul 3, alineatul (4), literele a) și b) se modifică
și vor avea următorul cuprins:
ăa) gestionează fonduri publice și fonduri atrase de la
organisme finanțatoare interne sau internaționale, pe care le
alocă pentru susținerea inițiativelor tinerilor și a celor în domeniul
sportului și ale structurilor neguvernamentale de și pentru tineret
și a structurilor sportive în condițiile legii;
b) accesează fonduri structurale destinate susținerii politicilor
de coeziune în domeniile tineretului și sportului, cu respectarea
metodologiei specifice, în calitate de beneficiar sau partener, în
condițiile legii.”
7. La articolul 4, alineatul (2) se modifică și va avea
următorul cuprins:
ă(2) În cadrul structurii organizatorice, prin ordin al
președintelui Autorității, se pot organiza servicii, birouri,
compartimente sau colective temporare și se poate stabili pentru
fiecare dintre acestea numărul total al posturilor, numărul
posturilor de conducere și numărul posturilor de execuție, în
condițiile legii, cu respectarea numărului de posturi aprobat.”
8. La articolul 5, alineatul (1) se modifică și va avea
următorul cuprins:
ăArt. 5. — (1) Numărul maxim de posturi pentru aparatul
propriu al Autorității este de 165, exclusiv demnitarii, iar pentru
unitățile subordonate acesteia este de 3.361.”

9. La articolul 6, alineatele (1) și (4) se modifică și vor
avea următorul cuprins:
ăArt. 6. — (1) Autoritatea este condusă de un președinte cu
rang de secretar de stat, ajutat de un vicepreședinte cu rang de
subsecretar de stat, numiți prin decizie a primului-ministru, la
propunerea ministrului educației, cercetării, tineretului și
sportului.
.................................................................................................
(4) Președintele și vicepreședintele Autorității se
subordonează ministrului educației, cercetării, tineretului și
sportului și îndeplinesc atribuțiile stabilite prin ordin al acestuia.”
10. La articolul 9, alineatul (2) se modifică și va avea
următorul cuprins:
ă(2) Înființarea, desființarea, competențele și componența
acestor consilii se stabilesc prin ordin al președintelui Autorității.”
11. La articolul 11, alineatele (2) și (3) se modifică și vor
avea următorul cuprins:
ă(2) Structura organizatorică, statele de funcții și numărul de
posturi ale unităților din subordinea Autorității se aprobă prin
ordin al președintelui Autorității, la propunerea conducătorilor
acestora.
(3) Persoanele care îndeplinesc funcții de conducere și, după
caz, adjuncții acestora, ai unităților din subordinea Autorității, se
numesc, în condițiile legii, prin ordin al președintelui Autorității.”
12. La articolul 11, alineatul (4) se abrogă.
13. Articolul 13 se modifică și va avea următorul cuprins:
ăArt. 13. — (1) Încadrarea personalului în numărul de posturi
aprobate pe noile funcții se face cu respectarea pregătirii
profesionale și a competențelor personalului prin raportare la
atribuțiile compartimentelor.
(2) Încadrarea personalului în condițiile prevăzute la alin. (1),
precum și stabilirea drepturilor salariale aferente se realizează
cu respectarea regimului juridic aplicabil fiecărei categorii de
funcții.
(3) Încetarea raporturilor de muncă sau, după caz, a
raporturilor de serviciu se face cu respectarea procedurilor
legale aplicabile categoriei de personal din care face parte și a
prevederilor legale privind protecția socială.”
14. Anexele nr. 1 și 2 se modifică și se înlocuiesc cu
anexele nr. 1 și 2, care fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Viceprim-ministru,
Markó Béla
Ministrul educației, cercetării, tineretului și sportului,
Daniel Petru Funeriu
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 28 iulie 2010.
Nr. 775.

MONITORUL OFICIAL AL ROMÂNIEI, PARTEA I, Nr. 558/9.VIII.2010

9

ANEXA Nr. 1*)
(Anexa nr. 1 la Hotărârea Guvernului nr. 141/2010)

S T R U C T U R A O R G A N I Z AT O R I C Ă

a Autorității Naționale pentru Sport și Tineret

*) Anexa nr. 1 este reprodusă în facsimil.
ANEXA Nr. 2
(Anexa nr. 2 la Hotărârea Guvernului nr. 141/2010)

UNITĂȚILE

cu personalitate juridică din subordinea Autorității Naționale pentru Sport și Tineret și sursele de finanțare a acestora
Denumirea unității

Sursa de finanțare

I. Direcțiile județene pentru sport și tineret, respectiv Direcția
pentru sport și tineret a municipiului București

venituri proprii și subvenții de la bugetul de stat

II. Cluburi sportive
1. Clubul Sportiv ăUnirea” Alba Iulia
2. Clubul Sportiv Municipal Arad
3. Clubul Sportiv Municipal Pitești
4. Clubul Sportiv ăMuscel” Câmpulung
5. Sport Club Municipal Bacău
6. Clubul Sportiv Municipal Onești
7. Clubul Sportiv ăCrișul” Oradea
8. Clubul Sportiv Municipal Bistrița
9. Clubul Sportiv Botoșani
10. Clubul Sportiv Municipal Brașov
11. Clubul Sportiv Municipal Brăila
12. Clubul Sportiv Municipal Buzău

venituri proprii și subvenții de la bugetul de stat

10

MONITORUL OFICIAL AL ROMÂNIEI, PARTEA I, Nr. 558/9.VIII.2010
Denumirea unității

Sursa de finanțare

13. Clubul Sportiv Municipal Reșița
14. Clubul Sportiv Municipal Călărași
15. Clubul Sportiv Municipal Cluj-Napoca
16. Clubul Sportiv ăFarul” Constanța
17. Clubul Sportiv Municipal Sfântu Gheorghe
18. Clubul Sportiv Târgoviște
19. Clubul Sportiv Municipal Craiova
20. Clubul Sportiv Municipal ăDunărea” Galați
21. Clubul Sportiv Municipal Giurgiu
22. Clubul Sportiv ăPandurii” Târgu Jiu
23. Sport Club Miercurea-Ciuc
24. Clubul Sportiv Municipal Iași
25. Clubul Sportiv Municipal Baia Mare
26. Clubul Sportiv ăMureșul” Târgu Mureș
27. Clubul Sportiv ăCeahlăul” Piatra-Neamț
28. Clubul Atletic Roman
29. Clubul Sportiv ăPetrolul” Ploiești
30. Clubul Sportiv Orășenesc Sinaia
31. Clubul Sportiv Satu Mare
32. Clubul Sportiv Municipal Zalău
33. Clubul Sportiv Municipal Sibiu
34. Clubul Sportiv Municipal Suceava
35. Clubul Sporturilor Tehnico-Aplicative Suceava
36. Clubul Sportiv ăTeleorman” Alexandria
37. Clubul Sportiv Municipal Timișoara
38. Clubul Sportiv Municipal ăDanubiu” Tulcea
39. Clubul Sportiv ăViitorul” Vaslui
40. Clubul Sportiv ăChimia” Râmnicu Vâlcea
41. Clubul Sportiv ăUnirea” Focșani
42. Clubul Sportiv ăOlimpia” București
43. Clubul Sportiv Școlar ăTriumf” București
44. Clubul Central de Șah București
45. Clubul Sporturilor Tehnico-Aplicative București
46. Clubul Sportiv Municipal Drobeta-Turnu Severin
47. Clubul Sporturilor de Iarnă Vatra Dornei
48. Sport Club Municipal Deva
III. Complexuri sportive naționale
1. Complexul Sportiv Național ăLia Manoliu” București
2. Complexul Sportiv Național Snagov
3. Complexul Sportiv Național ăNicolae Navasart” Snagov
4. Complexul Sportiv Național Poiana Brașov
5. Complexul Sportiv Național Bascov
6. Complexul Sportiv Național Orșova
7. Complexul Sportiv Național Piatra Arsă
8. Complexul Sportiv Național ăSala Polivalentă” București
9. Complexul Sportiv Național Izvoru Mureșului
IV. Centrul Național de Formare și Perfecționare a Antrenorilor

venituri proprii și subvenții de la bugetul de stat

V. Muzeul Sportului

venituri proprii și subvenții de la bugetul de stat

VI. Institutul Național de Cercetare pentru Sport

venituri proprii și subvenții de la bugetul de stat

VII. Casele de cultură ale studenților și Complexul Cultural
Sportiv Studențesc ăTei” București

venituri proprii și subvenții de la bugetul de stat

venituri proprii și subvenții de la bugetul de stat

venituri proprii și subvenții de la bugetul de stat

N O T Ă:

Numărul maxim de posturi prevăzut pentru unitățile cuprinse la pct. I—VII este de 3.361.

MONITORUL OFICIAL AL ROMÂNIEI, PARTEA I, Nr. 558/9.VIII.2010

11

GUVERNUL ROMÂNIEI

HOTĂRÂRE
privind organizarea și funcționarea direcțiilor județene pentru sport și tineret,
respectiv a Direcției pentru Sport și Tineret a Municipiului București
În temeiul art. 108 din Constituția României, republicată, și al art. 2 din Ordonanța Guvernului nr. 15/2010 privind unele
măsuri de reorganizare a activităților de tineret și sport,
Guvernul României adoptă prezenta hotărâre.
Art. 1. — (1) Direcțiile județene pentru sport și tineret,
respectiv Direcția pentru Sport și Tineret a Municipiului București
se organizează și funcționează ca servicii publice deconcentrate
ale Autorității Naționale pentru Sport și Tineret, cu personalitate
juridică.
(2) Direcțiile județene pentru sport și tineret, respectiv
Direcția pentru Sport și Tineret a Municipiului București preiau
personalul, activitatea, patrimoniul și bugetul direcțiilor pentru
sport județene și a municipiului București și a direcțiilor pentru
tineret județene și a municipiului București, care se desființează,
conform prevederilor art. 5 din Ordonanța Guvernului
nr. 15/2010 privind unele măsuri de reorganizare a activităților
de tineret și sport și ale prezentei hotărâri.
Art. 2. — (1) Direcțiile județene pentru sport și tineret,
respectiv Direcția pentru Sport și Tineret a Municipiului București
asigură implementarea la nivel județean și la nivelul municipiului
București a strategiei și politicilor Guvernului în domeniile
sportului și tineretului și îndeplinesc următoarele atribuții
specifice:
a) asigură punerea în aplicare la nivelul județelor, respectiv
al municipiului București a Programului de guvernare, a
strategiei și programelor Autorității Naționale pentru Sport și
Tineret în domeniile sportului și tineretului;
b) utilizează centrele de agrement pentru tineret în scopul
desfășurării de activități recreative, turistice, sportive, de tabere
pentru copii și tineret;
c) urmăresc aplicarea și controlul respectării actelor
normative din domeniile sportului și tineretului;
d) colaborează cu celelalte instituții deconcentrate, cu organe
de specialitate ale administrației publice centrale, cu autoritățile
administrației publice locale, cu alte instituții publice, cu
persoane juridice de drept public sau privat, române sau străine;
e) organizează și desfășoară acțiuni de și pentru tineret,
acțiuni culturale, artistice, distractive, educative, turistice interne
și internaționale, sportive și de agrement pentru tineri, în
taberele sau centrele de agrement;
f) elaborează calendarul anual de acțiuni de sport și tineret
proprii și în parteneriat și îl supun aprobării conducerii Autorității
Naționale pentru Sport și Tineret;
g) acționează în colaborare cu autoritățile administrației
publice locale pentru dezvoltarea bazei materiale din centrele
de agrement din fondurile alocate de la Autoritatea Națională
pentru Sport și Tineret și din alte fonduri, precum și pentru
modernizarea și optimizarea serviciilor pentru sport și tineret;
h) asigură sprijin de specialitate pentru realizarea de
programe și proiecte de și pentru tineret, precum și pentru sport
de către instituții publice locale;
i) colaborează, cooperează și dezvoltă parteneriate cu
persoane fizice și juridice, în vederea îndeplinirii obiectivelor în
domeniile sportului și tineretului;
î) oferă informații și acordă consiliere în domeniile sportului
și tineretului;
j) organizează, participă, monitorizează și evaluează
acțiunile în domeniile sportului și tineretului;

k) organizează baza de date cu organizațiile
neguvernamentale de și pentru tineret din județ;
l) organizează tabere tematice, activități de recreere,
seminarii, cursuri pentru educația nonformală pentru tineri și
studenți;
m) organizează și implementează programe cu caracter
social pentru copii și tineri, cu precădere pentru cei defavorizați;
n) propun Autorității Naționale pentru Sport și Tineret
înființarea sau desființarea centrelor pentru tineret pe care le
coordonează, în vederea derulării activităților de informare și
consiliere pentru tineret;
o) finanțează unele programe speciale pentru sportivi, secții
sau echipe din raza administrativ-teritorială.
(2) Direcțiile județene pentru sport și tineret, respectiv
Direcția pentru Sport și Tineret a Municipiului București
îndeplinesc și atribuțiile prevăzute la art. 20 alin. (1) din Legea
educației fizice și sportului nr. 69/2000, cu modificările și
completările ulterioare, precum și alte atribuții stabilite prin
regulamentele aprobate de Autoritatea Națională pentru Sport
și Tineret și prin acte normative specifice domeniului lor de
activitate.
Art. 3. — (1) Numărul maxim de posturi al direcțiilor județene
pentru sport și tineret și al Direcției pentru Sport și Tineret a
Municipiului București, precum și al centrelor de agrement și al
unităților de administrare este de 1.350.
(2) Repartizarea numărului de posturi pentru fiecare direcție
județeană pentru sport și tineret, respectiv pentru Direcția pentru
Sport și Tineret a Municipiului București se face prin ordin al
președintelui Autorității Naționale pentru Sport și Tineret, în limita
numărului maxim de posturi prevăzut la alin. (1).
(3) Statele de funcții și structura organizatorică ale direcțiilor
județene pentru sport și tineret și ale Direcției pentru Sport și
Tineret a Municipiului București se aprobă prin ordin al
președintelui Autorității Naționale pentru Sport și Tineret, la
propunerea conducătorilor acestora.
(4) Atribuțiile, sarcinile și răspunderile individuale ale
personalului direcțiilor județene pentru sport și tineret, respectiv
al Direcției pentru Sport și Tineret a Municipiului București se
stabilesc prin fișa postului, în conformitate cu structura
organizatorică și regulamentul de organizare și funcționare al
direcțiilor județene pentru sport și tineret, respectiv al Direcției
pentru Sport și Tineret a Municipiului București, aprobat prin
ordin al președintelui Autorității Naționale pentru Sport și Tineret.
(5) Salarizarea personalului direcțiilor județene pentru sport
și tineret, respectiv al Direcției pentru Sport și Tineret a
Municipiului București se face potrivit prevederilor legale în
vigoare.
Art. 4. — (1) Direcțiile județene pentru sport și tineret,
respectiv Direcția pentru Sport și Tineret a Municipiului București
sunt conduse de un director executiv și, după caz, de un director
executiv adjunct, funcționari publici, dacă există unități de
administrare a bazelor sportive și/sau centre de agrement.
(2) Directorul executiv al direcției județene pentru sport și
tineret, respectiv al Direcției pentru Sport și Tineret a
Municipiului București reprezintă instituția în raporturile cu

12

MONITORUL OFICIAL AL ROMÂNIEI, PARTEA I, Nr. 558/9.VIII.2010

autoritățile administrației publice locale, cu organizațiile române
și străine de și pentru sport sau tineret, precum și în raporturile
cu persoanele fizice și juridice.
(3) Directorii executivi ai direcțiilor județene pentru sport și
tineret, respectiv al Direcției pentru Sport și Tineret a
Municipiului București sunt ordonatori terțiari de credite.
(4) Directorii executivi ai direcțiilor județene pentru sport și
tineret, respectiv al Direcției pentru Sport și Tineret a
Municipiului București se subordonează președintelui Autorității
Naționale pentru Sport și Tineret.
(5) Directorii executivi și, după caz, directorii executivi
adjuncți îndeplinesc atribuțiile stabilite prin fișa postului aprobată
de către președintele Autorității Naționale pentru Sport și Tineret.
(6) În exercitarea atribuțiilor lor, directorii executivi ai
direcțiilor județene pentru sport și tineret, respectiv al Direcției
pentru Sport și Tineret a Municipiului București emit decizii.
(7) Directorii executivi ai direcțiilor județene pentru sport și
tineret, respectiv al Direcției pentru Sport și Tineret a
Municipiului București și, după caz, adjuncții acestora se
numesc, în condițiile legii, prin ordin al președintelui Autorității
Naționale pentru Sport și Tineret.
(8) Directorii executivi ai direcțiilor județene pentru sport și
tineret, respectiv al Direcției pentru Sport și Tineret a
Municipiului București pot delega unele dintre atribuțiile lor
directorilor executivi adjuncți sau altor persoane din cadrul
instituției, în condițiile legii.
Art. 5. — În subordinea direcțiilor județene pentru sport și
tineret, respectiv a Direcției pentru Sport și Tineret a Municipiului
București funcționează unități de administrare a bazelor sportive
și centre de agrement, fără personalitate juridică, finanțate din
venituri proprii și subvenții acordate de la bugetul de stat, care
au ca obiect de activitate administrarea și întreținerea bazelor
sportive de interes național și a centrelor de agrement, precum
și prestarea de servicii pentru activitatea sportivă și de tineret.
Art. 6. — (1) Cheltuielile curente și de capital ale direcțiilor
județene pentru sport și tineret, respectiv ale Direcției pentru
Sport și Tineret a Municipiului București se finanțează din
venituri proprii și subvenții de la bugetul de stat.
(2) Veniturile proprii ale direcțiilor județene pentru sport și
tineret, respectiv ale Direcției pentru Sport și Tineret a
Municipiului București provin din:
a) contribuția beneficiarilor, părinților, întreținătorilor legali sau
a instituțiilor de ocrotire pentru preșcolari, elevi și tineri în
beneficiul cărora se organizează activități specifice de tabere și
tineret;

b) contribuții de la persoane fizice și juridice din țară și din
străinătate, donații, sponsorizări;
c) veniturile obținute din gospodării-anexe, realizarea și
difuzarea de materiale, închirieri ocazionale ale spațiilor și
mijloacelor de transport disponibile, asocierea în participațiune,
colaborări cu terți, alte prestări de servicii specifice;
d) închirieri și concesionări ale bunurilor proprietate publică
și/sau privată a statului, în condițiile legii;
e) venituri obținute din cazarea tinerilor și sportivilor în
locațiile proprii;
f) venituri provenite din organizarea de excursii interne și
externe;
g) alte venituri, în condițiile legii.
Art. 7. — (1) Direcțiile județene pentru sport și tineret,
respectiv Direcția pentru Sport și Tineret a Municipiului București
pot finanța programe de tineret și sport din bugetul propriu și pot
derula programe de tineret si sport finanțate din bugetul
Autorității Naționale pentru Sport și Tineret.
(2) Direcțiile județene pentru sport și tineret, respectiv
Direcția pentru Sport și Tineret a Municipiului București pot
procura și deține mijloace proprii de transport de persoane,
alimente și materiale, cu încadrarea în numărul și consumul
normat potrivit prevederilor legale.
Art. 8. — Încadrarea personalului în numărul de posturi
aprobat și pe noile funcții se face cu respectarea pregătirii
profesionale și a competențelor personalului prin raportare la
atribuțiile compartimentelor.
Art. 9. — (1) Pe data intrării în vigoare a prezentei hotărâri se
abrogă Hotărârea Guvernului nr. 753/2005 privind organizarea
și funcționarea direcțiilor pentru tineret județene, respectiv a
municipiului București, publicată în Monitorul Oficial al României,
Partea I, nr. 660 din 25 iulie 2005, cu excepția art. 8 alin. (2)—(5)
și a anexelor nr. 1—4, care se aplică până la 31 decembrie
2010. În cuprinsul anexelor nr. 1—4 la Hotărârea Guvernului
nr. 753/2005, trimiterea la art. 3 se consideră a fi făcută la art. 2
alin. (1) lit. e) și l) din prezenta hotărâre.
(2) După expirarea termenului prevăzut la alin. (1), criteriile
privind stabilirea costului mediu orientativ pentru tabere, excursii
și expediții școlare și pentru celelalte activități de tineret, modul
de suportare a cheltuielilor pentru copiii și tinerii participanți,
precum și alte aspecte referitoare la organizarea activităților în
tabere și centrele de agrement vor fi stabilite prin ordin al
președintelui Autorității Naționale pentru Sport și Tineret.

PRIM-MINISTRU

EMIL BOC
Contrasemnează:
Viceprim-ministru,
Markó Béla
Ministrul educației, cercetării, tineretului și sportului,
Daniel Petru Funeriu
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu

București, 28 iulie 2010.
Nr. 776.

MONITORUL OFICIAL AL ROMÂNIEI, PARTEA I, Nr. 558/9.VIII.2010

13

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind încetarea, prin acordul părților, a raportului de serviciu
al domnului Ioan Nicolescu, secretar general
în cadrul Ministerului Finanțelor Publice
Având în vedere solicitarea Ministerului Finanțelor Publice, cuprinsă în
Adresa nr. 6.967 din 30 iulie 2010, înregistrată la Cabinetul primului-ministru cu
nr. 5/5.987 din 2 august 2010, precum și prevederile art. 19 alin. (1) lit. b) și ale
art. 97 lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Începând cu data de 9 august 2010, raportul de serviciu al
domnului Ioan Nicolescu, secretar general în cadrul Ministerului Finanțelor Publice,
încetează prin acordul părților.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 6 august 2010.
Nr. 205.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
pentru aprobarea Regulamentului privind definitivarea în funcție și promovarea
în grade profesionale a personalului din serviciile de probațiune
Luând în considerare Referatul de aprobare cu nr. 34.262/14.07.2010 referitor la proiectul de ordin al ministrului justiției
de aprobare a Regulamentului privind definitivarea în funcție și promovarea în grade profesionale a personalului din serviciile de
probațiune,
în baza dispozițiilor Legii nr. 123/2006 privind statutul personalului din serviciile de probațiune,
în conformitate cu dispozițiile Hotărârii Guvernului nr. 652/2009 privind organizarea și funcționarea Ministerului Justiției,
cu modificările și completările ulterioare,
în baza prevederilor art. 5 din Ordonanța de urgență a Guvernului nr. 115/2009 privind stabilirea unor măsuri de
reorganizare în cadrul administrației publice centrale,
ministrul justiției emite următorul ordin:
Art. 1. — Se aprobă Regulamentul privind definitivarea în
funcție și promovarea în grade profesionale a personalului din
serviciile de probațiune, prevăzut în anexa care face parte
integrantă din prezentul ordin.

Art. 2. — Prezentul ordin intră în vigoare la data publicării în
Monitorul Oficial al României, Partea I, dată la care se abrogă
dispozițiile ordinului ministrului justiției de aprobare a
Instrucțiunilor privind definitivarea în funcție și promovarea în
grade profesionale a personalului din serviciile de probațiune.

14

MONITORUL OFICIAL AL ROMÂNIEI, PARTEA I, Nr. 558/9.VIII.2010

Art. 3. — Direcția de probațiune, Direcția resurse umane,
Direcția generală sprijin logistic, Direcția financiar-contabilă,

curțile de apel, tribunalele și serviciile de probațiune vor duce la
îndeplinire prevederile prezentului ordin.

p. Ministrul justiției,
Lidia Barac,
secretar de stat
București, 23 iulie 2010.
Nr. 1.871/C.
ANEXĂ

REGULAMENT

privind definitivarea în funcție și promovarea în grade profesionale a personalului din serviciile de probațiune
CAPITOLUL I
Definitivarea în funcție a personalului din serviciile
de probațiune
Art. 1. — Definitivarea în funcție a consilierilor de probațiune
debutanți se face pe bază de examen, în raport cu vechimea în
specialitate, precum și cu rezultatele obținute în urma susținerii
examenului de definitivare.
Art. 2. — (1) Vechimea minimă necesară pentru prezentarea
la examenul de definitivare în funcție este cea prevăzută la art. 8
alin. (1) lit. a) din Legea nr. 123/2006 privind statutul personalului
din serviciile de probațiune.
(2) Se pot înscrie la examenul de definitivare în funcție
inclusiv consilierii de probațiune debutanți al căror stagiu se
împlinește până în ziua de susținere a examenului de
definitivare.
Art. 3. — Data și locul susținerii examenului de definitivare în
funcție, precum și tematica, actele necesare înscrierii și
termenul de depunere a acestora se stabilesc de către Direcția
de probațiune împreună cu Direcția resurse umane din cadrul
Ministerului Justiției, se publică pe site-ul Ministerului Justiției și
se afișează la sediul Ministerului Justiției și al tribunalelor cu cel
puțin 60 de zile înainte de data organizării acestuia.
Art. 4. — (1) Pentru examenul de definitivare în funcție,
ministrul justiției numește prin ordin:
a) comisia de organizare;
b) comisia de verificare a cunoștințelor;
c) comisia de soluționare a contestațiilor.
(2) Fiecare comisie are în componența sa un președinte,
membri și un secretar.
(3) Din comisii fac parte reprezentanți ai Direcției de
probațiune și ai Direcției resurse umane din Ministerul Justiției.
(4) Nu pot face parte din comisiile prevăzute la alin. (1)
persoanele care sunt soți, rude sau afini până la gradul IV
inclusiv cu oricare dintre candidații înscriși la examenul de
definitivare în funcție.
(5) Fiecare membru al comisiilor sus-menționate semnează
o declarație pe propria răspundere, în care precizează că:
a) nu se află în vreuna dintre situațiile de incompatibilitate
prevăzute la alin. (4);
b) va respecta secretul și confidențialitatea lucrărilor comisiei
și a variantelor de subiecte ce vor fi elaborate.
Art. 5. — (1) Comisia de organizare are următoarele atribuții:
a) centralizează cererile de înscriere la examen, întocmește
listele de înscriere, verifică îndeplinirea de către candidați a
condițiilor legale de participare la examen, întocmește și
afișează lista candidaților care îndeplinesc condițiile legale de
participare la examen și afișează lista finală a candidaților;

b) asigură afișarea rezultatelor probelor de examen și a
rezultatelor finale ale examenului;
c) asigură transmiterea rezultatelor examenului către Direcția
de probațiune;
d) îndeplinește orice sarcini necesare pentru buna
desfășurare a examenului.
(2) Comisia de verificare a cunoștințelor are următoarele
atribuții:
a) elaborează subiectele pentru examenul de definitivare;
b) stabilește baremul de notare a lucrărilor scrise;
c) notează lucrările scrise ale candidaților și stabilește media
notelor acordate lucrărilor de către fiecare membru al comisiei;
d) recorectează și stabilește nota finală acordată fiecărui
subiect al probei, dacă există o diferență în notare mai mare de
două puncte între corectori;
e) comunică în scris rezultatele probei către comisia de
organizare, în vederea afișării acestora.
(3) Comisia de soluționare a contestațiilor are următoarele
atribuții:
a) soluționează contestațiile depuse de candidați cu privire la
notarea lucrărilor scrise;
b) comunică în scris comisiei de organizare rezultatele
soluționării contestațiilor, în vederea afișării acestora.
Art. 6. — (1) Examenul de definitivare în funcție a consilierilor
de probațiune debutanți constă, în mod obligatoriu, într-o probă
scrisă cu caracter teoretic și o probă scrisă cu caracter practic.
(2) Proba teoretică are ca obiect testarea cunoștințelor
privind: metodologia activității de protecție a victimelor, instituții
de drept penal și procedură penală, criminologie, dezvoltare
instituțională și cooperare instituțională, informatică socială,
sănătate mentală și infracțiune, problema dependenței,
sociologie aplicată și psihologia dezvoltării.
(3) Proba practică constă în întocmirea unei lucrări scrise cu
caracter aplicativ.
(4) Proba scrisă cu caracter teoretic și proba scrisă cu
caracter practic se susțin în cadrul aceleiași lucrări.
Art. 7. — (1) Candidații care îndeplinesc condițiile legale de
participare la examenul de definitivare în funcție se prezintă la
proba scrisă teoretică și la proba scrisă practică.
(2) Intrarea candidaților în sălile în care se desfășoară
examenul de definitivare în funcție se face pe baza listelor
întocmite pentru fiecare sală și a actului de identitate, cu cel
puțin jumătate de oră înainte de începerea probei scrise. După
verificarea identității, fiecare candidat păstrează pe bancă actul
de identitate, până la predarea lucrării scrise. Pe listă se
menționează prezența fiecărui candidat.
(3) Candidații care nu se află în sală în momentul deschiderii
plicului cu subiectele pierd dreptul de a mai susține examenul.

MONITORUL OFICIAL AL ROMÂNIEI, PARTEA I, Nr. 558/9.VIII.2010
Este interzisă intrarea în sală a candidaților cu mijloace de
comunicare la distanță, computere personale, PDA - uri etc.
(4) În vederea elaborării lucrării scrise, candidații primesc coli
de hârtie având ștampila Direcției de probațiune. Se folosește
numai cerneală sau pix cu pastă de culoare albastră. La cerere,
se pot pune la dispoziție, în mod suplimentar, coli de hârtie, iar
dacă este necesar, cerneală sau pixuri.
(5) Înainte de dictarea subiectelor, candidații înscriu numele
și prenumele pe colțul foii ce urmează să fie lipit, pe care se
aplică ștampila Ministerului Justiției — Direcția de probațiune și
semnătura unuia dintre membrii comisiei de verificare a
cunoștințelor.
(6) Pe toată durata desfășurării probei scrise, în sălile în care
se desfășoară examenul de definitivare au acces numai membrii
comisiei de verificare a cunoștințelor și persoanele care
supraveghează desfășurarea probei.
(7) Timpul destinat pentru elaborarea lucrării este cel stabilit
de comisia de verificare a cunoștințelor; după expirarea timpului
stabilit pentru proba scrisă, responsabilul de sală strânge toate
lucrările în ordinea predării lor de către candidați și le predă
comisiei de verificare a cunoștințelor, care le înscrie într-un
borderou.
(8) Dacă examinarea se face în mai multe săli, se întocmește
câte un borderou pentru lucrările din fiecare sală.
(9) Lucrarea se consideră predată de către candidat după
verificarea stării acesteia de către responsabilul de sală și după
semnarea de către candidat în borderoul de predare-primire a
lucrărilor.
(10) Pe toată durata desfășurării probei scrise este interzisă
părăsirea sălii de examen de către candidați. În cazuri
excepționale, părăsirea temporară a sălii de examen se face
numai cu însoțitor.
(11) Pentru asigurarea ordinii în timpul examenului, membrii
comisiei de verificare a cunoștințelor sau persoanele care
supraveghează desfășurarea probei pot redistribui candidații în
sală.
(12) Orice fraudă sau încercare de fraudă dovedită se
sancționează prin eliminarea din examen; în aceste cazuri,
responsabilul de sală îl sesizează de îndată pe președintele
comisiei de verificare a cunoștințelor, care întocmește un
proces-verbal despre constatările făcute și măsurile luate, iar
lucrarea se anulează cu mențiunea ăfraudă”.
(13) La finalizarea probei scrise, baremul de corectare se
afișează pe ușa sălii/sălilor în care se desfășoară examenul de
definitivare și pe site-ul Ministerului Justiției.
Art. 8. — (1) Fiecare lucrare este notată de la 0 la 10. Nu se
acordă puncte din oficiu.
(2) Media finală a examenului de definitivare în funcție se
calculează ca medie aritmetică între notele obținute la cele două
probe.
(3) Sunt declarați admiși în urma examenului de definitivare
în funcție consilierii de probațiune debutanți care au obținut
media finală de minimum 7 la examen, dar nu mai puțin de nota
5 la fiecare dintre cele două probe.
Art. 9. — Rezultatele examenului de definitivare în funcție se
publică pe site-ul Ministerului Justiției în termen de 10 zile
lucrătoare de la susținerea examenului și se afișează la sediul
Ministerului Justiției și al tribunalului pe lângă care funcționează
serviciul unde își desfășoară activitatea candidatul, întocmindu-se
un proces-verbal privind data și ora afișării acestora.

15

Art. 10. — (1) Candidații nemulțumiți de rezultatele
examenului de definitivare în funcție pot depune contestație în
termen de 48 de ore de la afișarea rezultatelor, la Direcția de
probațiune din Ministerul Justiției.
(2) Contestațiile se soluționează de către comisia de
soluționare a contestațiilor în termen de maximum 10 zile de la
depunerea acestora.
(3) Rezultatele obținute de candidați în urma soluționării
contestațiilor, precum și rezultatele finale ale examenului de
definitivare în funcție se publică pe site-ul Ministerului Justiției și
se afișează la sediul Ministerului Justiției și al tribunalului pe
lângă care funcționează serviciul unde își desfășoară activitatea
candidatul.
CAPITOLUL II
Promovarea în grade profesionale
a personalului din serviciile de probațiune
Art. 11. — Promovarea în gradele I și II a consilierilor de
probațiune, precum și promovarea în gradul I a inspectorilor de
probațiune se fac pe bază de concurs, în raport cu vechimea în
specialitate, competența profesională, rezultatele obținute în
activitate și cu numărul de posturi scoase la concurs.
Art. 12. — (1) Vechimea minimă necesară pentru
prezentarea la concursul de promovare în grade profesionale
este cea prevăzută la art. 8 alin. (1) lit. b)—d) și la art. 17 alin. (1)
din Legea nr. 123/2006.
(2) Nu se pot înscrie la concursul de promovare în grade
profesionale consilierii de probațiune sau inspectorii de
probațiune care au obținut calificativul ăfoarte slab” sau ăslab” la
ultima evaluare a performanțelor profesionale.
Art. 13. — Data și locul susținerii concursului pentru
promovarea în grade profesionale, precum și tematica, actele
necesare înscrierii, termenul de depunere a acestora și a
lucrărilor de disertație și numărul posturilor pentru care se
organizează concursul de promovare în grade profesionale se
stabilesc de către Direcția de probațiune împreună cu Direcția
resurse umane din cadrul Ministerului Justiției, se publică pe
site-ul Ministerului Justiției și se afișează la sediul Ministerului
Justiției și al tribunalelor cu cel puțin 60 de zile înainte de data
organizării acestuia.
Art. 14. — (1) Concursul de promovare în gradele I și II a
consilierilor de probațiune, precum și cel de promovare în
gradul I a inspectorilor de probațiune constau în întocmirea unei
lucrări de disertație într-una dintre următoarele teme: protecția
victimelor, reintegrarea socială și supravegherea infractorilor,
metodologia activității de probațiune, instituții de drept penal și
procedură penală, criminologie, dezvoltare instituțională și
cooperare instituțională, informatică socială, sănătate mentală și
infracțiune, problema dependenței, sociologie aplicată și
psihologia dezvoltării.
(2) Lucrarea de disertație se prezintă în fața unei comisii
constituite în acest sens.
(3) Întocmirea și prezentarea lucrării de disertație trebuie să
respecte următoarele criterii:
a) întinderea maximă de 30 de pagini, tehnoredactate în
format A4, font Times New Roman 12, la 1½ rând;
b) încadrarea temei alese în tematica concursului de
promovare;

16

MONITORUL OFICIAL AL ROMÂNIEI, PARTEA I, Nr. 558/9.VIII.2010

c) originalitate în abordarea temei;
d) folosirea acurată a metodelor și tehnicilor în raport cu
abordarea temei;
e) aplicabilitatea și utilitatea temei pentru domeniul
probațiunii;
f) încadrarea în timpul stabilit pentru prezentarea lucrării;
g) coerența prezentării și a expunerii;
h) sintetizarea informațiilor în cuprinsul prezentării;
i) originalitatea prezentării și a prelucrării informațiilor.
Art. 15. — (1) Pentru concursul de promovare în grade
profesionale, prevederile art. 4 și 5 se aplică în mod
corespunzător.
(2) În cazul în care examenul de definitivare în funcție se
organizează concomitent cu concursul de promovare în grade
profesionale, prin ordin al ministrului justiției se pot numi comisii
comune de examen/concurs.
Art. 16. — (1) În conformitate cu prevederile art. 14 alin. (2)
și cu cele ale art. 15, candidații la concursul de promovare în
grade profesionale prezintă lucrarea de disertație în fața
comisiei de verificare a cunoștințelor.
(2) Prezentarea lucrării de disertație se înregistrează audio,
iar înregistrările sunt utilizate exclusiv în cadrul concursului.
Art. 17. — (1) Fiecare membru al comisiei de verificare a
cunoștințelor acordă o notă pentru întocmirea și prezentarea
lucrării de disertație, cu luarea în considerare a criteriilor
prevăzute la art. 14 alin. (3).
(2) Prevederile art. 8 alin. (1) se aplică în mod corespunzător.
(3) Sunt declarați admiși la concursul de promovare în grade
profesionale, consilierii de probațiune și inspectorii de
probațiune care au obținut nota finală de minimum 8 la lucrarea
de disertație.
Art. 18. — Pentru concursul de promovare în grade
profesionale, prevederile art. 9 și 10 se aplică în mod
corespunzător.

Cristina-Gabriela F. Popescu

CAPITOLUL III
Dispoziții finale
Art. 19. — (1) Consilierii de probațiune debutanți declarați
admiși la examenul de definitivare în funcție sunt numiți pe
posturi de consilier de probațiune gradul III de la data afișării
rezultatelor finale ale examenului și sunt salarizați corespunzător
acestui grad.
(2) Neprezentarea nejustificată a consilierilor de probațiune
debutanți la examenul de definitivare în funcție la prima sesiune
după încheierea stagiului sau respingerea acestora la două
sesiuni atrage eliberarea din funcție.
Art. 20. — (1) Ministerul Justiției îndeplinește formalitățile
legate de definitivarea în funcție a consilierilor de probațiune
debutanți care au fost declarați admiși la examenul de
definitivare în funcție, în termen de maximum 30 de zile de la
data afișării rezultatelor finale ale examenului.
(2) Dispozițiile alin. (1) se aplică în mod corespunzător și în
cazul eliberării din funcție a consilierilor de probațiune debutanți
aflați în una dintre situațiile prevăzute la art. 19 alin. (2).
Art. 21. — (1) Promovarea consilierilor de probațiune și a
inspectorilor de probațiune declarați admiși la concursul de
promovare în grade profesionale se face de la data afișării
rezultatelor finale ale concursului, în ordinea descrescătoare a
notelor obținute și în limita posturilor pentru care s-a organizat
concursul.
(2) Promovarea consilierilor de probațiune se face numai în
gradul imediat superior.
Art. 22. — Ministerul Justiției îndeplinește formalitățile legate
de promovarea și salarizarea corespunzătoare a consilierilor de
probațiune și inspectorilor de probațiune declarați admiși la
concursul de promovare în grade profesionale, în termen de
maximum 30 de zile de la data afișării rezultatelor finale.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 558/9.VIII.2010 conține 16 pagini.

Prețul: 3,20 lei

&JUYDGY|445444]
ISSN 1453—4495

