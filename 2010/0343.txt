Anul 178 (XXII) — Nr. 343

PARTEA I

Marți, 25 mai 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 417 din 15 aprilie 2010 referitoare la excepția de
neconstituționalitate a dispozițiilor art. 78 alin. (2) din
Ordonanța de urgență a Guvernului nr. 195/2002
privind circulația pe drumurile publice ........................

2–3

Decizia nr. 418 din 15 aprilie 2010 referitoare la excepția de
neconstituționalitate a dispozițiilor art. 6 lit. a) din
Legea concurenței nr. 21/1996 ..................................

4–5

Decizia nr. 427 din 15 aprilie 2010 referitoare la excepția de
neconstituționalitate a dispozițiilor art. 26 alin. (10) din
Legea nr. 275/2006 privind executarea pedepselor și
a măsurilor dispuse de organele judiciare în cursul
procesului penal ........................................................

5–7

Decizia nr. 509 din 27 aprilie 2010 referitoare la excepția de
neconstituționalitate a dispozițiilor art. 80 și art. 81 din
Legea nr. 168/1999 privind soluționarea conflictelor de
muncă, ale art. 3 pct. 3 din Codul de procedură civilă,
ale art. 2 alin. (3) și art. 3 alin. (2) din Legea
nr. 47/1992 privind organizarea și funcționarea Curții
Constituționale și ale art. V din Ordonanța de urgență
a Guvernului nr. 75/2008 privind stabilirea de măsuri
pentru soluționarea unor aspecte financiare în
sistemul justiției ..........................................................

8–11

Decizia nr. 511 din 27 aprilie 2010 referitoare la excepția de
neconstituționalitate a dispozițiilor art. 273 din Legea
nr. 86/2006 privind Codul vamal al României, art. 43
din Legea contabilității nr. 82/1991 și art. 289 din
Codul penal ................................................................

11–13

Decizia nr. 512 din 27 aprilie 2010 referitoare la excepția de
neconstituționalitate a dispozițiilor art. I pct. 6, 7, 26,
28, 29 și art. IV alin. (1) din Ordonanța de urgență a
Guvernului nr. 159/2008 privind modificarea și
completarea Legii nr. 51/1995 pentru organizarea și
exercitarea profesiei de avocat ..................................

13–14

Decizia nr. 535 din 27 aprilie 2010 referitoare la excepția de
neconstituționalitate a prevederilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................

15–16

2

MONITORUL OFICIAL AL ROMÂNIEI, PARTEA I, Nr. 343/25.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 417
din 15 aprilie 2010

referitoare la excepția de neconstituționalitate a dispozițiilor art. 78 alin. (2)
din Ordonanța de urgență a Guvernului nr. 195/2002
privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 78 alin. (2) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Ion Dumitru în Dosarul nr. 4.204/197/2008
al Tribunalului Brașov — Secția penală.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 16 iunie 2009, pronunțată în Dosarul
nr. 4.204/197/2008, Tribunalul Brașov — Secția penală a
sesizat Curtea Constituțională cu excepția de
neconstituționalitate a dispozițiilor art. 78 alin. (2) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Ion
Dumitru.
În motivarea excepției de neconstituționalitate se susține,
în esență, că textul de lege criticat instituie o prezumție de
vinovăție și, totodată, determină ca instanța de judecată să
aplice prevederile legale fără să cerceteze dacă în momentul
producerii accidentului persoana avea sau nu o alcoolemie
peste limita legală.
Tribunalul Brașov — Secția penală consideră că excepția
de neconstituționalitate este întemeiată, deoarece normele
criticate ăinstituie o prezumție de vinovăție pentru cel care
consumă băuturi alcoolice după producerea unui eveniment
rutier și mai înainte de a fi testat în ceea ce privește alcoolemia
din sânge”. Se invocă și dispozițiile art. 6 paragraful 2 din

Convenția pentru apărarea drepturilor omului și a libertăților
fundamentale, privind prezumția de nevinovăție. Se arată că
ăinstanțele de judecată trebuie să prezume nevinovăția
persoanei acuzate și trebuie să își formeze opinia numai pe
baza probelor administrate în timpul procesului, or, dacă
dispoziția legală analizată instituie o prezumție absolută ce nu
poate fi răsturnată prin vreun mijloc de probă, judecătorul se află
în imposibilitatea respectării principiului enunțat, astfel că
dispoziția legală trebuie considerată că încalcă prezumția de
nevinovăție și deci dreptul la un proces echitabil”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
neconstituțional, deoarece acesta încalcă prezumția de
nevinovăție. Se arată că această prezumție este percepută ca
un beneficiu, o protecție juridică ce însoțește persoana pusă sub
acuzare, în scopul de a echilibra raportul forțelor din cadrul
procesului penal. Potrivit art. 66 din Codul de procedură penală,
învinuitul sau inculpatul nu este obligat să își dovedească
nevinovăția; sarcina probațiunii revine acuzării, iar de situația
îndoielnică beneficiază cel acuzat. Acuzarea este cea care
trebuie să indice acuzatului faptele ce i se impută, pentru ca
aceasta să fie în măsură să își formuleze o apărare
corespunzătoare. Se mai arată că prezumția de nevinovăție are
caracter relativ, ea poate fi răsturnată în urma dovedirii vinovăției
prin probe certe, și nu conform unor aparențe, probabilități. Or,
stabilirea unei situații de fapt ca o prezumție absolută, în lipsa
unor probe temeinice de natură a certifica vinovăția unei
persoane, reprezintă o încălcare a prezumției de nevinovăție și
implicit a dreptului la un proces echitabil.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 343/25.V.2010
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 78 alin. (2) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, având
următorul cuprins: ăÎn situația în care nu sunt respectate
dispozițiile alin. (1), se consideră că rezultatele testului sau ale
analizei probelor biologice recoltate reflectă starea
conducătorului, a instructorului auto sau a examinatorului
respectiv în momentul producerii accidentului.”
Se susține că aceste dispoziții legale încalcă prevederile
constituționale ale art. 21 alin. (3) privind dreptul la un proces
echitabil, precum și ale art. 23 alin. (11) care consacră prezumția
de nevinovăție.
Examinând excepția de neconstituționalitate astfel cum a fost
formulată, Curtea reține următoarele:
Potrivit art. 78 alin. (1) din Ordonanța de urgență a
Guvernului nr. 195/2002, ăConducătorului de autovehicul sau
tramvai, instructorului auto atestat care se află în procesul de
instruire practică a unei persoane pentru obținerea permisului
de conducere, precum și examinatorului autorității competente
în timpul desfășurării probelor practice ale examenului pentru
obținerea permisului de conducere sau pentru oricare dintre
categoriile ori subcategoriile acestuia, implicați într-un accident
de circulație, le este interzis consumul de alcool sau de
substanțe ori produse stupefiante sau medicamente cu efecte
similare acestora după producerea evenimentului și până la
testarea concentrației alcoolului în aerul expirat sau recoltarea
probelor biologice.” Sancțiunea nerespectării acestei dispoziții
legale este prevăzută de alin. (2) al aceluiași articol, criticat în
prezenta cauză, care instituie prezumția în sensul că rezultatele
testului sau ale analizei probelor biologice recoltate reflectă
starea conducătorului, a instructorului auto sau a examinatorului
respectiv în momentul producerii accidentului.

3

Este evident că instituirea unei astfel de prezumții se
întemeiază pe importanța și semnificația obligației stabilite în
art. 78 alin. (1) din Ordonanța Guvernului nr. 195/2002,
legiuitorul apreciind că este absolut necesar să interzică orice
consum de alcool sau substanțe cu efecte similare după
producerea unui accident de circulație, în vederea stabilirii în
condiții de maximă operativitate și cu exactitate a condițiilor
producerii accidentului, respectiv a stării conducătorului auto la
acel moment.
Contrar susținerilor autorului excepției, norma criticată este
menită practic să sancționeze o conduită contrară dispozițiilor
legale, în considerarea scopului ordonanței, respectiv
asigurarea desfășurării fluente și în siguranță a circulației pe
drumurile publice, precum și ocrotirea vieții, integrității corporale
și a sănătății persoanelor participante la trafic sau aflate în zona
drumului public, protecția drepturilor și intereselor legitime ale
persoanelor respective, a proprietății publice și private.
Referindu-se la regimul probelor, Curtea Europeană a
Drepturilor Omului a statuat în jurisprudența sa, de exemplu în
Cauza Salabiaku împotriva Franței, 1988, că prezumția de
nevinovăție nu este una absolută, de vreme ce în orice sistem
de drept sunt operate prezumții de drept sau de fapt, iar
Convenția nu le interzice în principiu, atâta timp cât statele
respectă anumite limite și nu încalcă drepturile apărării. În
cauză, conducătorul auto este avertizat cu privire la consecințele
faptei interzise de legiuitor, acesta trebuind să cunoască
dispozițiile legale care interzic consumul de alcool, substanțe ori
produse stupefiante sau medicamente cu efecte similare
acestora după producerea accidentului rutier și până la testarea
concentrației alcoolului în aerul expirat sau recoltarea probelor
biologice, precum și prezumția care operează în cazul
nerespectării acestora. Absența unei astfel de interdicții ar
determina, de altfel, dificultăți în stabilirea cu exactitate a stării
conducătorului auto la momentul producerii accidentului, or,
determinarea cât mai exactă a acestei stări este deopotrivă în
interesul apărării, al organului constatator și, în esență, al
respectării principiului aflării adevărului.

Pentru motivele arătate mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 78 alin. (2) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Ion Dumitru în Dosarul nr. 4.204/197/2008 al Tribunalul
Brașov — Secția penală.
Definitivă și general obligatorie.
Pronunțată în ședința publică din data de 15 aprilie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

4

MONITORUL OFICIAL AL ROMÂNIEI, PARTEA I, Nr. 343/25.V.2010
CURTEA CONSTITUȚIONALĂ

D E C I Z I A Nr. 418
din 15 aprilie 2010

referitoare la excepția de neconstituționalitate a dispozițiilor art. 6 lit. a)
din Legea concurenței nr. 21/1996
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 6 lit. a) din Legea concurenței nr. 21/1996,
excepție ridicată de Compania Națională Poșta Română — S.A.
în Dosarul nr. 5.270/3/2007 al Tribunalului București — Secția
a VI-a comercială.
La apelul nominal răspunde, pentru autorul excepției și
pentru partea Compania Națională ăPoșta Română” — S.A. —
Direcția Regională de Poștă București, consilier juridic Steliana
Stoleru, lipsind cealaltă parte, față de care procedura de citare
este legal îndeplinită.
Având cuvântul, reprezentantul autorului excepției și al părții
menționate solicită admiterea excepției de neconstituționalitate
astfel cum a fost formulată, arătând, în esență, că textul de lege
criticat încalcă dispozițiile constituționale privitoare la egalitatea
în drepturi și restrânge libertatea economică, cu încălcarea
art. 53 din Legea fundamentală. Totodată, arată că art. 6 lit. a)
din Legea concurenței nr. 21/1996 nu prevede criterii de
determinare a folosirii în mod abuziv a unei poziții dominante
deținute de către unul sau mai mulți agenți economici, motiv
pentru care aceste dispoziții pot fi aplicate și se aplică în mod
discriminatoriu. Depune concluzii scrise în sensul celor arătate.
Reprezentantul Ministerului Public pune concluzii de
respingere a excepției de neconstituționalitate, întrucât
dispozițiile legale criticate nu încalcă prevederile constituționale
invocate, acestea fiind o expresie a garantării unui mediu
concurențial corect în vederea maximizării bunăstării clienților
români.
C U R T E A,

având în vedere actele și lucrările dosarului, reține următoarele:
Prin Încheierea din 1 iunie 2009, pronunțată în Dosarul
nr. 5.270/3/2007, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 6 lit. a) din Legea
concurenței nr. 21/1996, excepție ridicată de Compania
Națională Poșta Română — S.A. într-o cauză având ca obiect
obligația de a face.
În motivarea excepției de neconstituționalitate se susține
că textul legal criticat este neconstituțional deoarece conferă
instanței de judecată atribuții de legiuitor, prin aceea că îi permite

să completeze contractele încheiate, care au putere de lege
între părțile contractante, încălcându-se astfel principiul
separației puterilor în stat. De asemenea, impune partenerilor
comerciali care încheie contracte să se supună clauzelor
minimale ale drepturilor stabilite, ălucru ce încalcă grav principiul
egalității cetățenilor în fața legii și echivalează cu o restrângere
a drepturilor și libertăților.” Se mai arată că se produce o
încălcare a drepturilor și libertăților deoarece comerciantul nu
poate negocia drepturi inferioare celor apreciate de instanță.
Tribunalul București — Secția a VI-a comercială
consideră că excepția ridicată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, susținerile autorului excepției, raportul
întocmit de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 lit. a) din Legea concurenței nr. 21/1996,
republicată în Monitorul Oficial al României, Partea I, nr. 742 din
16 august 2005, care au următorul cuprins: ăEste interzisă
folosirea în mod abuziv a unei poziții dominante deținute de
către unul sau mai mulți agenți economici pe piața românească
ori pe o parte substanțială a acesteia, prin recurgerea la fapte
anticoncurențiale, care au ca obiect sau pot avea ca efect
afectarea activității economice ori prejudicierea consumatorilor.
Asemenea practici abuzive pot consta, în special, în:
a) impunerea, în mod direct sau indirect, a prețurilor de
vânzare sau de cumpărare, a tarifelor ori a altor clauze
contractuale inechitabile și refuzul de a trata cu anumiți furnizori
sau beneficiari;”.
Dispozițiile constituționale invocate în susținerea excepției
sunt cele ale art. 1 alin. (4) privind separația puterilor în stat, ale
art. 16 — Egalitatea în drepturi și ale art. 53 — Restrângerea
exercițiului unor drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că dispozițiile legale criticate, care

MONITORUL OFICIAL AL ROMÂNIEI, PARTEA I, Nr. 343/25.V.2010
interzic folosirea în mod abuziv a unei poziții dominante deținute
de către unul sau mai mulți agenți economici pe piața
românească ori pe o parte substanțiala a acesteia, prin
recurgerea la fapte anticoncurențiale constând în impunerea, în
mod direct sau indirect, a prețurilor de vânzare sau de
cumpărare, a tarifelor ori a altor clauze contractuale inechitabile
și refuzul de a trata cu anumiți furnizori sau beneficiari, dau
expresie obligației statului, impusă de dispozițiile art. 135
alin. (2) lit. a) din Constituție, de a asigura libertatea comerțului,
protecția concurenței loiale și crearea cadrului favorabil pentru
valorificarea tuturor factorilor de producție. Așa cum a statuat de
principiu Curtea Constituțională în jurisprudența sa, de exemplu,
prin Decizia nr. 230 din 14 martie 2007, publicată în Monitorul
Oficial al României, Partea I, nr. 236 din 5 aprilie 2007,
ăconcurența presupune o confruntare loială între comercianții
care acționează pe același segment de piață și oferă
consumatorilor produse similare.
În scopul creării cadrului favorabil pentru valorificarea tuturor
factorilor de producție, statul trebuie să susțină o politică
concurențială corectă, aceasta jucând un rol esențial în
facilitarea liberei circulații a mărfurilor, în stimularea inițiativei
participanților la activitatea de comerț, realizând și funcția de
garanție a unei economii de piață.” Norma criticată constituie,
așa cum s-a arătat, o expresie a acestei politici și o garanție de
natură a asigura existența unei reale libertăți economice în

5

condițiile prevăzute de art. 45 din Constituție, care presupune
garantarea accesului pe piață al agenților economici și
protejarea destinatarilor serviciului prestat sau ai bunurilor
furnizate.
Contrar susținerilor autorului excepției, prevederile art. 6
alin. (1) lit. a) din Legea concurenței nr. 21/1996 nu aduc
atingere principiului separației puterilor în stat și nu instituie
privilegii sau discriminări pe criterii arbitrare, fiind în mod egal
aplicabile tuturor persoanelor — agenți economici — aflate în
ipoteza normei.
În ceea ce privește dispozițiile art. 53 din Constituție,
invocate de asemenea în susținerea excepției, se constată că
nu sunt incidente în cauză, întrucât acestea sunt aplicabile
numai în ipoteza în care există o restrângere a exercitării
drepturilor și libertăților fundamentale ale cetățenilor, restrângere
care nu a fost constatată.
De altfel, prin criticile formulate se tinde la modificarea și
completarea dispozițiilor ce fac obiectul excepției, a căror
redactare actuală determină, în opinia autorului excepției, o
aplicare discriminatorie. Astfel de critici nu intră însă în
competența de soluționare a Curții Constituționale, care, potrivit
art. 2 alin. (3) din Legea nr. 47/1992, se pronunță numai cu
privire la constituționalitatea actelor cu privire la care a fost
sesizată.

Pentru motivele arătate mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 lit. a) din Legea concurenței nr. 21/1996, excepție ridicată
de Compania Națională Poșta Română — S.A. în Dosarul nr. 5.270/3/2007 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 427
din 15 aprilie 2010

referitoare la excepția de neconstituționalitate a dispozițiilor art. 26 alin. (10)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Augustin Zegrean
Marinela Mincă
Marieta Safta

— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 26 alin. (10) din Legea nr. 275/2006 privind

6

MONITORUL OFICIAL AL ROMÂNIEI, PARTEA I, Nr. 343/25.V.2010

executarea pedepselor și a măsurilor dispuse de organele
judiciare în cursul procesului penal, excepție invocată de Dorel
Cheche în Dosarul nr. 4.529/236/2009 al Judecătoriei Giurgiu.
La apelul nominal este prezent autorul excepției, lipsind
cealaltă parte, față de care procedura de citare este legal
îndeplinită.
Cauza fiind în stare de judecată, președintele acordă
cuvântul autorului excepției, care, precizând mai întâi că a
criticat mai multe texte legale și că în dosarul instanței de
judecată s-au săvârșit mai multe erori judiciare, solicită
admiterea excepției de neconstituționalitate astfel cum a fost
formulată. Se invocă încălcarea, prin normele criticate, a
Protocolului nr. 2 adițional la Convenția pentru apărarea
drepturilor omului și a libertăților fundamentale, deoarece nu
există al doilea grad de jurisdicție, precum și inexistența
Hotărârii Guvernului nr. 1.897/2006 pentru aprobarea
Regulamentului de aplicare a Legii nr. 275/2006 privind
executarea pedepselor și a măsurilor dispuse de organele
judiciare în cursul procesului penal. Depune la dosar un set de
acte, respectiv copia Deciziei nr. 480/2008 a Curții
Constituționale, copia Sentinței penale nr. 1.366 din 28 iulie
2008, pronunțată de Judecătoria Sectorului 5 București în
Dosarul nr. 10.681/302/2007, și copia unor documente emise
de Administrația Națională a Penitenciarelor.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că dispozițiile art. 26 alin. (10) din Legea nr. 275/2006
nu încalcă prevederile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 29 iunie 2009, pronunțată în Dosarul
nr. 4.529/236/2009, Judecătoria Giurgiu a sesizat Curtea
Constituțională cu excepția de neconstituționalitate a
dispozițiilor art. 26 alin. (10) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Dorel Cheche.
În motivarea excepției de neconstituționalitate se susține,
în esență, că dispozițiile criticate sunt neconstituționale,
deoarece consacră caracterul definitiv al hotărârii pronunțate de
prima instanță, fiind astfel incompatibile cu dispozițiile Codului
de procedură penală, precum și cu normele constituționale și
din Convenția pentru apărarea drepturilor omului și a libertăților
fundamentale invocate.
Judecătoria Giurgiu apreciază că excepția invocată este
neîntemeiată. Arată că ăLegea fundamentală nu consacră
principiul dublului grad de jurisdicție și, prin dispozițiile art. 129
din Constituție, se stabilește că hotărârile judecătorești sunt
supuse căilor de atac prevăzute de lege, ceea ce înseamnă că
legiuitorul poate stabili ca anumite hotărâri judecătorești să nu
fie supuse niciunei căi de atac. De asemenea, art. 13 din
Convenția pentru apărarea drepturilor omului și a libertăților
fundamentale nu garantează dublul grad de jurisdicție, ci dreptul
de acces la o instanță națională, în cazul încălcării unor drepturi
recunoscute de Convenție”.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că dispozițiile criticate nu
contravin normelor constituționale invocate. Se face referire și la
jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, susținerile autorului excepției, raportul
întocmit de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
se constată că, potrivit încheierii de sesizare a Curții
Constituționale, acesta îl constituie art. 26 alin. (10) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal. Față
de susținerile autorului excepției în fața Curții, cu ocazia
dezbaterilor în ședința publică, în sensul că a criticat și alte texte
legale, Curtea observă că, într-adevăr, în fața Judecătoriei
Giurgiu, în Dosarul nr. 4.529/236/2009, acesta a ridicat excepția
de neconstituționalitate a dispozițiilor art. 26 alin. (10), art. 38
alin. (9) și art. 74 alin. (8) din Legea nr. 275/2006, aspect
consemnat în încheierea de sesizare a Curții. Făcând aplicarea
dispozițiilor art. 29 alin. (1) și (6) din Legea nr. 47/1992, instanța
de judecată a respins cererea de sesizare a Curții
Constituționale cu soluționarea excepției de neconstituționalitate
a dispozițiilor art. 38 alin. (9) și art. 74 alin. (8) din Legea
nr. 275/2006. Totodată, în baza art. 29 alin. (4) din Legea
nr. 275/2006, a sesizat Curtea Constituțională cu excepția de
neconstituționalitate a dispozițiilor art. 26 alin. (10) din Legea
nr. 275/2006. Împotriva acestei încheieri, autorul excepției a
formulat recurs, respins prin Decizia nr. 206 din 13 iulie 2009,
pronunțată în Dosarul nr. 4.529/236/2009 al Tribunalului
Giurgiu — Secția penală.
Astfel fiind, Curtea a fost legal sesizată și se va pronunța
asupra excepției de neconstituționalitate a dispozițiilor art. 26
alin. (10) din Legea nr. 275/2006 privind executarea pedepselor
și a măsurilor dispuse de organele judiciare în cursul procesului
penal, publicată în Monitorul Oficial al României, Partea I,
nr. 627 din 20 iulie 2006, având următorul cuprins: ăHotărârea
judecătoriei este definitivă.”
În opinia autorului excepției, prevederile de lege criticate
contravin dispozițiilor constituționale ale art. 1 alin. (3) și (5)
privind statul de drept, art. 11 — Dreptul internațional și dreptul
intern, art. 16 — Egalitatea în drepturi, art. 24 — Dreptul la
apărare, art. 30 — Libertatea de exprimare, art. 52 — Dreptul

MONITORUL OFICIAL AL ROMÂNIEI, PARTEA I, Nr. 343/25.V.2010
persoanei vătămate de o autoritate publică, art. 53 —
Restrângerea exercițiului unor drepturi sau al unor libertăți,
art. 57 — Exercitarea drepturilor și a libertăților, art. 124 —
Înfăptuirea justiției și art. 129 — Folosirea căilor de atac. Se
invocă, totodată, dispozițiile art. 2 din Protocolul nr. 7 adițional la
Convenția pentru apărarea drepturilor omului și a libertăților
fundamentale, privind dublul grad de jurisdicție în materie
penală, precum și cele ale art. 13 din aceeași Convenție, privind
dreptul la un recurs efectiv.
Curtea, examinând excepția de neconstituționalitate astfel
cum a fost formulată, constată că aceasta este neîntemeiată și
urmează să fie respinsă.
Astfel, nu poate fi reținută critica referitoare la încălcarea
liberului acces la justiție, deoarece condamnatul are, în acord
atât cu art. 21 din Constituție, cât și cu art. 6 și 13 din Convenția
pentru apărarea drepturilor omului și a libertăților fundamentale,
dreptul de a contesta la instanța de judecată încheierea
judecătorului delegat pentru executarea pedepselor privative de
libertate, prin care s-a dispus cu privire la schimbarea regimului
de executare a pedepselor privative de libertate. Astfel, potrivit
art. 26 alin. (7) și (8) din Legea nr. 275/2006: ă(7) Încheierea
judecătorului delegat pentru executarea pedepselor privative de
libertate se comunică persoanei condamnate în termen de două
zile de la data pronunțării acesteia.
(8) Împotriva încheierii judecătorului delegat pentru
executarea pedepselor privative de libertate persoana
condamnată poate introduce contestație la judecătoria în a cărei
circumscripție se află penitenciarul, în termen de 3 zile de la
comunicarea încheierii.”
De asemenea, textul de lege criticat nu suprimă dreptul la
apărare, în sensul consfințit de art. 24 din Legea fundamentală.
Astfel, nimic nu îl oprește pe condamnat să își angajeze un
avocat pe tot cursul procesului ce vizează aspecte referitoare la
executarea pedepsei.

7

Nu poate fi reținută nici critica formulată în raport de
dispozițiile art. 2 paragraful 1 din Protocolul nr. 7 la Convenția
pentru apărarea drepturilor omului și a libertăților fundamentale,
care consacră dreptul la două grade de jurisdicție în materie
penală, întrucât, așa cum a mai reținut Curtea în jurisprudența
sa, de exemplu, prin Decizia nr. 480 din 6 mai 2008, publicată
în Monitorul Oficial al României, Partea I, nr. 411 din 2 iunie
2008, aceste dispoziții, la care își raportează autorul excepției
critica de neconstituționalitate, nu vizează faza de executare a
procesului penal.
Nu poate fi primită nici critica formulată în raport cu
dispozițiile art. 124 și 129 din Constituție, privitoare la înfăptuirea
justiției și folosirea căilor de atac. Astfel, potrivit art. 126 alin. (2)
și art. 129 din Constituție, exercitarea căilor de atac împotriva
hotărârilor judecătorești și procedura de judecată sunt stabilite
prin lege, legiuitorul având prin urmare libertatea de a stabili
cazurile și condițiile în care părțile interesate și Ministerul Public
pot exercita căile de atac, bineînțeles cu respectarea normelor
și principiilor consacrate de Legea fundamentală și prin actele
juridice internaționale la care România este parte.
În ceea ce privește celelalte dispoziții constituționale
invocate, Curtea constată că acestea nu au incidență în cauză.
În sfârșit, Curtea constată că s-a mai pronunțat în
jurisprudența sa asupra constituționalității acelorași dispoziții
legale, în acest sens fiind deciziile nr. 827 din 2 octombrie 2007,
publicată în Monitorul Oficial al României, Partea I, nr. 721 din
25 octombrie 2007, și nr. 705 din 17 iunie 2008, publicată în
Monitorul Oficial al României, Partea I, nr. 526 din 11 iulie 2008.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
de respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (10) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Dorel Cheche în Dosarul
nr. 4.529/236/2009 al Judecătoriei Giurgiu.
Definitivă și general obligatorie.
Pronunțată în ședința publică din data de 15 aprilie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

8

MONITORUL OFICIAL AL ROMÂNIEI, PARTEA I, Nr. 343/25.V.2010
CURTEA CONSTITUȚIONALĂ

D E C I Z I A Nr. 509
din 27 aprilie 2010

referitoare la excepția de neconstituționalitate a dispozițiilor art. 80 și art. 81 din Legea nr. 168/1999
privind soluționarea conflictelor de muncă, ale art. 3 pct. 3 din Codul de procedură civilă,
ale art. 2 alin. (3) și art. 3 alin. (2) din Legea nr. 47/1992 privind organizarea și funcționarea
Curții Constituționale și ale art. V din Ordonanța de urgență a Guvernului nr. 75/2008
privind stabilirea de măsuri pentru soluționarea unor aspecte financiare în sistemul justiției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Petrescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 80 și art. 81 din Legea nr. 168/1999 privind
soluționarea conflictelor de muncă, art. 3 pct. 3 din Codul de
procedură civilă, art. 2 alin. (3) și art. 3 alin. (2) din Legea
nr. 47/1992 privind organizarea și funcționarea Curții
Constituționale și art. V din Ordonanța de urgență a Guvernului
nr. 75/2008 privind stabilirea de măsuri pentru soluționarea unor
aspecte financiare în sistemul justiției, excepție ridicată de
Simina Verginia Avram în Dosarul nr. 343.1/43/2008 al Curții de
Apel Târgu Mureș — Secția civilă, de muncă și asigurări sociale,
pentru minori și familie, de Codruța Sălcudean, Daniela Chertes,
Virgil Ioan Ogrean, Aurel Olteanu, Flavius Gheorghe Mureșan,
Robert Mihai Szasz, Cristina Mihaela Florea, Stela Preda,
Mihaela Laura Dinea Tofalvi, Maria Ristache, Corina Mureșan,
Teodora Albu, Pozdârcă Monica, Mirela Ianoși, Aura Ioana
Nicolau și Mircea Trofin în Dosarul nr. 637.1/102/2008 al Curții
de Apel Târgu Mureș — Secția civilă, de muncă și asigurări
sociale, pentru minori și familie, precum și de Teodor Vichente
Borz, Adrian Bereczki, Adriana Magda Andonie, Adrian Vlad
Andonie, Constantin Elisei și Adela Maria Crișan în Dosarul
nr. 731/1/2009 al Curții de Apel Târgu Mureș — Secția civilă, de
muncă și asigurări sociale, pentru minori și familie.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef, referând asupra cauzei, arată că
partea Ministerul Justiției a depus la dosar note scrise prin care
solicită respingerea, ca inadmisibilă, a excepției de
neconstituționalitate a dispozițiilor art. V din Ordonanța de
urgență a Guvernului nr. 75/2008.
Curtea, având în vedere obiectul identic al excepțiilor de
neconstituționalitate ridicate în dosarele nr. 5.264D/2009,
nr. 5.764D/2009 și nr. 6.187D/2009, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.

Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 5.764D/2009 și
nr. 6.187D/2009 la Dosarul nr. 5.264D/2009, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 29 aprilie 2009, 11 iunie 2009 și 12 iunie
2009,
pronunțate
în
dosarele
nr.
343.1/43/2008,
nr. 637.1/102/2008 și nr. 731/1/2009, Curtea de Apel Târgu
Mureș — Secția civilă, de muncă și asigurări sociale, pentru
minori și familie a sesizat Curtea Constituțională cu
excepția de neconstituționalitate a dispozițiilor art. 80 și
art. 81 din Legea nr. 168/1999 privind soluționarea
conflictelor de muncă, ale art. 3 pct. 3 din Codul de
procedură civilă, ale art. 2 alin. (3) și art. 3 alin. (2) din Legea
nr. 47/1992 privind organizarea și funcționarea Curții
Constituționale și ale art. V din Ordonanța de urgență a
Guvernului nr. 75/2008 privind stabilirea de măsuri pentru
soluționarea unor aspecte financiare în sistemul justiției.
Excepția a fost ridicată de Simina Verginia Avram cu ocazia
soluționării recursurilor declarate împotriva Sentinței civile nr. 13
din 30 septembrie 2008, pronunțată de Curtea de Apel Târgu
Mureș în Dosarul nr. 343/43/2008, de Codruța Sălcudean,
Daniela Chertes, Virgil Ioan Ogrean, Aurel Olteanu, Flavius
Gheorghe Mureșan, Robert Mihai Szasz, Cristina Mihaela
Florea, Stela Preda, Mihaela Laura Dinea Tofalvi, Maria
Ristache, Corina Mureșan, Teodora Albu, Pozdârcă Monica,
Mirela Ianoși, Aura Ioana Nicolau și Mircea Trofin cu prilejul
soluționării recursurilor formulate împotriva Sentinței civile
nr. 1.526 din 16 noiembrie 2007, pronunțată de Tribunalul Mureș
în Dosarul nr. 3.298/102/2007, precum și de Teodor Vichente
Borz, Adrian Bereczki, Adriana Magda Andonie, Adrian Vlad
Andonie, Constantin Elisei și Adela Maria Crișan cu prilejul
soluționării recursului formulat împotriva Sentinței civile nr. 851
din 21 mai 2008, pronunțată de Tribunalul Harghita în Dosarul
nr. 637/102/2008.
În motivarea excepției de neconstituționalitate autorii
acesteia susțin, în esență, că textele de lege criticate îi privează
de calea de atac a apelului, drept de care se bucură alți
justițiabili în materie civilă, lipsindu-i de un proces echitabil și de
o cale de atac garantată altor cetățeni. De asemenea, mai arată
că dispozițiile art. 2 alin. (3) și art. 3 alin. (2) din Legea
nr. 47/1992 sunt contrare art. 146 lit. d), art. 147 alin. (1), art. 61

MONITORUL OFICIAL AL ROMÂNIEI, PARTEA I, Nr. 343/25.V.2010
alin. (1), art. 126 alin. (3) și art. 124 alin. (1) din Constituție,
deoarece Curtea Constituțională și-a stabilit propria competență
de a interpreta acte normative supuse controlului, deși
Constituția oferă Curții Constituționale doar posibilitatea de a
declara sau nu un text legal ca fiind neconstituțional, fără a
putea trece la interpretarea acestuia. În opinia autorilor,
interpretarea legilor și a ordonanțelor este de competența
exclusivă a Parlamentului și a instanțelor judecătorești. Astfel,
problemele de interpretare și aplicare a legii fiind de atributul
suveran al instanței de judecată, nu se pot constitui în aspect
de constituționalitate a textelor de lege supuse controlului Curții.
Art. V din Ordonanța de urgență a Guvernului nr. 75/2008
contravine art. 16 alin. (1) raportat la art. 1 alin. (3) și (5)
coroborat cu art. 11 și 20 din Constituție, precum și art. 14 din
Convenția europeană a drepturilor omului, directivelor
nr. 43/2000 și nr. 78/2000 ale CE, art. 2 alin. 1, art. 7 și art. 23
pct. 2 din Declarația Universală a Drepturilor Omului.
Curtea de Apel Târgu Mureș — Secția civilă, de muncă și
asigurări sociale, pentru minori și familie, prin încheierile din
29 aprilie 2009 și 11 iunie 2009, pronunțate în dosarele
nr. 343.1/43/2008 și nr. 637.1/102/2008, consideră că textele de
lege criticate sunt constituționale, iar prin Încheierea din 12 iunie
2009, pronunțată în Dosarul nr. 731/1/2009, apreciază că
excepția de neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale. În acest sens, arată că accesul
liber la justiție nu presupune în toate cazurile posibilitatea de a
recurge la toate structurile judecătorești și la toate căile de atac
prevăzute de lege, deoarece competența și căile de atac sunt
stabilite exclusiv de legiuitor, care poate institui reguli deosebite,
în considerarea unor situații diferite.
În ceea ce privește prevederile art. 2 alin. (3) și art. 3 alin. (2)
din Legea nr. 47/1992, arată că rolul instanței de contencios
constituțional este acela de a asigura supremația Constituției.
În sfârșit, în ceea ce privește prevederile art. V din Ordonanța
de urgență a Guvernului nr. 75/2008, arată că acestea au fost
abrogate, astfel că excepția de neconstituționalitate referitoare
la acest articol de lege este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, notele scrise ale părții Ministerul Justiției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
următoarele dispoziții de lege:
— Art. 80 și 81 din Legea nr. 168/1999 privind soluționarea
conflictelor de muncă, publicată în Monitorul Oficial al României,
Partea I, nr. 582 din 29 noiembrie 1999, potrivit cărora:

9

— Art. 80: ăTermenul de recurs este de 10 zile de la data
comunicării hotărârii pronunțate de instanța de fond.”;
— Art. 81: ă(1) În caz de admitere a recursului, instanța va
judeca în fond cauza.
(2) Prevederile alin. (1) nu se aplică în următoarele situații:
a) soluționarea cauzei de instanța de fond s-a făcut cu
încălcarea prevederilor legale referitoare la competență;
b) judecata în fond a avut loc în lipsa părții care nu a fost
legal citată.”;
— Art. 3 pct. 3 din Codul de procedură civilă, dispoziții potrivit
cărora: ăCurțile de apel judecă [... ] 3. ca instanțe de recurs,
recursurile declarate împotriva hotărârilor pronunțate de
tribunale în apel sau împotriva hotărârilor pronunțate în primă
instanță de tribunale, care, potrivit legii, nu sunt supuse apelului,
precum și în orice alte cazuri expres prevăzute de lege;”;
— Art. 2 alin. (3) și art. 3 alin. (2) din Legea nr. 47/1992
privind organizarea și funcționarea Curții Constituționale,
republicată în Monitorul Oficial al României, Partea I, nr. 643 din
16 iulie 2004, potrivit cărora:
— Art. 2 alin. (3): ăCurtea Constituțională se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.”;
— Art. 3 alin. (2): ăÎn exercitarea atribuțiilor care îi revin
Curtea Constituțională este singura în drept să hotărască asupra
competenței sale.”
— Art. V din Ordonanța de urgență a Guvernului nr. 75/2008
privind stabilirea de măsuri pentru soluționarea unor aspecte
financiare în sistemul justiției, publicată în Monitorul Oficial al
României, Partea I, nr. 462 din 20 iunie 2008, dispoziții potrivit
cărora: ăÎn Ordonanța Guvernului nr. 137/2000 privind
prevenirea și sancționarea tuturor formelor de discriminare,
republicată în Monitorul Oficial al României, Partea I, nr. 99 din
8 februarie 2007, după alineatul (2) al articolului 19 se introduce
un nou alineat, alineatul (3), cu următorul cuprins: «(3) Sesizările
având ca obiect măsurile legislative adoptate în contextul
stabilirii politicii de salarizare a personalului din sistemul bugetar
nu intră în competența de soluționare a Consiliului Național
pentru Combaterea Discriminării.»”
Autorii excepției consideră că aceste prevederi de lege sunt
contrare următoarelor texte din Constituție: art. 1 alin. (3) și (5)
privind statul român, art. 16 alin. (1) referitor la egalitatea în
drepturi a cetățenilor, art. 21 alin. (3) privind dreptul la un proces
echitabil, art. 61 alin. (1) referitor la rolul și structura
Parlamentului, art. 124 alin. (1) și (2) referitor la înfăptuirea
justiției, art. 126 alin. (3) privind rolul Înaltei Curți de Casație și
Justiție de a asigura interpretarea și aplicarea unitară a legii,
art. 129 privind folosirea căilor de atac, art. 146 lit. d) și art. 147
alin. (1) referitoare la atribuțiile și deciziile Curții Constituționale.
De asemenea, consideră că sunt încălcate și prevederile art. 11
și 20 din Constituție prin raportare la prevederile art. 14 din
Convenția pentru apărarea drepturilor omului și a libertăților
fundamentale, referitoare la interzicerea discriminării, și ale
Protocolului nr. 12 la Convenție, privind de asemenea
interzicerea discriminării, ale art. 2 alin. (1), art. 7 și art. 23
paragraful 2 din Declarația Universală a Drepturilor Omului,
referitoare la interzicerea discriminării și dreptul la un salariu
egal pentru muncă egală, ale Directivei Consiliului
nr. 43/2000/CE cu privire la implementarea principiului
tratamentului egal între persoane, indiferent de originea rasială

10

MONITORUL OFICIAL AL ROMÂNIEI, PARTEA I, Nr. 343/25.V.2010

și etnică, și ale Directivei nr. 78/2000/CE de creare a unui cadru
general în favoarea tratamentului egal privind ocuparea forței
de muncă și condițiile de muncă.
Analizând critica de neconstituționalitate, Curtea constată că
asupra dispozițiilor de lege criticate, raportate la aceleași
prevederi constituționale și la aceleași reglementări
internaționale și cu motivare identică, s-a pronunțat prin Decizia
nr. 30 din 14 ianuarie 2010, publicată în Monitorul Oficial al
României, Partea I, nr. 156 din 11 martie 2010.
Trecând la examinarea excepției de neconstituționalitate,
Curtea reține că, anterior sesizării sale, art. V din Ordonanța de
urgență a Guvernului nr. 75/2008 a fost abrogat prin articolul
unic pct. 3 din Legea nr. 76/2009 pentru aprobarea Ordonanței
de urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției,
lege publicată în Monitorul Oficial al României, Partea I, nr. 231
din 8 aprilie 2009.
Așa fiind, având în vedere art. 29 alin. (1) din Legea
nr. 47/1992, potrivit căruia ăCurtea Constituțională decide asupra
excepțiilor ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare”,
excepția de neconstituționalitate a dispozițiilor art. V din
Ordonanța de urgență a Guvernului nr. 75/2008 este
inadmisibilă.
În ceea ce privește excepția de neconstituționalitate a
dispozițiilor art. 80 și 81 din Legea nr. 168/1999 și ale art. 3
pct. 3 din Codul de procedură civilă, Curtea constată că aceste
texte de lege reglementează calea de atac ce poate fi exercitată
în conflictele de muncă și termenul de declarare a acesteia.
Aceste texte sunt în perfect acord cu prevederile art. 126 alin. (2)
și art. 129 din Constituție, potrivit cărora competența și
procedura de judecată sunt stabilite numai prin lege, iar căile de
atac împotriva hotărârilor judecătorești se exercită în condițiile
legii.
După cum a statuat în mod constant Curtea Constituțională
în jurisprudența sa, cu excepția dreptului la un dublu grad de
jurisdicție în materie penală, nici Constituția și nici vreun
instrument juridic internațional nu prevăd câte grade de
jurisdicție trebuie asigurate pentru soluționarea diferitelor litigii,
căile de atac ce pot fi exercitate împotriva hotărârilor
judecătorești ori condițiile procedurale de exercitare a acestora.
Cât privește susținerea potrivit căreia reglementarea unei
proceduri diferite de cea prevăzută de dreptul comun în materie
civilă ar avea semnificația unei încălcări a principiului egalității în
drepturi a cetățenilor, se reține că acest principiu reclamă un
tratament egal pentru situații egale. În cazul existenței unor
situații obiectiv diferite însă instituirea unui tratament diferențiat
este justificată și, uneori, chiar necesară.
În situația textelor de lege criticate, Curtea constată că
prevederea unei singure căi de atac, cea a recursului, este

justificată de necesitatea asigurării celerității în soluționarea
conflictelor de muncă.
De altfel, în sensul celor arătate mai sus, Curtea s-a mai
pronunțat și prin Decizia nr. 703 din 11 septembrie 2007,
publicată în Monitorul Oficial al României, Partea I, nr. 720 din
24 octombrie 2007.
Referitor la excepția de neconstituționalitate a dispozițiilor
art. 2 alin. (3) și art. 3 alin. (2) din Legea nr. 47/1992, Curtea
reține că, în exercitarea atribuțiilor sale prevăzute la art. 146
lit. d) din Legea nr. 47/1992, procedează la analizarea
conformității textelor din legi sau ordonanțe cu prevederile
Constituției. O astfel de analiză a textelor de lege presupune, în
primul rând, stabilirea conținutului acestora, fără de care este
imposibilă aprecierea conformității cu dispozițiile Legii
fundamentale. Aceasta nu presupune însă stabilirea de către
Curtea Constituțională a normelor aplicabile în diferitele litigii în
cadrul cărora s-a ridicat excepția de neconstituționalitate și nici
pronunțarea asupra aspectelor de fapt ce sunt puse în discuție
în litigiile în cadrul cărora se invocă excepția de
neconstituționalitate. În acest sens pot fi invocate și cele reținute
în Decizia nr. 1.016 din 7 iulie 2009, publicată în Monitorul Oficial
al României, Partea I, nr. 567 din 14 august 2009, în care s-a
arătat că problemele ce țin de aplicarea legii, respectiv luarea
deciziei asupra incidenței în cauză a unor texte de lege, revin
instanței de judecată, potrivit dispozițiilor art. 126 alin. (1) din
Constituție, care prevede că ăJustiția se realizează prin Înalta
Curte de Casație și Justiție și prin celelalte instanțe judecătorești
stabilite de lege”, iar nu instanței de contencios constituțional.
Astfel, instanța de judecată este cea care poate dispune de
instrumentele necesare pentru a decide care dintre legile puse
în discuție sunt incidente, folosind toate principiile de interpretare
a legii. Decizia instanței de judecată poate fi atacată la instanța
superioară, iar, în cazul în care practica judiciară vădește o
interpretare neunitară, Constituția, prin art. 126 alin. (3), dă
Înaltei Curți de Casație și Justiție, iar nu Curții Constituționale,
competența de a stabili interpretarea și aplicarea unitară a legii
de către celelalte instanțe judecătorești. De asemenea,
relevante sunt și considerentele Deciziei nr. 342 din 18 martie
2008, publicată în Monitorul Oficial al României, Partea I, nr. 274
din 7 aprilie 2008, prin care Curtea a arătat că aspectele de fapt
invocate de autorul excepției nu constituie veritabile critici de
neconstituționalitate, ci aspecte de fapt, ce revin competenței
instanței de judecată.
Așa fiind, nu se poate susține că, procedând la interpretarea
legii în sensul și limitele arătate mai sus, Curtea Constituțională
își depășește atribuțiile stabilite prin Constituție ori intervine în
atribuțiile exclusive ale legiuitorului sau în cele ale instanțelor de
judecată.
Întrucât nu au intervenit elemente noi, cele statuate de Curte
prin deciziile mai sus menționate sunt valabile și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. V din Ordonanța de urgență a
Guvernului nr. 75/2008 privind stabilirea de măsuri pentru soluționarea unor aspecte financiare în sistemul justiției, excepție ridicată

MONITORUL OFICIAL AL ROMÂNIEI, PARTEA I, Nr. 343/25.V.2010

11

de Simina Verginia Avram în Dosarul nr. 343.1/43/2008 al Curții de Apel Târgu Mureș — Secția civilă, de muncă și asigurări sociale,
pentru minori și familie, de Codruța Sălcudean, Daniela Chertes, Virgil Ioan Ogrean, Aurel Olteanu, Flavius Gheorghe Mureșan,
Robert Mihai Szasz, Cristina Mihaela Florea, Stela Preda, Mihaela Laura Dinea Tofalvi, Maria Ristache, Corina Mureșan, Teodora
Albu, Pozdârcă Monica, Mirela Ianoși, Aura Ioana Nicolau și Mircea Trofin în Dosarul nr. 637.1/102/2008 al Curții de Apel Târgu
Mureș — Secția civilă, de muncă și asigurări sociale, pentru minori și familie, precum și de Teodor Vichente Borz, Adrian Bereczki,
Adriana Magda Andonie, Adrian Vlad Andonie, Constantin Elisei și Adela Maria Crișan în Dosarul nr. 731/1/2009 al Curții de Apel
Târgu Mureș — Secția civilă, de muncă și asigurări sociale, pentru minori și familie.
2. Respinge, ca fiind neîntemeiată, excepția de neconstituționalitate a dispozițiilor art. 80 și art. 81 din Legea nr. 168/1999
privind soluționarea conflictelor de muncă, ale art. 3 pct. 3 din Codul de procedură civilă și art. 2 alin. (3) și art. 3 alin. (2) din Legea
nr. 47/1992 privind organizarea și funcționarea Curții Constituționale, excepție ridicată de aceiași autori în aceleași dosare.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 511
din 27 aprilie 2010

referitoare la excepția de neconstituționalitate a dispozițiilor art. 273 din Legea nr. 86/2006
privind Codul vamal al României, art. 43 din Legea contabilității nr. 82/1991 și art. 289
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 178 din Legea nr. 141/1997 privind Codul
vamal al României, art. 40 din Legea contabilității nr. 82/1991 și
art. 289 din Codul penal, excepție ridicată de Di Mercurio
Antonio în Dosarul nr. 3.653/30/2006 al Curții de Apel Timișoara —
Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef referă asupra cauzei și arată că
autorul excepției a depus la dosar o cerere, motivată medical,
prin care solicită un nou termen de judecată.
Reprezentantului Ministerului Public se opune amânării
judecării cauzei.
Curtea, deliberând, respinge cererea formulată de autorul
excepției.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind neîntemeiată.

C U R T E A,

având în vedere actele și lucrările dosarului, reține următoarele:
Prin Încheierea din 4 iunie 2009, pronunțată în Dosarul
nr. 3.653/30/2006, Curtea de Apel Timișoara — Secția penală
a sesizat Curtea Constituțională cu excepția de
neconstituționalitate a dispozițiilor art. 178 din Legea
nr. 141/1997 privind Codul vamal al României, art. 40 din
Legea contabilității nr. 82/1991 și art. 289 din Codul penal,
excepție ridicată de inculpatul Di Mercurio Antonio.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16 alin. (1) și art. 1 alin. (4).
Astfel, art. 178 din Legea nr. 141/1997 încalcă aceste norme
constituționale, deoarece prevede o pedeapsă mult mai aspră
decât cea stabilită de art. 291 din Codul penal pentru aceeași
infracțiune, anume infracțiunea de uz de fals. Consideră că
ăputerea legiuitoare și-a depășit atribuțiile, întrucât aplicarea
textelor legale, inclusiv a circumstanțelor agravante, este sarcina
exclusivă a judecătorilor”.
În continuare, autorul excepției consideră că art. 40 din
Legea nr. 82/1991 contravine art. 16 alin. (1) din Constituție,
deoarece ăinstituie o răspundere în condițiile art. 289 din Codul
penal pentru fapte care, în mod obișnuit, atrag răspunderea în
condițiile art. 290 din Codul penal, inegalitatea de tratament
juridic fiind evidentă”.
În fine, în ceea ce privește art. 289 din Codul penal, autorul
excepției susține că și acest text de lege contravine art. 16
alin. (1) din Constituție, ăcâtă vreme privește infracțiunea de fals
intelectual ce se săvârșește asupra unui înscris oficial, ce nu
poate emana sau aparține, așa cum prevede art. 150 alin. 2 din
Codul penal, decât unei unități publice, în sensul art. 145 din

12

MONITORUL OFICIAL AL ROMÂNIEI, PARTEA I, Nr. 343/25.V.2010

Codul penal”, or, societatea comercială în care este asociat
autorul excepției ănu poate emite înscrisuri oficiale”.
Instanța de judecată, exprimându-și opinia în Încheierea din
2 aprilie 2009, apreciază că excepția de neconstituționalitate
este neîntemeiată. În acest sens, arată că dispozițiile de lege
criticate și motivele invocate nu au legătură cu fondul cauzei, în
condițiile în care sunt simple apărări formulate de inculpat.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 178 din Legea nr. 141/1997 privind Codul vamal
al României, publicată în Monitorul Oficial al României, Partea I,
nr. 180 din 1 august 1997, ale art. 40 din Legea contabilității
nr. 82/1991, publicată în Monitorul Oficial al României, Partea I,
nr. 265 din 27 decembrie 1991, și ale art. 289 din Codul penal.
Anterior sesizării Curții, Legea nr. 141/1997 a fost abrogată
prin art. 288 alin. (2) din Legea nr. 86/2006 privind Codul vamal
al României, publicată în Monitorul Oficial al României, Partea I,
nr. 350 din 19 aprilie 2006, soluția legislativă criticată fiind
preluată însă în art. 273 din actul abrogator: ăFolosirea, la
autoritatea vamală, a documentelor vamale de transport sau
comerciale falsificate constituie infracțiunea de folosire de acte
falsificate și se pedepsește cu închisoare de la 3 la 10 ani și
interzicerea unor drepturi.”
De asemenea, art. 40 din Legea nr. 82/1991 a devenit art. 43
în Legea contabilității nr. 82/1991, după republicarea acesteia
în Monitorul Oficial al României, Partea I, nr. 454 din 18 iunie
2008, cu următorul cuprins: ăEfectuarea cu știință de înregistrări
inexacte, precum și omisiunea cu știința a înregistrărilor în
contabilitate, având drept consecință denaturarea veniturilor,
cheltuielilor, rezultatelor financiare, precum și a elementelor de
activ și de pasiv ce se reflectă în bilanț, constituie infracțiunea de
fals intelectual și se pedepsește conform legii.”
Dispozițiile art. 289 din Codul penal au următorul cuprins:
ăFalsificarea unui înscris oficial cu prilejul întocmirii acestuia, de
către un funcționar aflat în exercițiul atribuțiilor de serviciu, prin
atestarea unor fapte sau împrejurări necorespunzătoare
adevărului ori prin omisiunea cu știință de a insera unele date
sau împrejurări, se pedepsește cu închisoare de la 6 luni la
5 ani.
Tentativa se pedepsește.”
Asupra acestor dispoziții de lege, raportate la prevederile
constituționale ale art. 16 alin. (1) privind egalitatea în drepturi și
ale art. 1 alin. (4) privind principiul separației și echilibrului
puterilor, Curtea urmează să se pronunțe.

Examinând excepția de neconstituționalitate, Curtea constată
următoarele:
1. Prin Decizia nr. 236 din 10 mai 2005, publicată în Monitorul
Oficial al României, Partea I, nr. 532 din 23 iunie 2005, Curtea
s-a pronunțat asupra constituționalității art. 178 din Legea
nr. 141/1997, în raport cu aceleași prevederi constituționale și
cu motivare identică. Astfel, Curtea a statuat că această
reglementare reprezintă o opțiune de politică legislativă ce nu
poate fi considerată neconstituțională, întrucât nu aduce
atingere vreunui principiu sau vreunei prevederi din Constituție.
Este de competența exclusivă a legiuitorului să aleagă soluția pe
care o consideră corespunzătoare pentru combaterea
criminalității la un moment dat.
De asemenea, Curtea a constatat că susținerile privind
încălcarea prin textul de lege criticat a prevederilor
constituționale ale art. 16 alin. (1), prin aceea că, săvârșind o
faptă similară, persoana care folosește documente vamale
falsificate este pedepsită mult mai aspru decât inculpatul din
dosarul unui uz de fals, nu pot fi primite, întrucât reglementările
la care se face referire sunt diferite și privesc situații diferite.
Astfel, art. 178 din Legea nr. 141/1997 reglementează un
domeniu special al relațiilor sociale, domeniul vamal, stabilind
că folosirea de documente falsificate la autoritatea vamală
constituie infracțiune, iar art. 291 din Codul penal
reglementează, cu caracter de normă generală, infracțiunea de
uz de fals. Or, astfel cum a statuat Curtea Constituțională în
jurisprudența sa, principiul egalității în drepturi consacrat de
art. 16 din Constituție nu pretinde uniformitate, deci ca toate
situațiile să fie tratate în același fel, ci unor situații egale trebuie
să le corespundă un tratament egal, iar la situații diferite poate
exista un tratament diferit. Situațiile diferite în care se găsesc
persoanele care au săvârșit infracțiunile prevăzute de textele de
lege menționate justifică și soluțiile diferite adoptate de legiuitor,
fără ca prin aceasta să fie încălcat principiul egalității.
Pe de altă parte, Curtea nu a putut reține nici critica prin care
se susținea că art. 178 din Legea nr. 141/1997 este
neconstituțional deoarece prevede o pedeapsă mult mai aspră
decât art. 291 din Codul penal, deoarece, în sensul art. 2
alin. (2) din Legea nr. 47/1992, în exercitarea controlului de
constituționalitate
aceasta
examinează
conformitatea
dispozițiilor de lege cu normele și principiile Constituției, iar nu
conformitatea dintre diferite dispoziții legale.
În fine, Curtea nu a putut reține nici susținerea potrivit căreia
reglementarea cuprinsă în art. 178 din Legea nr. 141/1997
constituie o imixtiune a legislativului în puterea judecătorească,
constând în aceea că legislativul și-a depășit atribuțiile,
dispunând circumstanțe agravante pentru folosirea actelor
vamale false, deși aplicarea textelor legale este sarcina
exclusivă a judecătorilor. Așa fiind, și invocarea încălcării
prevederilor art. 1 alin. (4) din Constituție, privind organizarea
statului potrivit principiului separației și echilibrului puterilor, a
fost respinsă ca neîntemeiată.
2. Dispozițiile art. 43 din Legea nr. 82/1991 stabilesc că
anumite încălcări ale legii, pe care le menționează, ăconstituie
infracțiunea de fals intelectual și se pedepsește conform legii”,
adică potrivit art. 289 din Codul penal, la care se face trimitere
și care reglementează infracțiunea de fals intelectual, iar nu
potrivit art. 290 din același cod, care reglementează falsul în
înscrisuri sub semnătură privată. Infracțiunea de fals intelectual
era și este deci reglementată, într-o formulare cu conținut
general, în Codul penal, care include și elementele cu caracter
tehnic, specific, conținute în textul art. 43 (fost art. 40) din Legea
contabilității. Dispozițiile de lege criticate nu cuprind norme noi,
derogatorii, cu privire la elementele constitutive ale infracțiunii

MONITORUL OFICIAL AL ROMÂNIEI, PARTEA I, Nr. 343/25.V.2010
de fals intelectual, ci doar circumscriu, raportat la activitatea
specifică de conducere a contabilității operatorilor economici,
elementul material al infracțiunii de fals intelectual.
De asemenea, se reține că reglementarea legală criticată se
aplică, în mod nediscriminatoriu, tuturor cetățenilor aflați în
situația respectivă. Astfel, nu există o diferențiere de tratament
juridic între anumite categorii de cetățeni, acestora aplicându-li-se
ipoteza normei în mod nediferențiat și fără excepții, cu
respectarea art. 16 alin. (1) din Constituție. Cu privire la acest
aspect, Curtea, prin Decizia nr. 214 din 7 decembrie 1999,
publicată în Monitorul Oficial al României, Partea I, nr. 655 din
31 decembrie 1999, a stabilit că ăsubiect al infracțiunii, în
înțelesul art. 40 din Legea nr. 82/1991 (devenit art. 43, după a
doua republicare a legii), poate fi orice persoană, fără să se
prevadă o calitate anume, care efectuează operațiuni contabile
și operează cu știință, în această calitate, înregistrări inexacte
sau omite cu știință înregistrări, cu consecințele stabilite de
această lege. [... ] Întrucât nici legea în întregul său și nici
dispozițiile art. 40 din lege (devenit art. 43) nu introduc privilegii

13

sau discriminări și nu fac distincție între contabilii angajați la
agenți cu capital de stat sau la cei cu capital privat, iar acolo
unde legea nu distinge, nici interpretul nu poate să o facă,
excepția de neconstituționalitate este neîntemeiată și urmează
să fie respinsă.”
3. În sfârșit, cu privire la critica de neconstituționalitate a
art. 289 din Codul penal referitoare la încălcarea art. 16 din
Constituție, Curtea reține că aceasta nu poate fi primită câtă
vreme acest text de lege nu instituie privilegii sau discriminări,
fiind aplicabil în mod egal oricărei persoane care are calitatea de
funcționar public sau funcționar.
Totodată, pe de-o parte, Curtea reține că stabilirea unor
infracțiuni, precum și a calității subiectului activ al acestora intră
în competența exclusivă a legiuitorului, iar pe de altă parte,
Curtea observă că autorul excepției critică, în realitate, soluția
instanței de fond care a dispus condamnarea sa pentru
săvârșirea infracțiunilor prevăzute de textele de lege criticate,
ceea ce excedează controlului de constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 273 din Legea nr. 86/2006 privind Codul vamal al României,
art. 43 din Legea contabilității nr. 82/1991 și art. 289 din Codul penal, excepție ridicată de Di Mercurio Antonio în Dosarul
nr. 3.653/30/2006 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 512
din 27 aprilie 2010

referitoare la excepția de neconstituționalitate a dispozițiilor art. I pct. 6, 7, 26, 28, 29
și art. IV alin. (1) din Ordonanța de urgență a Guvernului nr. 159/2008 privind modificarea
și completarea Legii nr. 51/1995 pentru organizarea și exercitarea profesiei de avocat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. I pct. 6, 7, 26, 28, 29 și art. IV alin. (1) din
Ordonanța de urgență a Guvernului nr. 159/2008 privind
modificarea și completarea Legii nr. 51/1995 pentru organizarea
și exercitarea profesiei de avocat, excepție ridicată de Ovidiu
Trăilescu în Dosarul nr. 830/54/2009 al Curții de Apel Craiova —
Secția contencios administrativ și fiscal.
La apelul nominal se prezintă personal autorul excepției,
Ovidiu Trăilescu, și partea Uniunea Națională a Barourilor din
România — Consiliul Uniunii, prin avocatul Petre Alexandru, cu
delegație depusă la dosar. Lipsește partea Baroul Mehedinți,
față de care procedura de citare este legal îndeplinită.

14

MONITORUL OFICIAL AL ROMÂNIEI, PARTEA I, Nr. 343/25.V.2010

Magistratul-asistent-șef referă asupra cauzei și arată că
autorul excepției a depus la dosar note scrise prin care solicită
admiterea excepției. De asemenea, partea Uniunea Națională a
Barourilor din România — Consiliul Uniunii a depus la dosar
note scrise prin care solicită respingerea excepției ca
inadmisibilă.
Cauza este în stare de judecată.
Președintele acordă cuvântul autorului excepției, care solicită
admiterea acesteia, deoarece a fost ridicată în fața instanței de
judecată anterior publicării Deciziei Curții Constituționale
nr. 109/2010.
Reprezentantul Uniunii Naționale a Barourilor din România —
Consiliul Uniunii solicită respingerea excepției de
neconstituționalitate ca fiind inadmisibilă.
Reprezentantului Ministerului Public pune concluzii de
respingere a excepției de neconstituționalitate ca devenită
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 25 iunie 2009, pronunțată în Dosarul
nr. 830/54/2009, Curtea de Apel Craiova — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. I pct. 6,
7, 26, 28, 29 și art. IV alin. (1) din Ordonanța de urgență a
Guvernului nr. 159/2008 privind modificarea și completarea
Legii nr. 51/1995 pentru organizarea și exercitarea profesiei
de avocat.
Excepția a fost ridicată de Ovidiu Trăilescu într-o cauză în
contencios administrativ având ca obiect anularea unei decizii a
Consiliului Uniunii Naționale a Barourilor din România.
În motivarea excepției de neconstituționalitate autorul
acesteia susține că dispozițiile art. I pct. 6, 7, 26, 28, 29 și art. IV
alin. (1) din Ordonanța de urgență a Guvernului nr. 159/2008,
prin care se modifică art. 16 alin. (1), (2) și (3), art. 53 alin. (2)
lit. e), art. 63 lit. h) și o) din Legea nr. 51/1995, contravin
prevederilor constituționale ale art. 108 și art. 115 alin. (4). În
esență, autorul excepției arată că prin ordonanță de urgență nu
puteau să se abroge și să se modifice dispozițiile unei legi
organice, așa cum este legea de organizare și exercitare a
profesiei de avocat.

Curtea de Apel Craiova — Secția contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul
Poporului
arată
că
excepția
de
neconstituționalitate este întemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, susținerile părților prezente,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 6, 7, 26, 28, 29 și art. IV alin. (1) din
Ordonanța de urgență a Guvernului nr. 159/2008 privind
modificarea și completarea Legii nr. 51/1995 pentru organizarea
și exercitarea profesiei de avocat, ordonanță publicată în
Monitorul Oficial al României, Partea I, nr. 792 din 26 noiembrie
2008.
Examinând excepția de neconstituționalitate, Curtea
constată că, ulterior sesizării sale, prin Decizia nr. 109 din
9 februarie 2010, publicată în Monitorul Oficial al României,
Partea I, nr. 175 din 18 martie 2010, a statuat că dispozițiile
Ordonanței de urgență a Guvernului nr. 159/2008 sunt
neconstituționale, deoarece adoptarea acesteia nu îndeplinește
exigențele impuse de prevederile art. 115 alin. (4) din
Constituție.
Într-o asemenea situație, excepția de neconstituționalitate
urmează să fie respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. I pct. 6, 7, 26, 28, 29 și art. IV
alin. (1) din Ordonanța de urgență a Guvernului nr. 159/2008 privind modificarea și completarea Legii nr. 51/1995 pentru
organizarea și exercitarea profesiei de avocat, excepție ridicată de Ovidiu Trăilescu în Dosarul nr. 830/54/2009 al Curții de Apel
Craiova — Secția contencios administrativ și fiscal.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 343/25.V.2010

15

CURTEA CONSTITUȚIONALĂ

D E C I Z I A Nr. 535
din 27 aprilie 2010

referitoare la excepția de neconstituționalitate a prevederilor art. 26 alin. (1)
și alin. (2) pct. 2 din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de
Mohamed Shafiul Azam în Dosarul nr. 558/4/2009 al
Judecătoriei Sectorului 4 București.
La apelul nominal se constată lipsa părților, față de care
procedura de citare a fost legal îndeplinită. Se prezintă doamna
Elena Andrei, interpret autorizat de limba engleză. Magistratulasistent învederează Curții că partea Oficiul Român pentru
Imigrări a transmis la dosar punctul său de vedere cu privire la
excepția ridicată, solicitând respingerea acesteia ca nefondată.
Cauza fiind în stare de judecată, președintele Curții acordă
cuvântul reprezentantului Ministerului Public. Aceasta pune
concluzii de respingere a excepției ca neîntemeiată, invocând
bogata jurisprudență a Curții Constituționale existentă în
domeniu.
C U R T E A,

având în vedere actele și lucrările dosarului, constată
următoarele:
Prin Încheierea din 16 octombrie 2009, pronunțată în Dosarul
nr. 558/4/2009, Judecătoria Sectorului 4 București a sesizat
Curtea Constituțională cu excepția de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România.
Excepția de neconstituționalitate a fost ridicată de Mohamed
Shafiul Azam într-o cauză având ca obiect soluționarea plângerii
formulate de acesta împotriva hotărârii Oficiului Român pentru
Imigrări de respingere a cererii de acordare a statutului de
refugiat sau a protecției subsidiare.
În motivarea excepției de neconstituționalitate se susține,
în esență, că textele de lege criticate sunt ăimprecise cu privire
la spectrul motivelor de pedepse și tratamente inumane care
permit acordarea protecției umanitare condiționate”. Prin lipsa
de precizie și claritate, acestea limitează sfera de aplicabilitate
a interdicției cuprinse în textul art. 22 alin. (2) din Constituție
doar la riscul de a fi supus la tratamente sau pedepse inumane
ori degradante ca urmare a unuia dintre cele 5 motive de
persecuție: rasa, religia, naționalitatea, opinia politică și
apartenența la un anumit grup social. Se arată că noțiunile

folosite permit interpretări eronate cu privire la natura și
conținutul pedepselor și tratamentelor inumane ori degradante.
Judecătoria Sectorului 4 București consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată, precizând că textele de lege criticate instituie o
măsură de protecție suplimentară a străinilor care, neîndeplinind
condițiile pentru acordarea statutului de refugiat, solicită
protecție subsidiară.
Președinții celor două Camere ale Parlamentului și
Avocatului Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, cu
modificările și completările ulterioare, care au următorul conținut:
— Art. 26 alin. (1) și alin. (2) pct. 2 — ăProtecția subsidiară:
(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [... ]
2. tortură, tratamente sau pedepse inumane ori degradante.”
În opinia autorului excepției de neconstituționalitate, textele
de lege criticate contravin dispozițiilor art. 22 alin. (2) din
Constituție și celor ale art. 3 din Convenția pentru apărarea
drepturilor omului și a libertăților fundamentale, ambele
referitoare la interzicerea torturii, a pedepselor și a tratamentelor
inumane ori degradante.
Examinând excepția de neconstituționalitate, Curtea
constată că a mai exercitat controlul de constituționalitate a
dispozițiilor art. 26 alin. (1) și alin. (2) pct. 2 din Legea

16

MONITORUL OFICIAL AL ROMÂNIEI, PARTEA I, Nr. 343/25.V.2010

nr. 122/2006, prin prisma acelorași critici de neconstituționalitate
ca și cele formulate în prezentul dosar și prin raportare la
aceleași texte constituționale și convenționale. Dintre deciziile
pronunțate de Curte cu privire la aceste texte de lege pot fi
amintite Decizia nr. 363 din 17 martie 2009, publicată în
Monitorul Oficial al României, Partea I, nr. 277 din 28 aprilie
2009, Decizia nr. 648 din 5 octombrie 2006, publicată în
Monitorul Oficial al României, Partea I, nr. 971 din 5 decembrie

2006, sau Decizia nr. 345 din 28 iunie 2005, publicată în
Monitorul Oficial al României, Partea I, nr. 775 din 25 august
2005.
Întrucât nu au fost prezentate elemente noi, care să justifice
reconsiderarea acestei jurisprudențe, soluția de respingere ca
neîntemeiată a excepției de neconstituționalitate și argumentele
care au condus la pronunțarea acesteia își mențin valabilitatea
și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. (1) și alin. (2) pct. 2 din Legea nr. 122/2006 privind
azilul în România, excepție ridicată de Mohamed Shafiul Azam în Dosarul nr. 558/4/2009 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 343/25.V.2010 conține 16 pagini.

Prețul: 3,20 lei

&JUYDGY|443297]
ISSN 1453—4495

