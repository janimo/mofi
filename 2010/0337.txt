PARTEA I

Anul 178 (XXII) — Nr. 337

Joi, 20 mai 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 518 din 27 aprilie 2010 referitoare la excepția de
neconstituționalitate a dispozițiilor art. 249 alin. (3) din
Legea nr. 571/2003 privind Codul fiscal ....................

2–3

ORDONANȚE ALE GUVERNULUI ROMÂNIEI
45.

— Ordonanță de urgență pentru modificarea art. 1 din
Ordonanța de urgență a Guvernului nr. 71/2009 privind
plata unor sume prevăzute în titluri executorii având
ca obiect acordarea de drepturi salariale personalului
din sectorul bugetar....................................................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
356/107. — Ordin al ministrului transporturilor și infrastructurii
și al ministrului administrației și internelor pentru
aprobarea Normelor privind autorizarea și
desfășurarea circulației vehiculelor rutiere cu mase
și/sau dimensiuni ce depășesc masele și/sau
dimensiunile maxime admise prevăzute în Ordonanța
Guvernului nr. 43/1997 privind regimul drumurilor ....

5–15

727/1.100. — Ordin al ministrului muncii, familiei și protecției
sociale și al ministrului finanțelor publice privind
constituirea unei baze de date cu privire la salariile și
structura acestora pentru personalul din sectorul
bugetar și de abrogare a Ordinului ministrului muncii,
familiei și protecției sociale și al ministrului finanțelor
publice nr. 32/42/2010 pentru monitorizarea și
controlul aplicării prevederilor Legii-cadru nr. 330/2009
privind salarizarea unitară a personalului plătit din
fonduri publice la nivelul instituțiilor și autorităților
publice ale administrației locale..................................

16

2

MONITORUL OFICIAL AL ROMÂNIEI, PARTEA I, Nr. 337/20.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 518
din 27 aprilie 2010

referitoare la excepția de neconstituționalitate a dispozițiilor art. 249 alin. (3)
din Legea nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 249 alin. (3) din Legea nr. 571/2003 privind
Codul fiscal, excepție ridicată de Societatea Comercială ăHelios
Impex” — S.R.L. în Dosarul nr. 49/117/2009 al Tribunalului
Cluj — Secția mixtă de contencios administrativ și fiscal,
conflicte de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 27 februarie 2009, pronunțată în Dosarul
nr. 49/117/2009, Tribunalul Cluj — Secția mixtă de
contencios administrativ și fiscal, conflicte de muncă și
asigurări sociale a sesizat Curtea Constituțională cu
excepția de neconstituționalitate a prevederilor art. 249
alin. (3) din Legea nr. 571/2003 privind Codul fiscal, excepție
ridicată de Societatea Comercială ăHelios Impex” — S.R.L. în
dosarul de mai sus.
În motivarea excepției de neconstituționalitate autorul
acesteia susține că, prin textul de lege criticat, legiuitorul acordă
statului și unităților administrativ-teritoriale o poziție privilegiată
față de cea a celorlalte persoane de drept privat. În acest sens
se apreciază că impozitul pe clădirile aflate în proprietatea
privată a statului sau a unităților administrativ-teritoriale este
datorat de concesionarii, locatarii sau titularii dreptului de
administrare sau folosință a acestora, în timp ce proprietarul
clădirilor este scutit de o atare obligație. Se mai susține că nu
este echitabil ca titularul unui drept de proprietate privată, în
speță statul sau unitățile administrativ-teritoriale, să fie scutit de

la plata impozitului pe clădiri și acest impozit să fie suportat de
cel care are doar atributul folosinței clădirilor și nu toate
atributele dreptului de proprietate.
Un atare regim juridic îi discriminează atât pe concesionari,
locatari sau alți titulari ai dreptului de administrare sau folosință
care trebuie să plătească impozit pe clădire, pe lângă chirie,
redevență sau contravaloarea folosinței clădirii, cât și pe
persoanele de drept privat care au în proprietate clădiri pe care
le-au închiriat și care nu sunt scutite de plata impozitului pe
clădire.
Se consideră că textul legal criticat încalcă și prevederile
art. 56 alin. (2) din Constituție, întrucât prevede în sarcina
statului și unităților administrativ-teritoriale un regim fiscal de
favoare.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale arată că excepția de neconstituționalitate este nefodată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Guvernul apreciază că excepția de neconstituționalitate este
nefondată, sens în care face trimitere la jurisprudența în materie.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 249 alin. (3) din Legea nr. 571/2003 privind Codul
fiscal, publicată în Monitorul Oficial al României, Partea I, nr. 927
din 23 decembrie 2003, astfel cum au fost modificate prin art. I
pct. 218 din Legea nr. 343/2006 pentru modificarea și
completarea Legii nr. 571/2003 privind Codul fiscal, publicată în

MONITORUL OFICIAL AL ROMÂNIEI, PARTEA I, Nr. 337/20.V.2010
Monitorul Oficial al României, Partea I, nr. 662 din 1 august
2006.
Textul criticat are următorul cuprins:
— Art. 249 alin. (3):
ăPentru clădirile proprietate publică sau privată a statului ori
a unităților administrativ-teritoriale, concesionate, închiriate, date
în administrare ori în folosință, după caz, persoanelor juridice,
altele decât cele de drept public, se stabilește taxa pe clădiri,
care reprezintă sarcina fiscală a concesionarilor, locatarilor,
titularilor dreptului de administrare sau de folosință, după caz, în
condiții similare impozitului pe clădiri.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 44 alin. (2) și (7) privind dreptul de
proprietate privată și ale art. 56 alin. (2) privind așezarea justă
a sarcinilor fiscale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, prin
Decizia nr. 324 din 29 martie 2007, publicată în Monitorul Oficial
al României, Partea I, nr. 315 din 11 mai 2007, Decizia nr. 345
din 3 aprilie 2007, publicată în Monitorul Oficial al României,
Partea I, nr. 321 din 14 mai 2007, și Decizia nr. 857 din
9 octombrie 2007, publicată în Monitorul Oficial al României,
Partea I, nr. 772 din 14 noiembrie 2007, Curtea, respingând
excepțiile ridicate, a constatat că scutirea statului și a unităților
administrativ-teritoriale, în calitate de proprietari, de la plata
impozitului pe clădiri nu operează în cazurile în care clădirea
sau încăperi din aceasta sunt concesionate, închiriate, date în
administrare ori în folosință, după caz, persoanelor juridice care
întreprind activități economice. Opțiunea legiuitorului de a
excepta din categoria bunurilor impozabile clădirile proprietatea
statului și a unităților administrativ-teritoriale folosite în alte

3

scopuri decât cele economice nu poate fi considerată
discriminatorie, ci reprezintă expresia politicii fiscale și bugetare
pe care statul și-o asumă la un moment dat.
Prin urmare, Curtea nu a reținut încălcarea prevederilor
constituționale invocate, sub aspectul creării unei situații
privilegiate în favoarea statului sau a unităților administrativteritoriale.
Curtea a mai statuat că numai legiuitorul poate acorda
anumite scutiri sau reduceri de impozite în favoarea anumitor
categorii de contribuabili și în anumite perioade de timp, în
funcție de situațiile conjuncturale, dar, evident, și în raport cu
situația economico-financiară a țării în perioadele respective.
Așa fiind, legiuitorul, dând expresie politicii fiscale și bugetare
adoptate la un moment dat, are deplina libertate de a stabili
impozite și taxe, în măsura în care acestea sunt proporționale,
rezonabile și echitabile, condiție îndeplinită în cazul de față, cu
atât mai mult cu cât concesionarea, închirierea, ca și darea în
administrare și în folosință a clădirilor proprietate publică sau
privată a statului ori a unităților administrativ-teritoriale se fac în
general pe termen foarte lung, prin convenții/acte intervenite
între părțile interesate.
Totodată, Curtea a mai stabilit că autoritățile publice —
creditori bugetari — pot fi scutite de la plata unor impozite sau
taxe, întrucât pentru a putea funcționa sunt finanțate de la
bugetul de stat, iar taxele respective se fac venit tot la bugetul
de stat, astfel că ar fi absurd ca autoritățile în cauză să fie
obligate formal să plătească din buget o taxă care revine
aceluiași buget.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 249 alin. (3) din Legea nr. 571/2003 privind Codul fiscal,
excepție ridicată de Societatea Comercială ăHelios Impex” — S.R.L. în Dosarul nr. 49/117/2009 al Tribunalului Cluj — Secția mixtă
de contencios administrativ și fiscal, conflicte de muncă și asigurări sociale.
Definitivă și general obligatorie.
Pronunțată în ședința publică din data de 27 aprilie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

4

MONITORUL OFICIAL AL ROMÂNIEI, PARTEA I, Nr. 337/20.V.2010

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea art. 1 din Ordonanța de urgență a Guvernului nr. 71/2009
privind plata unor sume prevăzute în titluri executorii
având ca obiect acordarea de drepturi salariale personalului din sectorul bugetar
Luând în considerare dificultățile întâmpinate până în prezent în ceea ce privește executarea hotărârilor judecătorești
având ca obiect drepturi de natură salarială stabilite în favoarea personalului din sectorul bugetar,
având în vedere influența substanțială asupra bugetului de stat pe anul 2010 pe care o are executarea, în condițiile
dreptului comun, a titlurilor executorii emise anterior intrării în vigoare a prezentei ordonanțe de urgență,
având în atenție necesitatea instituirii unor reglementări speciale, cu aplicabilitate limitată în timp, privind executarea silită
a hotărârilor judecătorești prin care au fost acordate anumite drepturi salariale pentru personalul din sectorul bugetar,
ținând seama de faptul că nepromovarea prezentei ordonanțe de urgență ar avea drept consecință imposibilitatea
menținerii echilibrelor bugetare și în mod implicit nerespectarea angajamentelor interne și internaționale asumate de Guvernul
României, inclusiv în ceea ce privește nivelul deficitului bugetar,
în considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Articolul 1 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009, cu modificările și completările
ulterioare, se modifică după cum urmează:
1. La alineatul (1), literele a)—c) vor avea următorul
cuprins:
ăa) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.”
2. Alineatul (11) se abrogă.

Art. II. — (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data intrării în vigoare a prezentei
ordonanțe de urgență, se realizează astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice procedură
de executare silită se suspendă de drept.
(3) Sumele prevăzute la alin. (1) plătite în temeiul prezentei
ordonanțe de urgență se actualizează cu indicele prețurilor de
consum comunicat de Institutul Național de Statistică.

PRIM-MINISTRU

EMIL BOC

Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul muncii, familiei și protecției sociale,
Mihai Constantin Șeitan

București, 19 mai 2010.
Nr. 45.

MONITORUL OFICIAL AL ROMÂNIEI, PARTEA I, Nr. 337/20.V.2010

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII
Nr. 356 din 4 mai 2010

MINISTERUL ADMINISTRAȚIEI ȘI INTERNELOR
Nr. 107 din 4 mai 2010

ORDIN
pentru aprobarea Normelor privind autorizarea și desfășurarea circulației vehiculelor rutiere cu
mase și/sau dimensiuni ce depășesc masele și/sau dimensiunile maxime admise prevăzute în
Ordonanța Guvernului nr. 43/1997 privind regimul drumurilor
În temeiul prevederilor art. IV alin. (2) lit. a) din Ordonanța Guvernului nr. 7/2010 pentru modificarea și completarea
Ordonanței Guvernului nr. 43/1997 privind regimul drumurilor, ale art. 5 alin. (4) din Hotărârea Guvernului nr. 76/2009 privind
organizarea și funcționarea Ministerului Transporturilor și Infrastructurii, cu modificările și completările ulterioare, precum și ale art. 7
alin. (4) din Ordonanța de urgență a Guvernului nr. 30/2007 privind organizarea și funcționarea Ministerului Administrației și
Internelor, aprobată cu modificări prin Legea nr. 15/2008, cu modificările și completările ulterioare,
ministrul transporturilor și infrastructurii și ministrul administrației și internelor emit următorul ordin:
Art. 1. — Se aprobă Normele privind autorizarea și
desfășurarea circulației vehiculelor rutiere cu mase și/sau
dimensiuni ce depășesc masele și/sau dimensiunile maxime
admise prevăzute în Ordonanța Guvernului nr. 43/1997 privind
regimul drumurilor, prevăzute în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.

Art. 3. — La data intrării în vigoare a prezentului ordin se
abrogă Ordinul ministrului transporturilor și al ministrului de
interne nr. 407/991/1999 pentru aprobarea Normelor privind
autorizarea și efectuarea transporturilor rutiere cu greutăți și/sau
dimensiuni de gabarit care depășesc limitele maxime prevăzute
în Ordonanța Guvernului nr. 43/1997 privind regimul drumurilor,
publicat în Monitorul Oficial al României, Partea I, nr. 523 din
28 octombrie 1999, cu modificările ulterioare.

Ministrul transporturilor și infrastructurii,

Ministrul administrației și internelor,

Radu Mircea Berceanu

Vasile Blaga

ANEXĂ

NORME

privind autorizarea și desfășurarea circulației vehiculelor rutiere cu mase și/sau cu dimensiuni ce depășesc masele
și/sau dimensiunile maxime admise prevăzute în Ordonanța Guvernului nr. 43/1997 privind regimul drumurilor
CAPITOLUL I
Dispoziții generale
Art. 1. — Prezentele norme au ca obiect reglementarea
autorizării și desfășurării circulației vehiculelor rutiere cu mase
și/sau cu dimensiuni ce depășesc masele și/sau dimensiunile
maxime admise prevăzute în Ordonanța Guvernului nr. 43/1997
privind regimul drumurilor, republicată, cu modificările și
completările ulterioare.
Art. 2. — În sensul prezentelor norme, termenii, expresiile și
abrevierile de mai jos au următoarele semnificații:
1. autovehicul — orice sistem mecanic destinat circulației pe
drumurile publice, care este utilizat pentru transportul de
persoane și/sau de mărfuri ori pentru efectuarea de servicii sau
lucrări și care se deplasează prin propulsie proprie, cu excepția
celor care circulă pe șine și a celor cu două sau trei roți;
2. vehicul — orice autovehicul sau ansamblu format dintr-un
autovehicul și semiremorca/remorca tractată de acesta;
3. masa totală a vehiculului — masa cumulată a vehiculului
tractor, a vehiculului tractat, a încărcăturii, a dispozitivului de
fixare și a repartitorului de sarcină;
4. vehicul cu depășiri — vehiculul, cu sau fără încărcătură,
ale cărui mase și/sau dimensiuni depășesc masele și/sau

dimensiunile maxime admise prevăzute în anexele nr. 2 și 3 la
Ordonanța Guvernului nr. 43/1997, republicată, cu modificările
și completările ulterioare;
5. configurația vehiculului — clasificarea vehiculului în funcție
de tip și numărul de axe; aceasta poate fi:
a) An — autovehicul cu ăn” axe, destinat transportului de
mărfuri, efectuării de servicii sau lucrări;
b) Bn — autovehicul cu ăn” axe, destinat transportului de
persoane;
c) Sn — semiremorcă cu ăn” axe;
d) Rn — remorcă cu ăn” axe;
6. circulație a vehiculului cu depășiri — operațiunea de
transport cu vehicule cu depășiri sau deplasarea vehiculelor cu
depășiri, în cazul în care acestea nu desfășoară operațiuni de
transport;
7. proiect de transport — proiectul tehnic întocmit de o
persoană fizică sau juridică autorizată prin care se stabilește
posibilitatea de circulație a unui vehicul cu depășiri pe drumurile
publice, etapele de desfășurare, lucrările de amenajare necesar
a fi efectuate, condițiile necesare a fi asigurate pentru siguranța
circulației și protecția infrastructurii;
8. traseu autorizat — traseul impus de către administratorul
drumului pentru deplasarea vehiculului cu depășiri, stabilit în

6

MONITORUL OFICIAL AL ROMÂNIEI, PARTEA I, Nr. 337/20.V.2010

funcție de originea și destinația transportului, masele și
dimensiunile efective ale vehiculului, limitările impuse de
portanța drumului, de elementele infrastructurii drumurilor și de
restricțiile de circulație permanente și temporare instituite;
traseul poate fi:
a) dus — vehiculul, cu sau fără încărcătură, depășește
masele și/sau dimensiunile maxime admise pe un singur traseu
origine-destinație;
b) dus-întors — vehiculul, cu sau fără încărcătură, depășește
masele și/sau dimensiunile maxime admise atât pe traseul dus,
cât și pe traseul de întors;
c) în circuit — vehiculul, cu sau fără încărcătură, depășește
masele și/sau dimensiunile maxime admise pe unul sau cel mult
4 trasee distincte ce constituie traseul integral, între punctul de
origine și cel de destinație; nu este obligatoriu ca punctul de
origine al primului traseu să fie același cu cel de destinație al
ultimului traseu; nu se consideră traseu în circuit dacă punctele
de origine sau destinație ale unora dintre trasee sunt aceleași;
9. operator de transport — operatorul de transport rutier sau
întreprindere, așa cum sunt definite în Ordonanța de urgență a
Guvernului nr. 109/2005 privind transporturile rutiere, aprobată
cu modificări și completări prin Legea nr. 102/2006, cu
modificările și completările ulterioare;
10. tarife suplimentare — tarifele datorate de operatorul de
transport pentru circulația vehiculelor cu depășiri pe drumurile
publice;
11. însoțire — operațiune de escortare a vehiculelor cu
depășiri ce se asigură de operatori economici specializați,
autovehicule de însoțire și de personal specializat;
12. operator economic specializat — operatorul economic
care desfășoară operațiuni de însoțire a vehiculelor cu depășiri
și care este autorizat, în comun, de CNADNR SA și ARR, în
condițiile prezentelor norme;
13. autovehicul de însoțire — autovehicul al operatorului
economic specializat folosit pentru activitatea de însoțire a
vehiculelor cu depășiri și care este autorizat, în comun, de
CNADNR SA și ARR, în condițiile prezentelor norme;
14. personal specializat — persoana care desfășoară
activitatea de însoțire a vehiculelor cu depășiri și care este
atestată, în comun, de CNADNR SA și ARR, în condițiile
prezentelor norme;
15. număr de circulație — numărul de înmatriculare sau
înregistrare al vehiculului cu depășiri; în sensul prezentelor
norme este considerat număr de circulație și numărul
provizoriu/pentru probe al vehiculului cu depășiri;
16. DR — Direcția rutieră din cadrul inspectoratului județean
al Poliției Române;
17. SR — Serviciul rutier din cadrul inspectoratului județean
de poliție;
18. RAR — Regia Autonomă ăRegistrul Auto Român”;
19. CNADNR SA — Compania Națională de Autostrăzi și
Drumuri Naționale din România S.A.;
20. ARR — Autoritatea Rutieră Română — ARR;
21. DRDP — Direcție regională de drumuri și poduri din
subordinea CNADNR SA;
22. SDN — Secție de drumuri naționale din subordinea
DRDP;
23. ACI — Agenție de control și încasare;
24. ptf — punct de trecere a frontierei de stat a României;
25. EMCATR — echipaj mobil de control și autorizare a
transporturilor rutiere;
26. CMR — document eliberat în baza Convenției referitoare
la contractul de transport internațional de mărfuri pe cale rutieră;
27. carnet TIR — document eliberat în baza Convenției
vamale relative la transportul internațional al mărfurilor;
28. AST — autorizație specială de transport;
29. accident grav — accidentul din care a rezultat decesul a
cel puțin o persoană ori vătămarea cel puțin a unei persoane
care a necesitat mai mult de 3 zile de spitalizare sau a condus

la o incapacitate temporară de muncă de cel puțin 3 zile ori
pagube sau deteriorări ale infrastructurii rutiere, vehiculelor sau
altor bunuri, evaluate la un total de cel puțin 500.000 euro.
Art. 3. — Circulația vehiculelor cu depășiri se poate
desfășura pe drumurile publice numai dacă acestea:
a) sunt admise în circulație;
b) corespund din punctele de vedere al stării tehnice și al
cerințelor de siguranță a circulației;
c) dețin AST eliberată de administratorul drumului pe care
circulă;
d) respectă prevederile înscrise în AST.
CAPITOLUL II
Eliberarea autorizațiilor speciale de transport (AST)
Art. 4. — (1) Autorizarea circulației vehiculelor cu depășiri se
face de către administratorul drumului pe care aceasta se
desfășoară.
(2) Pentru drumurile de interes național, cu excepția
sectoarelor de drumuri naționale situate în intravilanul
municipiilor/reședințelor de județ, AST se eliberează de către
CNADNR SA și de către subunitățile sale, în funcție de limitele
de competență prevăzute în anexa nr. 1.
(3) Pentru celelalte categorii de drumuri publice, AST se
eliberează de către autoritățile administrației publice locale.
(4) AST se eliberează la cererea solicitantului, care poate fi
operatorul de transport sau o terță persoană, în numele
operatorului de transport.
(5) Titularul AST este în toate cazurile operatorul de transport
care poartă întreaga responsabilitate a circulației vehiculului cu
depășiri, în conformitate cu condițiile prevăzute în AST și cu
legislația în vigoare.
Art. 5. — Administrarea drumurilor publice, clasificate
conform art. 5 din Ordonanța Guvernului nr. 43/1997,
republicată, cu modificările și completările ulterioare, revine
autorităților stabilite în conformitate cu prevederile art. 21 și 22
din același act normativ.
Art. 6. — (1) AST este documentul eliberat de administratorul
drumului, prealabil desfășurării circulației vehiculului cu depășiri,
document care conține informații privind:
a) emitentul;
b) data și ora emiterii documentului;
c) solicitantul;
d) operatorul de transport titular al AST;
e) numerele de circulație ale vehiculului cu depășiri, inclusiv
cele ale unui vehicul de rezervă cu caracteristici identice;
f) configurația vehiculului cu depășiri;
g) masele și dimensiunile vehiculului cu depășiri, autorizate
în circulație pe drumul public de către administratorul acestuia;
h) sensul și traseul autorizat;
i) perioada de valabilitate a AST;
j) contravaloarea tarifelor suplimentare pentru circulația
vehiculelor cu depășiri, achitate în prealabil, inclusiv seria și
numărul documentului care atestă plata.
(2) În funcție de caracteristicile vehiculului cu depășiri și ale
traseului ce urmează a fi parcurs, emitentul AST va înscrie în
aceasta și:
a) obligativitatea însoțirii vehiculului cu depășiri, cu menționarea:
(i) operatorului economic specializat cu care va efectua
însoțirea și a numărului autorizației acestuia;
(ii) numărului de autovehicule de însoțire deținute cu
orice titlu de operatorul economic prevăzut la pct. (i);
(iii) numărului de persoane specializate care vor efectua
însoțirea;
b) obligativitatea însoțirii vehiculului cu depășiri de către
reprezentanții poliției rutiere;
c) după caz, alte condiții impuse pentru circulația vehiculului
cu depășiri și care contribuie la parcurgerea traseului autorizat
în condiții de siguranță în circulație, cum ar fi:
(i) restricții de circulație instituite pe traseul autorizat în
anumite perioade ale anului, zile sau intervale orare;

MONITORUL OFICIAL AL ROMÂNIEI, PARTEA I, Nr. 337/20.V.2010
(ii) întreruperea temporară și locală a circulației pentru
parcurgerea anumitor sectoare de drum, pentru
traversarea lucrărilor de artă sau pentru subtraversarea unor elemente ale infrastructurii rutiere și
a utilităților;
(iii) ocolirea sau demontarea unor elemente ale
infrastructurii rutiere;
(iv) poziția în timpul mersului, la traversarea lucrărilor de
artă sau la subtraversarea unor elemente ale
infrastructurii rutiere și a utilităților;
(v) coborârea de pe vehiculele de transport a utilajelor
autopropulsate în vederea limitării maselor și/sau
dimensiunilor transportului;
(vi) existența și utilizarea dispozitivelor de reducere a
înălțimii;
(vii) viteza maximă de traversare a lucrărilor de artă;
(viii) informarea administratorului drumului și a massmediei cu privire la programul de transport;
(ix) obligativitatea respectării condițiilor impuse prin
proiectul de transport prevăzut la art. 15.
Art. 7. — La stabilirea traseului autorizat, emitentul are în
vedere ca circulația vehiculului cu depășiri să se desfășoare pe
trasee care obligă operatorul de transport la cheltuielile cele mai
mici, din punctul de vedere al tarifelor suplimentare.
Art. 8. — În cazul în care pe traseul autorizat există obstacole
care impun limitări de înălțime sau de lățime, la eliberarea AST
emitentul are în vedere menținerea unor spații de siguranță,
astfel:
a) pentru înălțime: minimum 10 cm;
b) pentru lățime: minimum 20 cm de fiecare parte.
Art. 9. — (1) AST se poate elibera numai pentru circulația
vehiculelor:
a) a căror încărcătură este indivizibilă;
b) fără încărcătură, care depășesc constructiv masele și/sau
dimensiunile maxime admise.
(2) În baza AST eliberate pentru circulația vehiculelor a căror
încărcătură este indivizibilă se pot transporta și alte încărcături
dacă acestea, împreună cu încărcătura indivizibilă, nu conduc la
depășirea:
a) dimensiunilor autorizate, care sunt determinate de
încărcătura indivizibilă;
b) dimensiunilor maxime admise, altele decât cele prevăzute
la lit. (a), și maselor maxime admise.
(3) AST nu se eliberează pentru circulația vehiculelor cu
depășiri a căror încărcătură nu este indivizibilă.
Art. 10. — (1) AST se eliberează individual pentru fiecare
traseu ce urmează a fi parcurs de vehiculul cu depășiri, pentru
durate limitate de timp, care se stabilesc de către emitent în
funcție de:
a) perioada solicitată;
b) masele și/sau dimensiunile vehiculului cu depășiri, cu și
fără încărcătură;
c) lungimea, caracteristicile și elementele geometrice ale
traseului ce urmează a fi parcurs de vehiculul cu depășiri;
d) lucrările în execuție și/sau restricțiile de circulație
permanente și temporare instituite pe traseul ce urmează a fi
parcurs;
e) condițiile speciale impuse prin proiectul de transport
prevăzut la art. 15.
(2) Prin excepție de la prevederile alin. (1), pentru vehiculele
care, din construcție, depășesc masele și/sau dimensiunile
maxime admise, AST se poate elibera pentru perioade de 90 de
zile sau 12 luni consecutive, fără înscrierea traseului, tarifele
suplimentare fiind calculate, în cazul drumurilor de interes
național, pentru un rulaj mediu de 1.000 km/lună pentru
categoria de drum modernizat; pentru celelalte categorii de
drumuri publice, altele decât cele de interes național, rulajul
mediu lunar se stabilește de administratorul acestora prin
hotărâre a autorităților administrației publice locale.

7

(3) În AST prevăzută la alin. (2) se înscriu:
a) masele și dimensiunile constructive ale vehiculului care
depășesc masele și dimensiunile maxime admise;
b) obligativitatea operatorului de transport de a respecta
masele și dimensiunile maxime admise, altele decât cele
prevăzute la lit. a), inclusiv în cazul circulației vehiculului cu
încărcătură.
(4) În AST eliberată conform alin. (2) se pot înscrie mai multe
numere de circulație ale unor (semi)remorci, condiționat de
menținerea vehiculului motor și de respectarea configurației și a
caracteristicilor maxime înscrise în AST.
(5) Valorile maxime ale maselor și/sau dimensiunilor până la
care se poate elibera AST prevăzută la alin. (2) sunt:
a) 60,0 t pentru masa totală;
b) 1, 2 sau 3 t peste masa maximă admisă pentru axa
simplă, dublă sau triplă, după caz;
c) 3,20 m pentru lățime;
d) 25,00 m pentru lungime;
e) 4,00 m pentru înălțime.
Art. 11. — (1) Pentru a fi considerată valabilă, AST se
păstrează, în original, la bordul vehiculului cu depășiri pe
întreaga perioadă de desfășurare a circulației.
(2) Este obligatorie prezentarea AST la controalele efectuate
de personalul abilitat prevăzut la art. 46.
Art. 12. — (1) AST prevăzută la art. 10 alin. (1) poate fi
prelungită de emitent. Prelungirea valabilității este posibilă
pentru o singură perioadă, stabilită în conformitate cu
prevederile art. 10, în cazul în care sunt îndeplinite cumulativ
următoarele condiții:
a) la cererea scrisă a solicitantului, depusă în termenul de
valabilitate a AST;
b) dacă se menține configurația vehiculului, caracteristicile
tehnice, masele și dimensiunile inițial autorizate;
c) dacă numerele de circulație ale vehiculelor pentru care se
solicită prelungirea au fost înscrise în momentul emiterii în AST;
d) confirmarea, în scris, a subunităților CNADNR SA privind
neefectuarea totală sau parțială a transportului, după verificarea
prealabilă sau, după caz, confirmarea în scris a furnizorului
privind neînceperea efectuării transportului, pentru AST eliberată
de către CNADNR SA și de către subunitățile sale, sau
confirmarea în scris a furnizorului privind neînceperea efectuării
transportului, pentru AST eliberată de către autoritățile
administrației publice locale.
(2) Prelungirea AST se poate realiza, în condițiile prevăzute
la alin. (1), și în cazul instituirii pe traseul autorizat a unor
restricții de circulație datorate condițiilor meteorologice.
(3) În cazul AST eliberate de CNADNR SA sau de
subunitățile sale, prelungirea valabilității se poate efectua de
oricare dintre acestea.
Art. 13. — În cazul imposibilității utilizării vehiculelor înscrise
în AST, solicitantul/operatorul de transport poate cere
emitentului, în scris, înlocuirea acestora și înscrierea unui nou
număr de circulație în exemplarul AST original, condiționat de
menținerea configurației vehiculului, caracteristicilor tehnice și
a maselor și dimensiunilor înscrise în AST.
Art. 14. — (1) AST se eliberează cu plata prealabilă a tarifelor
suplimentare pentru depășirea maselor și/sau a dimensiunilor
maxime admise, prevăzute de legislația în vigoare.
(2) Cererea pentru eliberarea AST se completează integral
de către solicitant, acesta purtând întreaga responsabilitate cu
privire la corectitudinea informațiilor furnizate privind:
a) datele de identificare ale solicitantului;
b) datele de identificare ale operatorului de transport;
c) numărul de circulație al vehiculului cu depășiri;
d) originea și destinația transportului pe teritoriul României,
precum și puncte intermediare în cazul în care acesta optează
pentru un anumit traseu între origine și destinație;

8

MONITORUL OFICIAL AL ROMÂNIEI, PARTEA I, Nr. 337/20.V.2010

e) numărul de circulație al unui vehicul de rezervă cu
caracteristici identice cu cele ale vehiculului prevăzut la lit. c),
dacă se consideră necesar;
f) configurația vehiculului, tipul axelor, al suspensiilor și al
roților, distanța dintre axe;
g) masele și dimensiunile vehiculului cu depășiri;
h) natura indivizibilă a încărcăturii transportate;
i) perioada de valabilitate solicitată;
j) respectarea masei maxime remorcabile, cu/fără dispozitiv
de frânare, înscrisă în raportul de verificare tehnică în vederea
omologării, efectuat de RAR, sau în certificatul de înmatriculare
al vehiculului, în cazul trenurilor rutiere și al vehiculelor
articulate;
k) informațiile prevăzute la art. 6 alin. (2) lit. a).
(3) În cazul în care solicitantul nu poate furniza informațiile
prevăzute la alin. (2) lit. k) în momentul depunerii cererii pentru
eliberarea AST, acesta are obligația de a le comunica
emitentului, în scris, până la data eliberării AST.
(4) Solicitantul AST poate furniza și alte informații relevante
privind circulația vehiculului cu depășiri: utilizarea dispozitivelor
de reducere a înălțimii sau transportul de utilaje autopropulsate
care pot fi descărcate și deplasate prin mijloace proprii în cazul
parcurgerii unor elemente ale drumului ce impun limitări ale
maselor și/sau dimensiunilor vehiculului.
(5) Modelul cererii privind eliberarea AST pentru drumurile
de interes național se afișează pe site-ul CNADNR SA.
(6) În cazul în care AST nu se poate elibera din cauze
datorate solicitantului, cererile pentru eliberarea AST sunt
considerate estimări și se tarifează conform prevederilor legale.
Art. 15. — (1) Masele maxime pe axe ce pot fi autorizate, în
funcție de categoria drumului pe care se circulă, sunt masele
prevăzute în anexele nr. 2 și 3 la Ordonanța Guvernului
nr. 43/1997, republicată, cu modificările și completările
ulterioare, majorate cu:
a) maximum 3,5 t pentru axa simplă;
b) maximum 6,0 t pentru axa dublă (tandem);
c) maximum 7,0 t pentru axa triplă (tridem).
(2) Prin excepție de la prevederile alin. (1), în situația în care
nu există posibilitatea tehnică de diminuare a maselor pe axe
până la valori ce pot fi autorizate, prin diminuarea masei
încărcăturii sau înlocuirea mijlocului de transport, AST se poate
elibera în baza unui proiect de transport; în cazul drumurilor de
interes național, eliberarea AST se realizează numai de
CNADNR SA, iar pentru celelalte categorii de drumuri publice,
de către autoritățile administrației publice locale.
(3) Întocmirea proiectului de transport prevăzut la alin. (2)
poate fi solicitată de emitent și în cazul în care vehiculul cu
depășirea masei totale maxime admise urmează a parcurge un
traseu pe care există lucrări de artă ale căror caracteristici sau
stare tehnică impun certificarea posibilității de traversare în
condiții de siguranță.
(4) Justificat de restricțiile de circulație existente și/sau de
elementele geometrice ale drumului, emitentul AST poate
impune întocmirea proiectului de transport pentru depășirea
dimensiunilor maxime admise.
Art. 16. — (1) Proiectul de transport prevăzut la art. 15 se
întocmește numai de persoane fizice sau juridice autorizate de
CNADNR SA.
(2) Autorizația se eliberează de CNADNR SA în baza
solicitării scrise a persoanei fizice sau juridice interesate, la care
se anexează, în copie, certificatul de atestare tehnică pentru
execuție/proiectare/consultanță lucrări de drumuri, poduri și
construcții aferente, pentru drumuri naționale, emis de Asociația
Profesională de Drumuri și Poduri din România.
(3) Persoanele fizice sau juridice pot întocmi proiecte de
transport numai în momentul primirii, în original, a autorizației.
(4) Cererea de eliberare a autorizației se procesează în
maximum 15 zile lucrătoare de la data depunerii documentelor
prevăzute la alin. (2) la CNADNR SA.

(5) Autorizația prevăzută la alin. (2) se personalizează cu:
a) numărul autorizației;
b) numele și datele de identificare ale persoanei fizice sau
juridice;
c) data eliberării și durata de valabilitate de 5 ani de la data
eliberării;
d) semnătura și ștampila CNADNR SA.
(6) În cazul în care CNADNR SA nu acordă autorizația, se
comunică acest fapt persoanei fizice sau juridice, precum și
motivele care au condus la această decizie, în scris, în termenul
prevăzut la alin. (4).
(7) Lista cu persoanele fizice sau juridice autorizate să
întocmească proiecte de transport este publică și se afișează
pe site-ul CNADNR SA.
(8) Cheltuielile corespunzătoare studiilor, cercetărilor și
întocmirii proiectelor de transport se suportă de către solicitantul
AST.
(9) Proiectul de transport se întocmește strict în funcție de
caracteristicile reale ale transportului.
(10) Eventualele lucrări impuse prin proiectul de transport se
supraveghează pe parcursul execuției și se recepționează de
administratorul drumului înaintea parcurgerii traseului de către
vehiculul cu depășiri.
(11) Documentația tehnică a lucrărilor se avizează înaintea
începerii execuției de către administratorul drumului.
(12) Cheltuielile corespunzătoare execuției lucrărilor impuse
prin proiectul de transport se suportă de către solicitantul AST.
Art. 17. — (1) Pe drumurile de interes național sunt exceptate
de la plata tarifelor suplimentare pentru circulația cu depășirea
maselor și/sau a dimensiunilor maxime admise vehiculele
prevăzute în nota din anexa nr. 1 la Ordinul ministrului
transporturilor nr. 245/2008 pentru aprobarea unor tarife aplicate
de Compania Națională de Autostrăzi și Drumuri Naționale din
România — S.A., cu modificările și completările ulterioare.
(2) Lista vehiculelor exceptate de la plata tarifelor suplimentare
pentru circulația acestora cu depășirea maselor și/sau a
dimensiunilor maxime admise pe drumurile de interes județean
și drumurile de interes local este prevăzută în anexa nr. 3.
(3) Pentru vehiculele exceptate de la plata tarifelor
suplimentare pentru circulația acestora cu depășirea maselor
și/sau a dimensiunilor maxime admise, AST se eliberează, la
cerere, pentru drumurile de interes național de CNADNR SA sau
de subunitățile sale, în funcție de limitele de competență
prevăzute în anexa nr. 1, iar pentru celelalte drumuri publice, de
către autoritățile administrației publice locale.
Art. 18. — Termenele maxime pentru eliberarea AST sunt
cele prevăzute în anexa nr. 2, în cazul documentelor eliberate de
CNADNR SA și de subunitățile sale, respectiv de 8 zile
lucrătoare de la data depunerii cererii, în cazul documentelor
eliberate de autoritățile administrației publice locale.
Art. 19. — (1) Cererea pentru eliberarea AST se completează
în limba română sau în limba engleză.
(2) AST se eliberează în limba română.
Art. 20. — În cazul în care traseul vehiculului cu depășiri
implică parcurgerea unor trasee pe sectoare de drum cu
administratori diferiți, se solicită eliberarea AST de către fiecare
din aceștia, pentru sectorul aflat în administrare.
Art. 21. — (1) Pierderea, furtul sau distrugerea AST conduce
la imposibilitatea circulației vehiculului cu depășiri până la
eliberarea de către emitent a unei copii a AST, cu valoare de
original.
(2) Pentru a avea valoare de original, copia AST prevăzută la
alin. (1) se semnează și se ștampilează, în original, de către
emitent și va purta înscrisul ăConform cu originalul”.
(3) Copia AST prevăzută la alin. (1) se eliberează la cererea
scrisă a solicitantului, însoțită de:
a) o copie a dovezii de publicare a anunțului într-un ziar de
interes național, în cazul pierderii/distrugerii AST, sau a
reclamației privind furtul AST, înregistrată la unitățile de poliție;

MONITORUL OFICIAL AL ROMÂNIEI, PARTEA I, Nr. 337/20.V.2010
fiecare pagină a copiilor va purta înscrisul solicitantului:
ăSubsemnatul ..............................., având funcția de ...................
în cadrul ..............................., declar pe propria răspundere, sub
sancțiunea legii penale privind falsul în declarații, că prezentul
act este conform cu originalul”, semnătura administratorului și
ștampila unității, în original;
b) în cazul AST eliberate conform art. 10 alin. (1),
confirmarea în scris a subunităților CNADNR SA privind
neefectuarea totală sau parțială a transportului, după verificarea
prealabilă, sau, după caz, confirmarea în scris a furnizorului
privind neînceperea efectuării transportului, pentru AST eliberată
de către CNADNR SA și de către subunitățile sale, sau
confirmarea în scris a furnizorului privind neînceperea efectuării
transportului, pentru AST eliberată de către autoritățile
administrației publice locale.
Art. 22. — (1) Pentru vehiculele cu depășiri care circulă în
trafic internațional, pe sensul de intrare în România, cu trecere
prin ACI din ptf, solicitantul poate cere CNADNR SA eliberarea
unui document prin care să fie estimat traseul ce poate fi
autorizat pe drumurile de interes național și tarifele suplimentare
pentru circulația vehiculului cu depășiri. În vederea eliberării
acestui document, solicitantul trebuie să completeze cererea
prevăzută la art. 14 alin. (2).
(2) Transmiterea documentului prevăzut la alin. (1) se
realizează după efectuarea plății tarifului de estimare, conform
prevederilor legale; documentul este valabil pentru o perioadă
de maximum 7 zile calendaristice de la data transmiterii către
solicitant, în condițiile în care în această perioadă nu sunt
instituite restricții de circulație pe traseul ce poate fi autorizat.
(3) Pentru vehiculele prevăzute la alin. (1), AST se emite în
ACI din ptf, pe sensul de intrare în România, în baza
documentului prevăzut la alin. (1) și în funcție de caracteristicile
efective ale vehiculului cu depășiri, cu plata tarifelor
suplimentare datorate.
(4) În cazul vehiculelor cu încărcătură indivizibilă pe sensul
de intrare în România, cu trecere prin ACI din ptf:
a) AST se emite în baza dimensiunilor măsurate ale
vehiculului și a maselor rezultate în urma cântăririi sau din
documente, în cazurile prevăzute la art. 48 alin. (3), cu plata
tarifelor suplimentare pentru circulația vehiculului cu depășiri;
b) dacă există AST, iar masele și/sau dimensiunile constatate
sunt mai mari decât cele autorizate, se eliberează o AST
complementară, cu recalcularea tarifelor suplimentare pentru
depășirile constatate;
c) la depășirea limitelor de competență, eliberarea AST
prevăzute la lit. a) și b) de către ACI se realizează numai în baza
avizului solicitat de aceasta și eliberat de DRDP în a cărei
subordine funcționează sau, după caz, de CNADNR SA;
d) dacă există documentul prevăzut la alin. (1), iar masele și
dimensiunile constatate nu depășesc masele și dimensiunile
pentru care acesta a fost eliberat, documentul de estimare ține
locul avizului de competență.
(5) La depășirea limitelor de competență:
a) ale SDN — eliberarea AST de către SDN se realizează
numai în baza avizului solicitat de aceasta și eliberat de DRDP
în a cărei subordine funcționează sau, după caz, de
CNADNR SA;
b) ale DRDP — eliberarea AST de către DRDP se realizează
numai în baza avizului solicitat de aceasta și eliberat de
CNADNR SA.
CAPITOLUL III
Condiții de desfășurare a circulației vehiculelor
cu depășiri
Art. 23. — Vehiculele cu depășiri pot circula pe drumurile
publice în baza AST, cu respectarea condițiilor prevăzute de
prezentele norme, a celor cuprinse în reglementările privind
condițiile tehnice pe care trebuie să le îndeplinească vehiculele
rutiere în vederea admiterii în circulația pe drumurile publice din

9

România, precum și a celor prevăzute în orice alte acte
normative ce privesc circulația pe drumurile publice.
Art. 24. — (1) Operatorul de transport are obligația de a
respecta condițiile impuse prin AST, document care trebuie să
se afle, în original, la bordul vehiculului cu depășiri pe întreaga
perioadă de circulație.
(2) AST este valabilă pentru numărul de circulație al
vehiculului cu depășiri, inclusiv cel al vehiculului de rezervă
înscrise în aceasta, traseul, sensul, perioada și caracteristicile
autorizate înscrise, în condițiile stabilite de emitentul acesteia.
(3) În AST se înscriu informații privind data și ora începerii
efectuării transportului cu depășiri; obligația înscrierii acestora
revine operatorului de transport.
Art. 25. — (1) Responsabilitatea fixării și ancorării încărcăturii
pe vehicul revine operatorului de transport.
(2) Acesta este răspunzător de prejudiciile și accidentele
produse din cauza deplasării necontrolate a încărcăturii în timpul
circulației.
Art. 26. — Pentru subtraversarea conductelor, rețelelor
aeriene și a altor instalații, operatorul de transport are obligația
de a obține, prealabil parcurgerii traseului, avizele unităților care
le administrează, în vederea ridicării, demontării și remontării
acestora, după caz.
Art. 27. — (1) Traversarea de către vehiculele cu depășiri a
pasajelor la nivel cu calea ferată, unde există semnalizare
automată, se efectuează în maximum 30 de secunde.
(2) Pentru cazurile care impun depășirea timpului de trecere
prevăzut la alin. (1), operatorul de transport trebuie să obțină, în
prealabil, avizul administratorului infrastructurii feroviare.
(3) Pentru traversarea pasajelor la nivel cu calea ferată,
operatorul de transport trebuie să obțină, în prealabil, aprobarea
administratorului infrastructurii feroviare, în cazul vehiculelor cu:
a) lățimi mai mari decât lățimea părții carosabile din zona de
trecere la nivel cu calea ferată;
b) înălțimi mai mari de 4,5 m, în cazul liniilor electrificate;
c) lungimi mai mari de 30 m.
(4) Operatorul de transport trebuie să respecte toate
condițiile de trecere pe pasajele la nivel cu calea ferată stabilite
de administratorul infrastructurii feroviare.
Art. 28. — (1) Circulația vehiculelor cu depășiri ale masei
totale și/sau ale maselor pe axe maxime admise, pe poduri, pe
pasaje superioare sau viaducte se efectuează cu viteza maximă
de 10 km/h, fără opriri, șocuri, pe banda din dreapta, în sensul
de mers.
(2) În cazuri impuse de caracteristicile vehiculelor cu depășiri
și/sau de caracteristicile și starea tehnică a lucrărilor de artă,
emitentul AST poate impune, prin aceasta, condiții speciale de
traversare, cum ar fi o altă viteză maximă de traversare, tractare
cu cablu, consolidare a lucrării de artă, întrerupere temporară și
locală a circulației, circulație pe contrasens etc.
(3) Pentru vehiculele a căror masă totală este mai mare de
80 t, circulația pe poduri, pe pasaje superioare sau viaducte se
efectuează, obligatoriu, cu întreruperea temporară și locală a
circulației de către poliția rutieră, pentru traversarea singulară a
lucrării de artă, pe axul acesteia.
Art. 29. — În cazul în care înălțimea sau lățimea vehiculului
depășește gabaritul de liberă trecere în dreptul consolelor sau
portalelor de semnalizare rutieră, trecerea se efectuează prin
ocolire, dacă manevra nu contravine normelor rutiere, sau prin
demontarea și remontarea acestora, prin grija și pe cheltuiala
operatorului de transport, după obținerea, în prealabil, a avizului
administratorului drumului respectiv și în prezența unui
reprezentant al acestuia.
Art. 30. — (1) În situația în care înălțimea vehiculului care
transportă utilaje autopropulsate depășește gabaritul de trecere
la subtraversarea unor obstacole, utilajul se coboară de pe
mijlocul de transport, astfel încât să parcurgă zona respectivă
prin mijloace proprii.

10

MONITORUL OFICIAL AL ROMÂNIEI, PARTEA I, Nr. 337/20.V.2010

(2) În cazul în care utilajul este prevăzut cu șenile,
deplasarea se poate efectua numai pe papuci de cauciuc sau pe
un pat de dulapi din lemn, pentru protejarea suprafeței de rulare
a părții carosabile. Montarea și demontarea suportului de rulare
se fac prin grija operatorului de transport.
Art. 31. — (1) Circulația vehiculelor cu depășiri este interzisă
în condiții de vizibilitate redusă sub 100 m, datorată ceții, ploii
sau ninsorii abundente ori când partea carosabilă este acoperită
cu polei, gheață sau zăpadă, precum și în cazul altor fenomene
naturale ce afectează siguranța circulației, semnalate prin
instituirea de către instituțiile abilitate a unuia dintre codurile
galben, portocaliu sau roșu.
(2) În situațiile prevăzute la alin. (1) vehiculul cu depășiri se
deplasează până în spațiile amenajate de oprire, parcare sau
staționare. În cazul lipsei acestora vehiculul se retrage în afara
platformei drumului, cu asigurarea condițiilor de semnalizare și
presemnalizare impuse de legislația rutieră în vigoare și cu
respectarea interdicțiilor și restricțiilor de circulație instituite.
(3) Oprirea sau staționarea vehiculelor cu depășiri este
interzisă pe sectoare de drum unde este afectată fluența
traficului: poduri, pasaje, viaducte, pante, sectoare îngustate
datorită unor lucrări, în curbe sau pe sectoare de drum fără
vizibilitate.
(4) În cazul staționării accidentale pe partea carosabilă a
vehiculelor cu depășiri, dacă acestea nu sunt însoțite conform
prevederilor prezentelor norme, se asigură semnalizarea pentru
avertizarea celorlalți participanți la trafic, conform prevederilor
legale în vigoare; în cazul formării de ambuteiaje sau coloane de
vehicule este obligatorie anunțarea imediată de către operatorul
de transport a:
a) administratorului drumului; și
b) reprezentanților SR în vederea asigurării dirijării traficului
și a fluidizării circulației.
(5) Circulația vehiculelor cu depășiri se va desfășura, pe cât
posibil, în perioade cu trafic redus, evitându-se circulația prin
orașe, municipii sau zone aglomerate.
(6) Circulația vehiculelor cu depășiri este interzisă în zilele
de sâmbătă, duminică și în alte zile de sărbătoare legală, între
orele 6,00 și 22,00.
(7) Prin excepție de la prevederile alin. (6) circulația
vehiculelor cu depășiri se poate desfășura, în perioada de
interdicție, dacă în AST administratorul drumului a înscris
această posibilitate.
(8) Posibilitatea de circulație prevăzută la alin. (7) poate fi
acordată în condițiile în care:
a) vehiculele fac parte din cele prevăzute la art. 17 alin. (1)
și (2);
b) circulația vehiculului cu depășiri este parte a unei
operațiuni de transport combinat, termenele de livrare fiind
condiționate de un program prestabilit al celorlalte moduri de
transport, cu prezentarea de către solicitant a documentelor din
care să rezulte necesitatea respectării termenelor.
Art. 32. — (1) Operatorul de transport titular al AST eliberate
conform art. 10 alin. (2) este obligat să se informeze cu privire
la eventualele restricții de circulație instituite/existente pe traseul
ce urmează a fi parcurs de vehiculul cu depășiri.
(2) Obligația privind informarea prevăzută la alin. (1) revine
și operatorului de transport, titular al AST eliberate conform
art. 10 alin. (1).
(3) În condițiile apariției, în perioada de valabilitate a AST
eliberate conform art. 10 alin. (1), a unor restricții de circulație,
operatorul de transport are obligația de a solicita emitentului sau
subunităților acestuia modificarea parțială sau totală a traseului
de parcurs.
(4) Modificarea prevăzută la alin. (3) nu implică și
recalcularea tarifelor suplimentare. În această situație poate fi
prelungită și perioada de valabilitate a AST, dacă aceasta se
justifică.

Art. 33. — Vehiculul care circulă cu depășirea dimensiunilor
maxime admise trebuie să fie echipat cu următoarele dispozitive
suplimentare de semnalizare:
a) pe cabina și în spatele vehiculului sau a încărcăturii, după
caz, cu câte un panou de avertizare, amplasat la loc vizibil, cu
inscripția ăTRANSPORT EXCEPȚIONAL!” sau ăATENȚIE!
GABARIT DEPĂȘIT!”, având:
(i) lățimea de cel puțin 25 cm și lungimea de cel puțin
100 cm;
(ii) fond reflectorizant de culoare galbenă și text cu scriere
normală, dreaptă, cu caractere standard, de culoare
neagră, având înălțimea de minimum 15 cm; se admit
numai formate clare ale textului, fără efecte de
umbrire, înclinare, subliniere sau alte efecte grafice,
precum și inserarea de sigle sau alte texte;
b) două dispozitive speciale de avertizare luminoasă
intermitentă de culoare galbenă, montate pe cabina vehiculului,
astfel încât lumina emisă de acestea să fie vizibilă la o distanță
de cel puțin 100 m din față, din spate și din părțile laterale;
c) dacă înălțimea încărcăturii nu face vizibile, din spate,
dispozitivele prevăzute la lit. b), se instalează, suplimentar, în
spatele vehiculului sau încărcăturii, după caz, un alt dispozitiv
special de avertizare luminoasă intermitentă de culoare galbenă;
d) dispozitivele prevăzute la lit. b) și c) se mențin în funcțiune
pe toată perioada în care vehiculul se află pe partea carosabilă;
e) dacă lățimea depășește 3,20 m, lumini, catadioptrii sau
bandă reflectorizantă de culoare galbenă, elemente montate pe
conturul lateral al încărcăturii, la distanță de 1,5 m între ele;
f) la depășirea lățimii maxime admise a vehiculului sau a
încărcăturii, extremitățile laterale vor fi semnalizate vizibil, la
partea din față și din spate, cu tăblițe având aplicate benzi din
folie reflectorizantă alb-roșu, având o înclinație de 45°,
descendente spre exteriorul vehiculului sau al încărcăturii,
având dimensiunile de 42 cm x 42 cm;
g) prevederile lit. a) se aplică și pentru vehiculele a căror
masă totală depășește 80 tone;
h) stații de emisie-recepție mobile și/sau portabile, cu care
să se poată țină legătura cu personalul atestat, în cazul în care
vehiculul trebuie însoțit de un autovehicul de însoțire;
i) mijloace suplimentare de semnalizare rutieră pentru
cazurile de staționare accidentală pe partea carosabilă.
Art. 34. — (1) Pentru însoțirea vehiculelor cu depășiri,
conform prevederilor art. 41 alin. (18) din Ordonanța Guvernului
nr. 43/1997, republicată, cu modificările și completările
ulterioare, operatorul de transport solicită DR participarea
echipajelor de poliție rutieră din cadrul SR și stabilește de comun
acord cu aceasta un program etapizat de transport.
(2) În cazul vehiculelor cu depășiri ale căror caracteristici
impun întreruperea temporară și locală a circulației, operatorul
de transport întocmește împreună cu DR/SR, în baza AST, un
program etapizat de transport ce va fi comunicat, în prealabil,
emitentului AST și mass-mediei.
Art. 35. — (1) Este obligatorie prezența a cel puțin unei
persoane specializate pe autovehiculul de însoțire pe toată
perioada circulației vehiculului cu depășiri; persoana
specializată poate fi și conducător al autovehiculului de însoțire.
(2) Prin excepție de la prevederile alin. (1), persoana
specializată nu poate fi și conducător auto al autovehicului de
însoțire în cazul în care:
a) autovehiculul de însoțire precede vehiculul cu depășiri,
conform prevederilor art. 41 alin. (17) din Ordonanța Guvernului
nr. 43/1997, republicată, cu modificările și completările
ulterioare, dacă nu este necesară și însoțirea conform
prevederilor art. 41 alin. (18) din același act normativ;
b) AST se eliberează în baza unui proiect de transport.
(3) În condițiile în care la efectuarea însoțirii participă două
sau mai multe persoane specializate, persoana aflată în
autovehiculul de însoțire care precede vehiculul cu depășiri va
îndeplini funcția de coordonator.

MONITORUL OFICIAL AL ROMÂNIEI, PARTEA I, Nr. 337/20.V.2010
Art. 36. — (1) Autovehiculul de însoțire se dotează,
obligatoriu, cu:
a) inscripții sau panou de avertizare, amplasate la loc vizibil
atât din față, cât și din spate, cu înscrisul ăTRANSPORT
EXCEPȚIONAL!” sau ăATENȚIE! GABARIT DEPĂȘIT!”, având:
(i) lățimea de cel puțin 25 cm și lungimea de cel puțin
100 cm;
(ii) fond reflectorizant de culoare galbenă și text cu scriere
normală, dreaptă, cu caractere standard, de culoare
neagră, având înălțimea de minimum 15 cm; se admit
numai formate clare ale textului, fără efecte de
umbrire, înclinare, subliniere sau alte efecte grafice,
precum și inserarea de sigle sau alte texte;
b) două dispozitive speciale de avertizare luminoasă
intermitentă de culoare galbenă, montate pe autovehicul, astfel
încât lumina emisă de acestea să fie vizibilă la o distanță de cel
puțin 100 m din față, din spate și din părțile laterale, care vor fi
menținute în funcțiune pe toată perioada în care se efectuează
însoțirea vehiculului cu depășiri;
c) marcaje reflectorizante alb-roșu, având o înclinație de 45°,
descendente spre exterior, având o înălțime de minimum 25 cm,
aplicate pe toată lățimea autovehiculului, la partea din față și din
spate;
d) baston telescopic pentru măsurători de înălțime (minimum
8 m) și ruletă de minimum 20 m lungime sau alte dispozitive
omologate pentru măsurarea dimensiunilor, care să permită
măsurarea aceleiași game de dimensiuni;
e) stații de emisie-recepție mobile și/sau portabile, cu care
să se poată ține legătura cu vehiculul cu depășiri însoțit și/sau
cu alte autovehicule de însoțire;
f) paletă sau baston de dirijare fluorescent-reflectorizant.
(2) Responsabilitatea asigurării dotării prevăzute la alin. (1)
și a funcționării acesteia revine operatorului economic
specializat.
Art. 37. — (1) Personalul specializat, atestat în vederea
însoțirii vehiculelor cu depășiri are următoarele obligații:
a) să verifice existența AST și respectarea prevederilor
înscrise în aceasta din punctul de vedere al:
(i) încadrării în perioada de valabilitate;
(ii) corespondenței dintre masa totală a vehiculului,
stabilită din documente, și cea înscrisă în AST;
(iii) corespondenței dintre dimensiunile înscrise în AST și
cele efective ale vehiculului, prin măsurare;
(iv) numărului de circulație înscris în AST;
(v) configurației vehiculului cu depășiri;
(vi) condițiilor privind însoțirea și a celorlalte condiții
impuse de emitent prin AST, conform prevederilor
art. 6 alin. (2);
b) să cunoască dimensiunile piesei/încărcăturii de transportat
și să verifice vizual ancorarea acesteia la plecare și pe parcurs;
c) să se informeze și să cunoască restricțiile de circulație
instituite pe traseul de parcurs, printr-o informare prealabilă la
administratorul drumului;
d) să verifice, în prealabil, traseul ce trebuie parcurs și
particularitățile acestuia;
e) să stabilească etapele întregului traseu de parcurs,
inclusiv zonele optime pentru parcare, oprire sau staționare, în
funcție de caracteristicile vehiculului cu depășiri și ale traseului;
f) să dirijeze și să oprească vehiculul cu depășiri în afara
părții carosabile atunci când are neclarități referitoare la
parcurgerea unui sector din traseu și, după caz, să facă o
recunoaștere prealabilă a acestui sector;
g) să evite circulația pe vreme nefavorabilă, cu vizibilitate
redusă, cu valori ridicate de trafic sau carosabil alunecos;
h) la plecare să verifice existența și funcționarea
dispozitivelor suplimentare de semnalizare ale vehiculului cu
depășiri, prevăzute la art. 33, precum și cele ale autovehiculelor
de însoțire prevăzute la art. 36 alin. (1);

11

i) să îl informeze din timp pe conducătorul auto al vehiculului
cu depășiri despre particularitățile stării părții carosabile și ale
traficului (curbe cu vizibilitate redusă, poduri, depășiri de
vehicule cu deplasare lentă sau staționate);
j) pe traseu, să verifice vizual permanenta funcționare a
dispozitivelor suplimentare de semnalizare ale autovehiculului
de însoțire și să ia măsurile de remediere imediată a
deficiențelor constatate;
k) pe traseu, să verifice vizual permanenta funcționare a
dispozitivelor suplimentare de semnalizare ale vehiculului cu
depășiri și să îl informeze pe conducătorul acestuia despre
defecțiunile și deficiențele constatate, inclusiv cele referitoare la
vehicul, la ancorarea mărfii, la sistemul de iluminare etc;
l) să dirijeze și să oprească vehiculul cu depășiri în afara
părții carosabile, atunci când în spatele acestuia se formează
coloană de vehicule;
m) în cazul staționării, să se asigure că vehiculul cu depășiri
este semnalizat corespunzător;
n) în cazul staționarii accidentale pe partea carosabilă, să
asigure semnalizarea pentru avertizarea celorlalți participanți la
trafic, conform legislației rutiere în vigoare;
o) în cazul formării de ambuteiaje/coloane de vehicule
datorită staționării accidentale pe marginea carosabilă, să
anunțe imediat reprezentanții SR în vederea asigurării dirijării
traficului și fluidizării circulației, precum și administratorul
drumului;
p) să solicite, ori de câte ori este cazul sau atunci când au
avut loc evenimente care pun în pericol siguranța în circulație,
sprijinul organelor administrației publice locale și să respecte
recomandările făcute de reprezentanții acesteia;
q) atât timp cât se află pe suprafața carosabilului, să poarte
vestă reflectorizantă, indiferent de gradul de iluminare;
r) să prezinte de fiecare dată, la controlul efectuat de
personalul împuternicit să verifice circulația vehiculelor cu
depășiri, atestatul nominal propriu și autorizația autovehiculului
de însoțire, în original, precum și, după caz, documentul
prevăzut la art. 44 alin. (3);
s) să respecte toate celelalte condiții de desfășurare a
circulației vehiculelor cu depășiri prevăzute de legislația în
vigoare.
(2) În condițiile în care personalul specializat constată că nu
mai sunt îndeplinite toate condițiile pentru circulația vehiculului cu
depășiri, conform prevederilor prezentelor norme, acesta are
obligația de a dirija și de a-l opri în afara părții carosabile, până la
remedierea tuturor deficiențelor constatate. Dacă acestea nu sunt
remediate, personalul specializat are obligația de a nu mai efectua
însoțirea și de a anunța emitentul AST cu privire la aceasta.
CAPITOLUL IV
Autorizarea operatorilor economici specializați
pentru însoțirea vehiculelor cu depășiri,
a autovehiculelor de însoțire și atestarea
personalului specializat
Art. 38. — (1) Însoțirea vehiculelor care circulă cu depășiri
se realizează numai de operatori economici specializați,
autovehicule de însoțire și personal specializat.
(2) Autorizarea operatorilor economici și a autovehiculelor
destinate însoțirii, precum și atestarea personalului se
realizează, în comun, de către CNADNR SA și ARR.
Art. 39. — Pot fi autorizați pentru însoțirea vehiculelor cu
depășiri operatori economici care au în domeniul de activitate
transporturile rutiere de mărfuri și bunuri sau activități conexe
transportului rutier și care au în dotare cel puțin un autovehicul
de însoțire.
Art. 40. — (1) În vederea autorizării, operatorii economici
trebuie să depună la CNADNR SA o documentație care va
cuprinde, în copie, următoarele:
a) certificatul de înregistrare la oficiul registrului comerțului;

12

MONITORUL OFICIAL AL ROMÂNIEI, PARTEA I, Nr. 337/20.V.2010

b) extras din statutul/regulamentul de organizare din care să
reiasă ca domeniu de activitate transportul rutier de mărfuri și
bunuri sau activități conexe transportului rutier;
c) certificatul de înmatriculare al autovehiculelor cu care
dorește să efectueze activități de însoțire sau orice alt document
care să dovedească dreptul legal al operatorului economic de a
folosi autovehiculele în cauză;
d) dovada eliberată de subunitățile CNADNR SA și ARR că
cel puțin un autovehicul din cele prevăzute la lit. c) respectă
condițiile privind dotarea, prevăzute la art. 36;
e) documentele de plată ale tarifelor de eliberare a
autorizației.
(2) Operatorii economici pot să desfășoare activități de
însoțire a vehiculelor care circulă cu depășiri numai în momentul
primirii, în original, a autorizației, dată de la care sunt considerați
operatori economici specializați.
(3) Cererea de eliberare a autorizației se procesează în
maximum 30 de zile calendaristice de la data depunerii
documentației complete la CNADNR SA.
(4) Autorizația prevăzută la alin. (1) se personalizează cu:
a) numărul autorizației;
b) numele și datele de identificare ale operatorului economic
specializat;
c) data eliberării și durata de valabilitate de 5 ani de la data
eliberării;
d) semnătura și ștampila CNADNR SA și ARR.
(5) În cazul în care CNADNR SA și ARR nu acordă
autorizația vor comunica acest fapt operatorului economic,
precum și motivele care au condus la această decizie, în scris,
în termenul prevăzut la alin. (3).
(6) Pentru eliberarea autorizației operatorului economic
specializat în vederea însoțirii vehiculelor cu depășiri se achită
în contul CNADNR SA un tarif de 300 lei; din această sumă
CNADNR SA va vira 30%, fără TVA, în contul ARR.
(7) Lista cu operatorii economici specializați este publică și
se afișează pe site-ul CNADNR SA.
Art. 41. — (1) Operatorii economici specializați au obligația
de a comunica, în scris, CNADNR SA, în termen de maximum
5 zile lucrătoare:
a) orice schimbări în urma cărora condițiile de acordare a
autorizației nu mai sunt îndeplinite;
b) înstrăinarea sub orice titlu a autovehiculelor de însoțire,
cedarea dreptului de folosință sau încetarea dreptului legal în
baza căruia acestea sunt folosite.
(2) În cazul prevăzut la alin. (1) lit. b) operatorii economici
specializați au obligația de a depune la CNADNR SA, în același
termen, autorizația autovehiculelor, în original.
(3) În situația în care operatorul economic specializat nu mai
îndeplinește condițiile impuse la autorizare, CNADNR SA poate
retrage definitiv autorizația acordată sau o poate suspenda,
până la îndeplinirea condițiilor impuse la eliberare.
Art. 42. — (1) Autorizația autovehiculelor de însoțire se
eliberează de către CNADNR SA și ARR, la cererea scrisă a
operatorului economic, în baza procesului-verbal prin care se
confirmă îndeplinirea condițiilor minime de dotare impuse
conform art. 36 alin. (1), în termen de maximum 15 zile
lucrătoare de la data solicitării.
(2) Procesul-verbal prin care se confirmă îndeplinirea
condițiilor minime de dotare impuse conform art. 36 alin. (1) se
întocmește pe loc, în momentul verificării, și se semnează de
către personalul subunității CNADNR SA și ARR, precum și de
reprezentantul operatorului economic, și este însoțit de fotografii
ale autovehiculelor.
(3) Autorizațiile prevăzute la alin. (1) se personalizează cu:
a) numărul autorizației;
b) numele și datele de identificare ale operatorului economic
specializat;
c) numărul de înmatriculare și numărul de identificare al
autovehiculului de însoțire;

d) data eliberării și durata de valabilitate de 5 ani de la data
eliberării;
e) semnătura și ștampila CNADNR SA și ARR.
(4) În vederea constatării îndeplinirii condițiilor minime de
dotare a autovehiculelor de însoțire, operatorul economic se
adresează, în scris, subunităților CNADNR SA care stabilesc,
împreună cu subunitățile ARR, data verificării autovehiculului, în
termen de maximum 7 zile lucrătoare de la data solicitării.
(5) În cazul în care CNADNR SA și ARR nu acordă
autorizația se comunică acest fapt solicitantului, precum și
motivele care au condus la această decizie, în scris, în termenul
prevăzut la alin. (1).
(6) Pentru eliberarea autorizației pentru autovehiculul de
însoțire se achită în contul CNADNR SA un tarif de
400 lei/autovehicul; din această sumă CNADNR SA virează
30%, fără TVA, în contul ARR.
(7) Autovehicul de însoțire poate fi utilizat pentru efectuarea
acestei activități numai în momentul emiterii, în original, a
autorizației.
(8) Lista cu numerele de înmatriculare ale autovehiculelor de
însoțire este publică și se afișează pe site-ul CNADNR SA.
Art. 43. — (1) Personalul specializat care desfășoară
activitatea de însoțire a vehiculelor cu depășiri trebuie sa fie
atestat nominal de către CNADNR SA și ARR, în urma susținerii
și promovării unui examen de verificare a cunoștințelor privind
legislația în domeniu.
(2) La examenul de verificare a cunoștințelor poate participa
orice persoană cu drept de muncă pe teritoriul României,
posesoare a unui permis de conducere a vehiculelor rutiere
minimum categoria B, valabil.
(3) Pentru susținerea examenului prevăzut la alin. (1) se
achită în contul CNADNR SA un tarif de 100 lei/persoană; din
această sumă CNADNR SA virează 30%, fără TVA, în contul
ARR.
(4) Pentru a participa la examen candidații depun o cerere
scrisă, însoțită de o copie a:
a) actului de identitate;
b) permisului de conducere deținut;
c) documentelor de plată a tarifelor de examinare.
(5) Examenul de verificare a cunoștințelor, de tip grilă, se
organizează trimestrial de CNADNR SA și ARR, conform unei
proceduri aprobate de conducerea acestora și care se publică
pe site-ul CNADNR SA.
(6) Pentru candidații declarați respinși, la cererea acestora,
în termen de 15 zile lucrătoare de la data susținerii examenului,
CNADNR SA și ARR pot organiza o singură sesiune de
reexaminare, fără plata unor tarife suplimentare.
(7) Pentru eliberarea atestatelor nominale, candidații
declarați admiși vor achita în contul CNADNR SA un tarif de
200 lei/persoană; din această sumă CNADNR SA va vira 30%,
fără TVA, în contul ARR; atestatele nominale se eliberează
începând cu a 15-a zi lucrătoare de la data absolvirii examenului.
(8) Atestatele prevăzute la alin. (1) se personalizează cu:
a) numărul atestării;
b) numele, prenumele și datele de identificare ale
personalului specializat;
c) data eliberării și durata de valabilitate de 5 ani de la data
eliberării;
d) semnătura și ștampila CNADNR SA și ARR.
(9) Personalul specializat poate efectua activitatea de
însoțire a vehiculelor care circulă cu depășiri numai în momentul
primirii, în original, a atestatului.
(10) Lista cu numele personalului specializat, atestat pentru
însoțirea vehiculelor cu depășiri, este publică și se afișează pe
site-ul CNADNR SA.
Art. 44. — (1) Personalul specializat poate desfășura
activitatea de însoțire cu autovehiculele de însoțire ale unui
operator economic specializat, numai în baza unui contract
încheiat cu acesta.

MONITORUL OFICIAL AL ROMÂNIEI, PARTEA I, Nr. 337/20.V.2010
(2) Operatorii economici specializați, înscriși de către emitent
în AST, pot utiliza autovehiculele de însoțire ale altor operatori
economici specializați.
(3) În cazul prevăzut la alin. (2), la bordul autovehiculului de
însoțire va fi păstrat pe toată durata efectuării însoțirii, în original,
un document semnat și ștampilat de administratorul operatorului
economic specializat înscris în AST sau de cel al operatorului
economic specializat care îl deține cu orice titlu, document care
să ateste dreptul de utilizare al autovehiculului respectiv pentru
efectuarea acestei însoțiri.
Art. 45. — (1) În termen de 90 de zile de la data intrării în
vigoare a prezentelor norme, operatorii economici și personalul
de însoțire, autorizați conform Normelor privind autorizarea și
efectuarea transporturilor rutiere cu greutăți și/sau cu dimensiuni
de gabarit ce depășesc limitele maxime prevăzute în Ordonanța
Guvernului nr. 43/1997 privind regimul drumurilor, aprobate prin
Ordinul ministrului transporturilor și al ministrului de interne
nr. 407/991/1999, cu modificările ulterioare, au obligația să
depună la CNADNR SA, în original, autorizările deținute, în
vederea preschimbării.
(2) În cazul autovehiculelor de însoțire, preschimbarea se
realizează numai dacă îndeplinesc condițiile minime de dotare
impuse conform art. 36 alin. (1), confirmate prin efectuarea
verificării prevăzute la art. 42.
(3) Preschimbarea prevăzută la alin. (1) se realizează de
către CNADNR SA și ARR cu titlu gratuit.
(4) La expirarea termenului prevăzut la alin. (1), autorizările
operatorilor economici și ale personalului de însoțire nepreschimbate
își pierd valabilitatea.
CAPITOLUL V
Controlul circulației vehiculelor cu depășiri,
constatarea contravențiilor și aplicarea sancțiunilor
pentru nerespectarea prevederilor Ordonanței Guvernului
nr. 43/1997 privind regimul drumurilor, republicată,
cu modificările și completările ulterioare
Art. 46. — (1) Constatarea contravențiilor și aplicarea
sancțiunilor contravenționale pentru circulația vehiculelor cu
încălcarea prevederilor Ordonanței Guvernului nr. 43/1997,
republicată, cu modificările și completările ulterioare, se
efectuează, în baza prezentării legitimației nominale, de către:
a) personalul împuternicit în acest scop de Ministerul
Transporturilor și Infrastructurii, prin ordin al ministrului;
b) personalul împuternicit în acest scop de administratorii
drumurilor de interes județean și local, potrivit competențelor
stabilite conform legii;
c) ofițerii și agenții de poliție rutieră, după caz, în lipsa
personalului prevăzut la lit. a) și b).
(2) Controlul în vederea constatării contravențiilor și aplicării
sancțiunilor contravenționale prevăzute la alin. (1) se
efectuează:
a) pe rețeaua de drumuri publice din România;
b) în ACI ale CNADNR SA din ptf și de pe rețeaua de drumuri
de interes național din România;
c) în locurile în care vehiculele sunt parcate, oprite sau
staționate pe drumurile publice din România.
(3) Personalul prevăzut la alin. (1) poate reține AST în cazul
încălcării uneia sau mai multor condiții prevăzute în prezentele
norme sau atunci când, din anumite motive, nu mai sunt
respectate condițiile de desfășurare a circulației vehiculului cu
depășiri. În aceste cazuri vehiculul cu depășiri va fi retras,
obligatoriu, în afara platformei drumului, până la îndeplinirea
condițiilor legale pentru continuarea efectuării transportului.
Art. 47. — În cadrul activităților de control desfășurate de
personalul prevăzut la art. 46 vehiculele rutiere sunt verificate
din punct de vedere al circulației, cu privire la:
a) respectarea maselor maxime admise, prin cântărire sau
din documente;
b) respectarea dimensiunilor maxime admise, prin măsurare;

13

c) respectarea restricțiilor de circulație;
d) achitarea tarifelor datorate administratorului drumului;
e) existența și valabilitatea AST;
f) respectarea condițiilor de desfășurare a circulației
vehiculelor cu depășiri, inclusiv din punctul de vedere al
condițiilor de efectuare a însoțirii.
Art. 48. — (1) Verificarea, prin cântărire, a maselor pe axe și
totală ale vehiculelor rutiere se realizează de personalul
prevăzut la art. 46 alin. (1) cu instalații care funcționează
condiționat de respectarea prevederilor legale în vigoare privind
introducerea pe piață și punerea în funcțiune, precum și de
existența și valabilitatea verificărilor metrologice, efectuate în
conformitate cu prevederile legale în vigoare.
(2) În cazul efectuării cântăririi vehiculelor și a măsurării
dimensiunilor acestora nu se aplică tarife suplimentare, nu se
eliberează AST, nu se impun condiții pentru însoțire, nu se
constată contravenții și nu se aplică sancțiuni contravenționale
sau complementare dacă depășirea maselor și dimensiunilor
maxime admise sau a celor autorizate prin AST se înscrie în
toleranțele stabilite de autoritățile prevăzute la art. 5, conform
prevederilor legale.
(3) În situațiile în care instalațiile prevăzute la alin. (1) nu
funcționează, nu pot fi utilizate datorită caracteristicilor
vehiculului cu depășiri, în lipsa acestora sau în cazul în care
amplasamentul de control nu permite verificarea prin cântărire:
a) masa totală a vehiculelor se stabilește din documentele
aflate la bordul acestuia, respectiv CMR, carnet TIR, factură,
certificat de înmatriculare etc, fără aplicarea toleranțelor;
b) masele pe axe se stabilesc în baza declarației pe propria
răspundere a operatorului de transport.
Art. 49. — (1) Pentru circulația pe drumurile publice din
România a vehiculelor cu mase și/sau dimensiuni care
depășesc masele și/sau dimensiunile maxime admise/înscrise
în AST contravenientul trebuie să achite, pe lângă amenda
contravențională, și contravaloarea tarifelor suplimentare:
a) pentru circulația cu depășirea maselor și/sau a
dimensiunilor maxime admise; sau
b) recalculate pentru depășirile constatate, dacă masele
și/sau dimensiunile sunt mai mari decât cele înscrise în AST.
(2) În cazul prevăzut la alin. (1) se eliberează AST/o AST
complementară de către administratorul drumului și se
calculează/recalculează tarifele suplimentare pentru traseul
origine — punct de control — destinație, aflat în administrarea sa.
(3) Contravaloarea tarifelor prevăzute la alin. (1), înscrisă în
procesul-verbal de constatare a contravenției, se poate achita și
la ACI din ptf, în cazul drumurilor de interes național.
(4) Pentru vehiculele înmatriculate în alte state, aflate în trafic
internațional, la solicitarea CNADNR SA sau a subunităților sale,
poliția de frontieră nu permite ieșirea din România până la plata
tarifelor datorate CNADNR SA, calculate conform alin. (2).
Art. 50. — În cazul în care în ACI din ptf, pe sensul de ieșire
din România, pentru vehiculele cu încărcătură indivizibilă se
constată că masele și/sau dimensiunile înscrise în AST sunt mai
mari decât cele efective ale vehiculului, nu se recalculează și
nu se restituie diferența tarifelor suplimentare achitate.
Art. 51. — (1) Odată cu aplicarea sancțiunilor contravenționale
se pot aplica și sancțiuni administrative personalului de însoțire
specializat și/sau operatorului economic specializat.
(2) Atestatul personalului specializat pentru a desfășura
activitatea de însoțire a vehiculelor cu depășiri:
a) se suspendă pentru o perioadă de 30 de zile de la luarea
măsurii, dacă:
(i) însoțește vehicule cu depășiri care nu respectă, din
punctul de vedere al dotării și funcționării, condițiile
privind semnalizarea suplimentară prevăzută la
art. 33;
(ii) însoțește vehicule cu depășiri cu autovehicule
autorizate care nu respectă, din punctul de vedere al

14

MONITORUL OFICIAL AL ROMÂNIEI, PARTEA I, Nr. 337/20.V.2010

dotării și funcționării, condițiile privind semnalizarea
suplimentară prevăzută la art. 36;
(iii) nu își îndeplinește obligațiile prevăzute la art. 37
alin. (1) lit. m)—q);
b) se suspendă pentru o perioadă de 90 de zile de la luarea
măsurii, dacă:
(i) însoțește vehicule cu depășiri fără AST sau cu
depășirea dimensiunilor înscrise în AST;
(ii) însoțește vehicule cu depășiri cu autovehicule care nu
sunt autorizate sau a căror autorizație a fost reținută
sau suspendată;
(iii) nu respectă condițiile privind însoțirea prevăzute la
art. 41 alin. (15)—(18) din Ordonanța Guvernului
nr. 43/1997, republicată, cu modificările și completările
ulterioare, și la art. 35;
(iv) nu deține, în original, la bordul autovehiculului de
însoțire, atestatul nominal propriu și autorizația
autovehiculului de însoțire și, după caz, documentul
prevăzut la art. 44 alin. (3) sau refuză să le prezinte la
solicitarea personalului prevăzut la art. 46 alin. (1);
(v) nu dispune deplasarea vehiculului cu depășiri în spații
amenajate de oprire, parcare sau staționare sau, în
cazul lipsei acestora, în afara platformei drumului, cu
asigurarea
condițiilor
de
semnalizare
și
presemnalizare impuse de legislația rutieră în vigoare
în cazul fenomenelor meteorologice prevăzute la
art. 31 alin. (1);
c) se retrage, fără drept de atestare, pentru o perioadă de
12 luni de la luarea măsurii:
(i) dacă desfășoară activitatea de însoțire cu
autovehiculele unui operator economic specializat, în
lipsa unui contract încheiat cu acesta;
(ii) dacă în decursul a 180 de zile consecutive a fost
sancționat cu 3 suspendări ale atestatului nominal
propriu;
(iii) în cazul producerii unor accidente grave, stabilite prin
hotărârea unei instanțe de judecată în sarcina
personalului de însoțire specializat.
(3) Autorizația autovehiculului de însoțire a vehiculelor cu
depășiri:
a) se suspendă pentru o perioadă de 15 zile de la luarea
măsurii, dacă acesta nu respectă condițiile privind semnalizarea
suplimentară prevăzută la art. 36;
b) se suspendă pentru o perioadă de 30 de zile de la luarea
măsurii, dacă:
(i) însoțirea cu autovehiculele de însoțire se efectuează
de către personal care nu este atestat sau al cărui
atestat a fost reținut/suspendat;
(ii) dacă este utilizat pentru activitatea de însoțire în
condițiile în care autorizația i-a fost reținută/
suspendată.
(4) Autorizația operatorului economic specializat:
a) se suspendă pentru o perioadă de 90 de zile de la luarea
măsurii, dacă în decursul a 6 luni consecutive au fost
suspendate, în 3 rânduri, autorizații ale autovehiculelor sale de
însoțire;
b) se suspendă pentru o perioadă de 12 luni de la luarea
măsurii:
(i) dacă în decursul a 12 luni consecutive este sancționat
a doua oară conform lit. a);
(ii) în cazul producerii unor accidente grave, stabilite prin
hotărârea unei instanțe de judecată în sarcina
operatorului economic specializat.
(5) Personalul sau operatorul economic pentru care s-a
constatat că a efectuat activitatea de însoțire a vehiculelor cu
depășiri fără a fi atestat sau autorizat, după caz, de către
CNADNR SA și ARR pierde dreptul de a solicita atestarea sau
autorizarea pentru o perioadă de 36 de luni de la data constatării
faptelor.

(6) Personalul prevăzut la art. 46 alin. (1) reține, în vederea
suspendării, autorizațiile autovehiculelor de însoțire ale
operatorului economic autorizat și/sau atestatele personalului
specializat, în cazurile prevăzute la alin. (2)—(4) sau atunci
când, din alte motive, nu mai sunt respectate condițiile de
desfășurare a circulației vehiculului cu depășiri.
(7) În cazurile prevăzute la alin. (6) vehiculul cu depășiri se
retrage, obligatoriu, în afara platformei drumului, până la
îndeplinirea condițiilor legale pentru continuarea efectuării
transportului.
(8) Remedierea cauzelor care au condus la măsura prevăzută
la alin. (6) se constată de către personalul din cadrul instituției din
care face parte personalul prevăzut la art. 46 alin. (1).
(9) Dacă motivele care au condus la reținerea, în vederea
suspendării, a autorizațiilor autovehiculelor de însoțire ale
operatorului economic specializat și/sau a atestatelor
personalului specializat au fost remediate, iar circulația
vehiculului cu depășiri se poate desfășura, în continuare, cu
respectarea prevederilor prezentelor norme, personalul prevăzut
la art. 46 alin. (1) va elibera o dovadă a documentelor reținute.
În baza acestei dovezi se poate efectua însoțirea vehiculului cu
depășiri, până la finalizarea transportului în cauză.
(10) Documentele reținute se transmit la CNADNR SA,
însoțite de copia procesului-verbal de constatare a contravenției
și, după caz, a dovezii prevăzute la alin. (9), în vederea aplicării
măsurii de suspendare.
Art. 52. — Odată cu aplicarea amenzilor contravenționale
vehiculul cu depășiri se imobilizează, în condiții de siguranță și
securitate a transportului, de către personalul care, potrivit legii,
are drept de oprire și imobilizare a vehiculelor și, dacă este
cazul, se procedează la ridicarea plăcuțelor de înmatriculare
până la îndeplinirea condițiilor legale pentru continuarea
efectuării transportului, pentru:
a) circulația cu depășiri ale maselor și/sau ale dimensiunilor
maxime admise, fără AST;
b) circulația cu depășiri ale maselor și/sau ale dimensiunilor
autorizate, înscrise în AST;
c) circulația cu încălcarea restricțiilor de circulație;
d) efectuarea transporturilor cu nerespectarea condițiilor
înscrise în AST privind numărul de circulație al vehiculului cu
aceleași caracteristici tehnice, traseul, sensul sau perioadele de
efectuare a transportului;
e) nerespectarea condițiilor de efectuare a transportului
înscrise în proiectul de transport;
f) nerespectarea condițiilor de semnalizare suplimentară a
vehiculului cu depășiri și/sau a autovehiculelor de însoțire și a
condițiilor de însoțire a vehiculului cu depășiri;
g) însoțirea transporturilor efectuate cu depășirea masei
totale și/sau a dimensiunilor maxime admise, fără AST, sau a
dimensiunilor înscrise în AST;
h) refuzul de a supune vehiculul verificării prin cântărire
și/sau măsurare a dimensiunilor, refuzul de a însoți vehiculul
personalului cu atribuții de control în vederea verificării, refuzul
de a prezenta documentele privind transportul, sustragerea de
la control sau obstrucționarea controlului, precum și neoprirea la
semnalul regulamentar al personalului cu atribuții de control;
i) efectuarea de transporturi de mărfuri care nu sunt
indivizibile, cu depășirea masei totale maxime admise, maselor
maxime admise pe axe și/sau a dimensiunilor maxime admise.
Art. 53. — Anexele nr. 1—3 fac parte integrantă din
prezentele norme.

15

MONITORUL OFICIAL AL ROMÂNIEI, PARTEA I, Nr. 337/20.V.2010
ANEXA Nr. 1
la norme

LIMITELE MAXIME DE COMPETENȚĂ

la eliberarea autorizațiilor speciale de transport (AST) de către subunitățile CNADNR SA
Caracteristicile vehiculelor

Masele și dimensiunile maxime ale vehiculelor ce pot fi autorizate de către subunitățile CNADNR SA
ACI

SDN

DRDP

EMCATR

Înălțime (m)

4,5

4,2

5,0

4,5

Lățime (m)

4,5

3,2

5,0

4,5

Lungime (m)

25,0

25,0

40,0

25,0

Masa totală (t)

80,0

60,0

100,0

80,0

Masa pe axa simplă (t)
Masa pe axa dublă (t)
Masa pe axa triplă (t)

— masa maximă pe axa simplă ce poate fi autorizată, stabilită conform art. 15
alin. (1) din norme
— masa maximă pe axa dublă ce poate fi autorizată, stabilită conform art. 15 alin. (1) din
norme
— masa maximă pe axa triplă ce poate fi autorizată, stabilită conform art. 15 alin. (1) din
norme

N O T Ă:

La depășirea limitei de competență a ACI, acestea pot emite AST numai în baza avizului de
competență eliberat de DRDP în a cărei subordine funcționează sau, după caz, de CNADNR SA.

ANEXA Nr. 2
la norme

TERMENELE MAXIME

de soluționare a cererilor pentru eliberarea autorizațiilor speciale de transport (AST)
a) CNADNR SA — 15 zile lucrătoare de la data depunerii
b) DRDP — 8 zile lucrătoare de la data depunerii
c) SDN — 4 zile lucrătoare de la data depunerii
d) ACI — pe loc, dacă nu este necesară obținerea avizului de competență, sau două zile lucrătoare,
dacă acesta este necesar
e) EMCATR — pe loc și numai în cazul celor eliberate în urma controlului efectuat

ANEXA Nr. 3
la norme

L I S TA V E H I C U L E L O R

exceptate de la plata tarifelor suplimentare pentru circulația vehiculelor
cu depășirea maselor și/sau a dimensiunilor maxime admise pe drumurile de interes județean
și drumurile de interes local
1. Vehiculele deținute de unitățile Ministerului Apărării Naționale
2. Vehiculele deținute de unitățile subordonate Ministerului Administrației și Internelor
3. Vehiculele deținute de Compania Națională de Autostrăzi și Drumuri Naționale din România — S.A.
și de către subunitățile acesteia
4. Vehiculele specializate utilizate în exclusivitate pentru servicii de ambulanță
5. Vehiculele deținute de serviciile de urgență, astfel cum sunt reglementate prin Ordonanța
Guvernului nr. 88/2001 privind înființarea, organizarea și funcționarea serviciilor publice comunitare pentru
situații de urgență, aprobată cu modificări și completări prin Legea nr. 363/2002, cu modificările și
completările ulterioare
6. Vehiculele care efectuează transporturi în interesul NATO sau al Parteneriatului pentru Pace, așa
cum sunt definite prin Legea nr. 362/2004 pentru aderarea României la Acordul dintre statele părți la
Tratatul Atlanticului de Nord cu privire la statutul forțelor lor, semnat la Londra la 19 iunie 1951, și la
Protocolul privind statutul comandamentelor militare internaționale, înființate în temeiul Tratatului
Atlanticului de Nord, semnat la Paris la 28 august 1952
7. Vehiculele care efectuează transporturi funerare
8. Vehiculele care efectuează transporturi în cazul unor calamități sau dezastre naturale

16

MONITORUL OFICIAL AL ROMÂNIEI, PARTEA I, Nr. 337/20.V.2010

MINISTERUL MUNCII, FAMILIEI ȘI PROTECȚIEI SOCIALE
Nr. 727 din 14 mai 2010

MINISTERUL FINANȚELOR PUBLICE
Nr. 1.100 din 14 mai 2010

ORDIN
privind constituirea unei baze de date cu privire la salariile și structura acestora
pentru personalul din sectorul bugetar și de abrogare a Ordinului ministrului muncii,
familiei și protecției sociale și al ministrului finanțelor publice nr. 32/42/2010
pentru monitorizarea și controlul aplicării prevederilor Legii-cadru nr. 330/2009
privind salarizarea unitară a personalului plătit din fonduri publice la nivelul instituțiilor
și autorităților publice ale administrației locale
Având în vedere prevederile art. 10 și 41 din Legea-cadru nr. 330/2009 privind salarizarea unitară a personalului plătit din
fonduri publice,
în temeiul art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare, și al art. 10 alin. (4) din Hotărârea Guvernului nr. 34/2009 privind
organizarea și funcționarea Ministerului Finanțelor Publice, cu modificările și completările ulterioare,
ministrul muncii, familiei și protecției sociale și ministrul finanțelor publice emit următorul ordin:
Art. 1. — (1) În vederea constituirii unei baze de date privind
salariile personalului din sectorul bugetar, referitoare la nivelul și
structura acestora, se instituie un sistem de raportare a acestor
date pentru autoritățile și instituțiile publice finanțate astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale,
după caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.
(2) Pentru autoritățile și instituțiile publice din sistemul de
apărare, ordine publică și siguranță națională, informațiile privind
nivelul salariilor și structura acestora se raportează numai pentru
personalul civil.
Art. 2. — (1) Ordonatorii de credite ai autorităților și instituțiilor
publice prevăzute la art. 1 vor transmite situația privind nivelul
salariilor și structura acestora pentru fiecare funcție
corespunzătoare postului ocupat, pentru luna decembrie 2009 și
pentru luna aprilie 2010, în format electronic, pe suport magnetic
sau prin e-mail, la unitatea teritorială de trezorerie și contabilitate
publică la care instituția publică își are deschise conturile.
(2) Situația se elaborează utilizând aplicația informatică
pentru culegerea și validarea datelor privind salariile
personalului, creată în acest scop. După introducerea datelor
conform instrucțiunilor de utilizare a aplicației, se procedează la
validarea datelor în aplicație, se tipărește foaia de calcul

ăSituație centralizatoare” și se depune, sub semnătura
ordonatorului de credite, la unitatea teritorială de trezorerie și
contabilitate publică la care autoritatea sau instituția publică își
are deschise conturile.
(3) Situația prevăzută la alin. (1) și documentul tipărit și
semnat prevăzut la alin. (2) vor fi transmise până la data de
21 mai 2010.
(4) Unitatea teritorială de trezorerie și contabilitate publică
validează datele din situațiile transmise de ordonatorii de
credite, le compară cu documentul tipărit, iar în cazul în care
acestea conțin erori sau diferențe, le restituie ordonatorilor de
credite pentru corectarea acestora.
(5) Aplicația informatică, însoțită de listele de validare și
instrucțiunile de operare necesare pentru culegerea și
validarea datelor privind salariile personalului din instituțiile
publice, poate fi obținută de la unitatea teritorială de trezorerie
și contabilitate publică la care instituția publică își are deschise
conturile sau poate fi descărcată de pe site-ul web
www.mfinante.gov.ro.
Art. 3. — La data publicării în Monitorul Oficial al României,
Partea I, a prezentului ordin se abrogă Ordinul ministrului
muncii, familiei și protecției sociale și al ministrului finanțelor
publice nr. 32/42/2010 pentru monitorizarea și controlul aplicării
prevederilor Legii-cadru nr. 330/2009 privind salarizarea unitară
a personalului plătit din fonduri publice la nivelul instituțiilor și
autorităților publice ale administrației locale, publicat în Monitorul
Oficial al României, Partea I, nr. 31 din 15 ianuarie 2010.

Ministrul muncii, familiei și protecției sociale,
Mihai Constantin Șeitan

Ministrul finanțelor publice,
Sebastian Teodor Gheorghe Vlădescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 337/20.V.2010 conține 16 pagini.

Prețul: 3,20 lei

&JUYDGY|443235]
ISSN 1453—4495

