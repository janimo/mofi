PARTEA I

Anul 178 (XXII) — Nr. 49

Joi, 21 ianuarie 2010

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 1.619 din 3 decembrie 2009 referitoare la excepția
de neconstituționalitate a prevederilor art. 22 alin. (1)
lit. g) din Legea nr. 188/2000 privind executorii
judecătorești ..............................................................

2–3

Decizia nr. 1.646 din 15 decembrie 2009 referitoare la
excepția de neconstituționalitate a prevederilor art. 480
și 481 din Codul civil ..................................................

3–5

Decizia nr. 1.686 din 17 decembrie 2009 referitoare la
excepția de neconstituționalitate a prevederilor art. 480
din Codul civil ............................................................

5–6

HOTĂRÂRI ALE GUVERNULUI ROMÂNIEI
47.

— Hotărâre pentru aprobarea indicatorilor tehnicoeconomici ai obiectivului de investiție ăVarianta de
ocolire a municipiului Slatina”, județul Olt ..................

7

53.

— Hotărâre privind exercitarea, cu caracter temporar,
a funcției publice de subprefect al județului Giurgiu de
către domnul Cristoi Robert-Ioan ..............................

7

54.

— Hotărâre privind încetarea exercitării temporare a
funcției publice de subprefect al municipiului București
de către doamna Dumitrescu Cristiana ......................

8

55.

— Hotărâre privind exercitarea, cu caracter temporar,
a funcției publice de subprefect al municipiului
București de către domnul Mănoiu Dafinel ................

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.

— Ordin al președintelui Autorității Naționale Sanitare
Veterinare și pentru Siguranța Alimentelor pentru
aprobarea Normelor metodologice de aplicare a
Programului acțiunilor de supraveghere, prevenire și
control al bolilor la animale, al celor transmisibile de la
animale la om, protecția animalelor și protecția
mediului pentru anul 2010 și a Programului de
supraveghere și control în domeniul siguranței
alimentelor pentru anul 2010......................................

9

A/32. — Ordin al ministrului afacerilor externe pentru
publicarea rezoluțiilor Consiliului de Securitate al
Organizației Națiunilor Unite nr. 1.390 (2002), 1.452
(2002), 1.526 (2004) și 1.566 (2004) privind
amenințările aduse păcii și securității internaționale
prin actele teroriste și privind situația din Afganistan....

10–16

2

MONITORUL OFICIAL AL ROMÂNIEI, PARTEA I, Nr. 49/21.I.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.619
din 3 decembrie 2009

referitoare la excepția de neconstituționalitate a prevederilor art. 22 alin. (1) lit. g)
din Legea nr. 188/2000 privind executorii judecătorești
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 22 alin. (1) lit. g) din Legea nr. 188/2000
privind executorii judecătorești, excepție ridicată de Gheorghe
Radu Danciu în Dosarul nr. 444/35/CA/2009 al Curții de Apel
Oradea — Secția comercială și de contencios administrativ și
fiscal.
La apelul nominal răspunde, pentru autorul excepției, domnul
avocat Mircea Ursuța, membru în Baroul Bihor. Se constată
lipsa părții Ministerul Justiției și Libertăților Cetățenești, față de
care procedura de citare a fost legal îndeplinită. Magistratulasistent referă asupra faptului că această parte a transmis la
dosar note scrise prin care solicită respingerea excepției ca
neîntemeiată.
Cauza fiind în stare de judecată, președintele Curții acordă
cuvântul reprezentantului autorului excepției, care solicită
admiterea acesteia, reiterând argumentele expuse pe larg în
concluziile scrise aflate la dosarul cauzei.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât autorul acesteia solicită, în realitate, corectarea unor
necorelări existente în corpul Legii nr. 188/2000; or, un astfel de
demers nu este de competența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 4 mai 2009, pronunțată în Dosarul
nr. 444/35/CA/2009, Curtea de Apel Oradea — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 22 alin. (1) lit. g) din Legea nr. 188/2000
privind executorii judecătorești. Excepția de neconstituționalitate a fost ridicată de Gheorghe Radu Danciu într-un litigiu
de contencios administrativ având ca obiect anularea ordinului
prin care ministrul justiției și libertăților cetățenești a dispus
încetarea calității acestuia de executor judecătoresc.
În motivarea excepției de neconstituționalitate se arată
că art. 22 lit. g) din Legea nr. 188/2000 este rezultatul unei erori
de tehnică legislativă, prevederile acestuia contrazicându-se cu
cele ale lit. e) a aceluiași articol. Autorul excepției precizează că
a fost condamnat pentru o infracțiune săvârșită din culpă și
susține că dacă ar fi făcut aplicarea art. 22 lit. e), ministrul justiției
nu ar fi dispus încetarea calității de executor judecătoresc, dar
în cauză s-a făcut aplicarea dispozițiilor art. 22 lit. g). Arată că,
în situația legislativă actuală, ministrul justiției are două
posibilități, ambele legale: să dispună încetarea calității de

executor în temeiul art. 22 lit. g) sau să aplice prevederile art. 22
lit. e) din Legea nr. 188/2000, ceea ce contravine principiului
constituțional al egalității în fața legii. Susține că, atât timp cât se
lasă la aprecierea unui organ administrativ aplicarea sau nu a
unei dispoziții legale, este posibil ca în aceleași situații să se
aplice texte de lege diferite, fără a exista o justificare obiectivă.
Mai arată că o dispoziție a unui act normativ nu poate fi niciodată
abrogată printr-o altă dispoziție din același act normativ. Or, prin
aplicarea art. 22 lit. g) ar însemna că art. 22 lit. e) ar trebui
considerat abrogat, ăceea ce este inadmisibil și contrar Legii
nr. 24/2000 privind normele de tehnică legislativă”. Totodată,
autorul excepției face o comparație între prevederile Legii
nr. 188/2000 în ce privește cazurile de încetare a calității de
executor judecătoresc și cele corespunzătoare, prevăzute în
Legea nr. 51/1995 privind organizarea și exercitarea profesiei
de avocat și în Legea notarilor publici și a activității notariale
nr. 36/1995, constatând că în aceste două legi nu există o
asemenea situație.
Curtea de Apel Oradea — Secția comercială și de
contencios administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 22 alin. (1) lit. g) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, care au
următorul cuprins:
— Art. 22 alin. (1) lit. g): ă(1) Calitatea de executor
judecătoresc încetează:
g) în cazul în care executorul judecătoresc nu mai
îndeplinește condițiile prevăzute la art. 15 lit. a), b), d), e) și f).”
Art. 15 lit. a), b), d), e) și f) stabilește că: ăExecutor
judecătoresc poate fi persoana care îndeplinește următoarele
condiții:
a) are cetățenia română și domiciliul în România;
b) are capacitatea deplină de exercițiu; (...)
d) nu are antecedente penale și se bucură de o bună
reputație;

MONITORUL OFICIAL AL ROMÂNIEI, PARTEA I, Nr. 49/21.I.2010
e) cunoaște limba română;
f) este aptă din punct de vedere medical pentru exercitarea
funcției.”
În opinia autorului excepției de neconstituționalitate, textele
de lege criticate contravin următoarelor dispoziții din Legea
fundamentală: art. 1 alin. (3) referitor la caracterul României de
stat de drept, democratic și social, art. 4 alin. (2) care precizează
criteriile în baza cărora este interzisă orice discriminare, art. 16
alin. (1) care consacră principiul egalității cetățenilor în fața legii
și a autorităților publice, art. 16 alin. (3) privind accesul la
funcțiile și demnitățile publice, art. 23 alin. (12) care instituie
principiul legalității pedepselor și art. 45 care garantează
libertatea economică.
Examinând excepția de neconstituționalitate, Curtea observă
că autorul acesteia învederează probleme legate de modul de

3

aplicare a textului de lege criticat. Clarificarea acestora revine
însă instanței învestite cu soluționarea litigiului în cadrul căruia
a fost ridicată excepția de neconstituționalitate, iar nu Curții
Constituționale, care are doar competența de a analiza
concordanța prevederilor de lege supuse controlului său cu
textele și principiile cuprinse în Legea fundamentală.
Totodată, motivarea excepției se axează pe critici legate de
existența unor necorelări legislative, a căror corectare
excedează, de asemenea, atribuțiilor instanței de contencios
constituțional. Ca unică autoritate legiuitoare a țării, Parlamentul
are competența exclusivă de a interveni asupra reglementării
criticate, astfel încât să înlăture eventualele suprapuneri sau
neconcordanțe din cuprinsul unui act normativ.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 22 alin. (1) lit. g) din Legea nr. 188/2000 privind
executorii judecătorești, excepție ridicată de Gheorghe Radu Danciu în Dosarul nr. 444/35/CA/2009 al Curții de Apel Oradea — Secția
comercială și de contencios administrativ și fiscal.
Definitivă și general obligatorie.
Pronunțată în ședința publică din data de 3 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.646
din 15 decembrie 2009

referitoare la excepția de neconstituționalitate a prevederilor art. 480 și 481 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
prevederilor art. 480 și 481 din Codul civil, excepție ridicată de
Ion Florescu și Magdalena Florescu în Dosarul
nr. 25.283/299/2006 (nr. 126/2009) al Curții de Apel București —
Secția a III-a civilă și pentru cauze cu minori și de familie.
La apelul nominal se prezintă atât autorii excepției, cât și
Sorin Rădulescu, reprezentantul părții Elena Rădulescu, având
procură la dosar, lipsă fiind celelalte părți, față de care procedura
de citare a fost legal îndeplinită.
La sfârșitul ședinței de judecată s-a prezentat și apărătorul
părții Elena Rădulescu, avocat Eugenia Crângariu, cu delegație
la dosar, care a depus note scrise cu privire la excepția de
neconstituționalitate.
Președintele Curții Constituționale dispune apelul și în
Dosarul nr. 4.326D/2009, având ca obiect soluționarea excepției
de neconstituționalitate a acelorași prevederi legale, excepție

ridicată de Maria Roman în Dosarul nr. 1.053/219/2008 al
Judecătoriei Dej.
La apelul nominal lipsesc părțile, față de care procedura de
citare a fost legal îndeplinită.
Din oficiu, Curtea pune în dezbatere problema conexării celor
două dosare înregistrate pe rolul său, având în vedere că
obiectul excepțiilor de neconstituționalitate este identic.
Părțile prezente nu se opun conexării dosarelor.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 14 și al art. 53
alin. (5) din Legea nr. 47/1992 privind organizarea și
funcționarea Curții Constituționale, raportate la art. 164 din
Codul de procedură civilă, Curtea dispune conexarea Dosarului
nr. 4.326D/2009 la Dosarul nr. 3.001D/2009, care a fost primul
înregistrat.
Cauza este în stare de judecată.
Autorii prezenți solicită admiterea excepției de
neconstituționalitate, reiterând motivele din notele scrise aflate
la dosarul cauzei.
Reprezentantul părții Elena Rădulescu solicită respingerea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate potrivit
jurisprudenței Curții. Totodată, arată că motivul de
neconstituționalitate invocat de către autori nu privește textele

4

MONITORUL OFICIAL AL ROMÂNIEI, PARTEA I, Nr. 49/21.I.2010

de lege criticate, ca atare, ci interpretarea și aplicarea acestora,
aspect care excedează competenței Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 7 aprilie 2009, pronunțată în Dosarul
nr. 25.283/299/2006 (nr. 126/2009), Curtea de Apel București —
Secția a III-a civilă și pentru cauze cu minori și de familie a
sesizat
Curtea
Constituțională
cu
excepția
de
neconstituționalitate a prevederilor art. 480 și 481 din Codul
civil. Excepția a fost ridicată de Ion Florescu și Magdalena
Florescu într-o cauză civilă având ca obiect o acțiune în
revendicare.
Prin Încheierea din 25 mai 2009, pronunțată în Dosarul
nr. 1.053/219/2008, Judecătoria Dej a sesizat Curtea
Constituțională cu excepția de neconstituționalitate a
prevederilor art. 480 și 481 din Codul civil. Excepția a fost
ridicată de Maria Roman într-o cauză civilă având ca obiect
obligația de a face.
În motivarea excepției de neconstituționalitate autorii
acesteia susțin, în esență, că art. 480 din Codul civil dă
posibilitatea unor persoane al căror titlu a fost desființat, în
conformitate cu Decretul nr. 92/1950, de a-și redobândi
proprietatea, iar, potrivit jurisprudenței Curții Europene a
Drepturilor Omului, pentru a exista o protecție a unui drept
subiectiv al persoanei îndreptățite, în sensul art. 1 din primul
Protocol adițional la Convenția pentru apărarea drepturilor
omului și a libertăților fundamentale, este necesar ca bunul să
se afle în patrimoniul persoanei, calitatea de titular al dreptului
fiindu-i recunoscută acesteia printr-o hotărâre judecătorească
sau pe calea unei măsuri legislative de restituire, concretizând,
în patrimoniul părții, existența unei speranțe legitime de
redobândire a bunului în materialitatea sa. În acest sens, fac
referire la hotărârea Curții Europene a Drepturilor Omului
pronunțată în Cauza Constandache contra României, 11 iunie
2002. Arată că pierderea proprietății, dobândite în baza unui titlu
valabil, fără a se constata nevalabilitatea acestuia, echivalează
cu o expropriere, dincolo de limitele permise de Constituție și
presupune încălcarea flagrantă a dreptului de proprietate,
reglementat ca drept fundamental de art. 44 din Constituție și
art. 1 din primul Protocol adițional la Convenție. Totodată, susțin
că prevederile art. 480 din Codul civil nu îndeplinesc cele patru
criterii de claritate, precizie, previzibilitate și predictibilitate,
pentru ca subiectul de drept vizat să își poată conforma
conduita, astfel încât să evite consecințele nerespectării lor,
criterii ce constituie tot atâtea garanții ale dreptului oricărui
cetățean la un proces echitabil. În acest sens, fac referire la
hotărârile pronunțate de Curtea Europeană a Drepturilor Omului
în cauzele Sunday Times contra Regatului Unit, 1979, și Rotaru
contra României, 2000.
Curtea de Apel București — Secția a III-a civilă și pentru
cauze cu minori și de familie apreciază că textele de lege
criticate sunt constituționale. În acest sens, face referire la
jurisprudența Curții Constituționale în materie.
Judecătoria
Dej
consideră
că
excepția
de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că prevederile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 480 și 481 din Codul civil, având următorul
conținut:
— Art. 480 din Codul civil: ăProprietatea este dreptul ce are
cineva de a se bucura și a dispune de un lucru în mod exclusiv
și absolut, însă în limitele determinate de lege.”;
— Art. 481 din Codul civil: ăNimeni nu poate fi silit a ceda
proprietatea sa, afară numai pentru cauză de utilitate publică și
primind o dreaptă și prealabilă despăgubire.”
Autorii excepției invocă încălcarea dispozițiilor constituționale
ale art. 16 alin. (1) și (2) referitoare la egalitatea în drepturi, ale
art. 20 alin. (1) și (2) privind tratatele internaționale privind
drepturile omului, ale art. 21 alin. (3) referitoare la dreptul părților
la un proces echitabil și la soluționarea cauzelor într-un termen
rezonabil și ale art. 44 alin. (2), (3) și (7) care stabilesc
garantarea și ocrotirea proprietății private și condițiile
exproprierii, respectiv pentru o cauză publică, stabilită potrivit
legii, cu dreaptă și prealabilă despăgubire. Totodată, invocă
contrarietatea textelor de lege criticate față de dispozițiile art. 6
privind dreptul la un proces echitabil și art. 7 care reglementează
principiul ănicio pedeapsă fără lege”, din Convenția pentru
apărarea drepturilor omului și a libertăților fundamentale. De
asemenea, invocă dispozițiile art. 1 din primul Protocol adițional
la Convenția pentru apărarea drepturilor omului și a libertăților
fundamentale, privind dreptul la respectarea bunurilor.
Examinând excepția, Curtea constată că asupra
constituționalității prevederilor art. 480 din Codul civil s-a
pronunțat prin mai multe decizii, precum Decizia nr. 873 din
30 noiembrie 2006, publicată în Monitorul Oficial al României,
Partea I, nr. 32 din 17 ianuarie 2007, Decizia nr. 925 din
14 decembrie 2006, publicată în Monitorul Oficial al României,
Partea I, nr. 42 din 19 ianuarie 2007, Decizia nr. 937 din
18 octombrie 2007, publicată în Monitorul Oficial al României,
Partea I, nr. 790 din 21 noiembrie 2007, și Decizia nr. 323 din
13 martie 2008, publicată în Monitorul Oficial al României,
Partea I, nr. 257 din 1 aprilie 2008, statuând că aceste prevederi
sunt constituționale. Curtea a reținut că dispozițiile art. 480 din
Codul civil dau definiția legală a proprietății, precizând că dreptul
de proprietate este atât un drept absolut, ce rezultă din
exercitarea celor trei atribute ale acestui drept real — usus,
fructus și abusus — cât și un drept exclusiv, din punctul de
vedere al titularului care îl poate exercita în mod liber, cu
respectarea, însă, a ordinii publice și a dispozițiilor imperative
ale legii. Astfel, textul de lege criticat este în deplină concordanță
cu dispozițiile constituționale ale art. 44 alin. (1) teza a doua,
potrivit cărora conținutul și limitele dreptului de proprietate sunt
stabilite de lege. Pentru aceleași considerente, se constată că
textul de lege criticat este în acord cu dispozițiile art. 1 din primul
Protocol adițional la Convenția pentru apărarea drepturilor
omului și a libertăților fundamentale, privind dreptul la
respectarea bunurilor.
Cât privește critica de neconstituționalitate a prevederilor
art. 481 din Codul civil, Curtea a reținut în Decizia nr. 399 din
19 martie 2009, publicată în Monitorul Oficial al României,
Partea I, nr. 223 din 7 aprilie 2009, că acestea reglementează
regimul juridic al exproprierii, consacrat, de altfel, constituțional
în alin. (3) al art. 44 din Legea fundamentală.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,

MONITORUL OFICIAL AL ROMÂNIEI, PARTEA I, Nr. 49/21.I.2010
atât soluția, cât și considerentele cuprinse în aceste decizii își
păstrează valabilitatea și în cauza de față.
Celelalte dispoziții constituționale și din actele internaționale
la care România este parte, invocate de către autori, nu au
incidență în prezenta cauză.
Față de susținerile autorului excepției privind jurisprudența
Curții Europene a Drepturilor Omului referitoare la respectarea
criteriilor de calitate, accesibilitate și previzibilitate ale normelor
juridice, Curtea constată că aceeași instanță europeană a
statuat, de exemplu prin hotărârea pronunțată în Cauza
Rekvenyi contra Ungariei, 1999, că previzibilitatea consecințelor
ce decurg dintr-un act normativ determinat nu poate avea o
certitudine absolută, întrucât, oricât de dorită ar fi aceasta, ea ar
da naștere la o rigiditate excesivă a reglementării. Totodată, în
Cauza Dragotoniu și Militaru-Pidhorni contra României, 2007,
instanța europeană a amintit că însemnătatea noțiunii de
previzibilitate depinde în mare măsură de contextul textului de
lege, de domeniul pe care îl acoperă, precum și de numărul și

5

calitatea destinatarilor săi. Previzibilitatea legii nu se opune ca
persoana interesată să fie nevoită să recurgă la o bună
consiliere pentru a evalua, la un nivel rezonabil în circumstanțele
cauzei, consecințele ce ar putea decurge dintr-o anumită
acțiune. Totodată, din cauza principiului generalității legilor,
conținutul acestora nu poate prezenta o precizie absolută. Una
din tehnicile tip de reglementare constă în recurgerea mai
degrabă la categorii generale decât la liste exhaustive. De
asemenea, numeroase legi se folosesc de eficacitatea
formulelor mai mult sau mai puțin vagi pentru a evita o rigiditate
excesivă și a se putea adapta la schimbările de situație.
Interpretarea și aplicarea unor asemenea texte depind de
practică (cauzele Kokkinakis împotriva Greciei, 1993, și Cantoni
contra Franței, 1996). Funcția decizională acordată instanțelor
servește tocmai pentru a îndepărta îndoielile ce ar putea exista
în privința interpretării normelor, ținând cont de evoluțiile practicii
cotidiene, cu condiția ca rezultatul să fie coerent.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 480 și 481 din Codul civil, excepție ridicată de Ion Florescu
și Magdalena Florescu în Dosarul nr. 25.283/299/2006 (nr. 126/2009) al Curții de Apel București — Secția a III-a civilă și pentru
cauze cu minori și de familie și de Maria Roman în Dosarul nr. 1.053/219/2008 al Judecătoriei Dej.
Definitivă și general obligatorie.
Pronunțată în ședința publică din data de 15 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.686
din 17 decembrie 2009

referitoare la excepția de neconstituționalitate a prevederilor art. 480 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 480 din Codul civil, excepție ridicată de
Luminița Gheorghe, Mioara Constantin, Giani Crăciun, Bianca
Crăciun, Gina Crăciun și Nevers Crăciun în Dosarul
nr. 40.249/3/2008 al Tribunalului București — Secția a IV-a
civilă.
La apelul nominal lipsesc părțile, față de care procedura de
citare a fost legal îndeplinită.

Președintele Curții Constituționale dispune apelul și în
Dosarul nr. 3.519D/2009, având ca obiect soluționarea excepției
de neconstituționalitate a acelorași prevederi legale, excepție
ridicată de Parohia Ortodoxă Română Pomi în Dosarul
nr. 375/83/2009 al Tribunalului Satu Mare.
La apelul nominal lipsesc părțile, față de care procedura de
citare a fost legal îndeplinită.
Din oficiu, Curtea pune în dezbatere problema conexării celor
două dosare înregistrate pe rolul său, având în vedere că
obiectul excepțiilor de neconstituționalitate este identic.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 14 și al art. 53
alin. (5) din Legea nr. 47/1992 privind organizarea și
funcționarea Curții Constituționale, raportate la art. 164 din
Codul de procedură civilă, Curtea dispune conexarea Dosarului
nr. 3.515D/2009 la Dosarul nr. 3.519D/2009, care a fost primul
înregistrat.
Cauza este în stare de judecată.

6

MONITORUL OFICIAL AL ROMÂNIEI, PARTEA I, Nr. 49/21.I.2010

Reprezentantul Ministerului Public pune concluzii de
respingere a excepției de neconstituționalitate potrivit
jurisprudenței Curții. Totodată, arată că dispozițiile
constituționale ale art. 29 referitoare la libertatea conștiinței nu
sunt incidente în cauză.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 710R din 27 martie 2009, pronunțată în
Dosarul nr. 40.249/3/2008, Tribunalul București — Secția
a IV-a civilă a sesizat Curtea Constituțională cu excepția de
neconstituționalitate a prevederilor art. 480 din Codul civil.
Excepția a fost ridicată de Luminița Gheorghe, Mioara
Constantin, Giani Crăciun, Bianca Crăciun, Gina Crăciun și
Nevers Crăciun într-o cauză ce are ca obiect o acțiune în
evacuare.
Prin Încheierea din 8 mai 2009, pronunțată în Dosarul
nr. 375/83/2009, Tribunalul Satu Mare a sesizat Curtea
Constituțională cu excepția de neconstituționalitate a
prevederilor art. 480 din Codul civil. Excepția a fost ridicată de
Parohia Ortodoxă Română Pomi într-o cauză ce are ca obiect o
acțiune în evacuare.
În motivarea excepției de neconstituționalitate autorii
acesteia susțin, în esență, că art. 480 din Codul civil contravine
dispozițiilor constituționale ale art. 27 alin. (1) care prevede că
domiciliul și reședința sunt inviolabile. Totodată, arată că textele
de lege criticate sunt contrare libertății conștiinței și libertății
cultelor, principiului majorității și legislației comunitare care
reglementează obligația statului de a garanta aceste libertăți,
deoarece nu fac o distincție în ceea ce privește rectificarea cărții
funciare în cazul lăcașurilor de cult și caselor parohiale. Se arată
că, prin lipsa unor astfel de reglementări, în speță se ajunge la
o reconstituire a dreptului de proprietate contrară libertăților
invocate.
Tribunalul București — Secția a IV-a civilă consideră că
excepția de neconstituționalitate este neîntemeiată.
Tribunalul Satu Mare consideră că textul de lege criticat
este constituțional.
În conformitate cu dispozițiile art. 30 alin. (1) din Legea
nr. 47/1992, decizia și încheierea de sesizare au fost
comunicate președinților celor două Camere ale Parlamentului,
Guvernului și Avocatului Poporului, pentru a-și exprima punctele
de vedere asupra excepției de neconstituționalitate.
Avocatul Poporului consideră că prevederile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând decizia și încheierea de sesizare, punctele de
vedere ale Avocatului Poporului, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 480 din Codul civil, având următorul conținut:
ăProprietatea este dreptul ce are cineva de a se bucura și a
dispune de un lucru în mod exclusiv și absolut, însă în limitele
determinate de lege.”
Autorii excepției invocă încălcarea dispozițiilor constituționale
ale art. 27 alin. (1) referitoare la inviolabilitatea domiciliului și ale
art. 29 referitoare la libertatea conștiinței, care include și
libertatea credinței religioase și libertatea de organizare a
cultelor religioase.
Examinând excepția, Curtea constată că asupra
constituționalității prevederilor art. 480 din Codul civil, raportate
la dispozițiile constituționale ale art. 27 alin. (1), s-a pronunțat
prin Decizia nr. 22 din 8 ianuarie 2009, publicată în Monitorul
Oficial al României, Partea I, nr. 49 din 27 ianuarie 2009,
reținând că textul de lege criticat nu contravine dispozițiilor
constituționale privind inviolabilitatea domiciliului, de vreme ce
alin. (2) al art. 27 reglementează la lit. a) o derogare în cazul
executării unei hotărâri judecătorești. Prevederile art. 480 din
Codul civil dau definiția legală a proprietății, precizând că dreptul
de proprietate este atât un drept absolut, ce rezultă din
exercitarea celor trei atribute ale acestui drept real — usus,
fructus și abusus — cât și un drept exclusiv, din punctul de
vedere al titularului care îl poate exercita în mod liber, cu
respectarea, însă, a ordinii publice și a dispozițiilor imperative
ale legii.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.
Autorii excepției au indicat, ca temei constituțional al
sesizării, și dispozițiile art. 29 din Constituție referitoare la
libertatea conștiinței, care include și libertatea credinței
religioase și libertatea de organizare a cultelor religioase.
Examinând această susținere, Curtea constată că, în raport
cu
motivele
invocate
în
sprijinul
excepției
de
neconstituționalitate, dispozițiile constituționale indicate nu sunt
relevante, neavând nicio concludență pentru soluționarea
acesteia.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 480 din Codul civil, excepție ridicată de Luminița Gheorghe,
Mioara Constantin, Giani Crăciun, Bianca Crăciun, Gina Crăciun și Nevers Crăciun în Dosarul nr. 40.249/3/2008 al Tribunalului
București — Secția a IV-a civilă și de Parohia Ortodoxă Română Pomi în Dosarul nr. 375/83/2009 al Tribunalului Satu Mare.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 49/21.I.2010

7

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiție
ăVarianta de ocolire a municipiului Slatina”, județul Olt
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările și completările ulterioare, și al art. 11 lit. e) din Ordonanța de urgență a Guvernului nr. 84/2003 pentru
înființarea Companiei Naționale de Autostrăzi și Drumuri Naționale din România — S.A. prin reorganizarea Regiei Autonome
ăAdministrația Națională a Drumurilor din România”, aprobată cu modificări și completări prin Legea nr. 47/2004, cu modificările
ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiție ăVarianta de ocolire a municipiului
Slatina”, județul Olt, prevăzuți în anexa*) care face parte
integrantă din prezenta hotărâre.
Art. 2. — Finanțarea obiectivului de investiție menționat la
art. 1 se face de la bugetul de stat, prin bugetul Ministerului
Transporturilor și Infrastructurii, în limita sumelor prevăzute

anual cu această destinație, precum și din alte surse legal
constituite, conform programelor de investiții publice aprobate
potrivit legii.
Art. 3. — Ministerul Transporturilor și Infrastructurii răspunde
de modul de utilizare a sumei prevăzute în anexă, în
conformitate cu prevederile legale în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul dezvoltării regionale și turismului,
Elena Gabriela Udrea
Ministrul finanțelor publice,
Sebastian Teodor Gheorghe Vlădescu
București, 15 ianuarie 2010.
Nr. 47.
*) Anexa nu se publică, fiind clasificată potrivit legii.

GUVERNUL ROMÂNIEI

HOTĂRÂRE
privind exercitarea, cu caracter temporar, a funcției publice
de subprefect al județului Giurgiu de către domnul
Cristoi Robert-Ioan
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Cristoi Robert-Ioan exercită, cu caracter temporar,
funcția publică de subprefect al județului Giurgiu până la organizarea concursului
în vederea ocupării definitive a postului.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 20 ianuarie 2010.
Nr. 53.

8

MONITORUL OFICIAL AL ROMÂNIEI, PARTEA I, Nr. 49/21.I.2010
GUVERNUL ROMÂNIEI

HOTĂRÂRE
privind încetarea exercitării temporare a funcției publice
de subprefect al municipiului București de către doamna
Dumitrescu Cristiana
Având în vedere prevederile art. 19 alin. (1) lit. a) și ale art. 92 din Legea
nr. 188/1999 privind Statutul funcționarilor publici, republicată, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează
exercitarea temporară a funcției publice de subprefect al municipiului București de
către doamna Dumitrescu Cristiana.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga

București, 20 ianuarie 2010.
Nr. 54.

GUVERNUL ROMÂNIEI

HOTĂRÂRE
privind exercitarea, cu caracter temporar, a funcției publice
de subprefect al municipiului București de către domnul
Mănoiu Dafinel
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Mănoiu Dafinel exercită, cu caracter temporar, funcția
publică de subprefect al municipiului București până la organizarea concursului în
vederea ocupării definitive a postului.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 20 ianuarie 2010.
Nr. 55.

MONITORUL OFICIAL AL ROMÂNIEI, PARTEA I, Nr. 49/21.I.2010

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normelor metodologice de aplicare a Programului acțiunilor de supraveghere,
prevenire și control al bolilor la animale, al celor transmisibile de la animale la om, protecția
animalelor și protecția mediului pentru anul 2010 și a Programului de supraveghere și control
în domeniul siguranței alimentelor pentru anul 2010
Văzând Referatul de aprobare nr. 151 din 20 ianuarie 2010,
având în vedere prevederile art. 2 și 24 din Legea nr. 150/2004 privind siguranța alimentelor și a hranei pentru animale,
republicată,
ținând cont de prevederile art. 63 și ale art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea 215/2004, cu modificările și
completările ulterioare,
în baza prevederilor art. 10 alin. (1) din Hotărârea Guvernului nr. 1.492/2009 pentru aprobarea continuării acțiunilor sanitarveterinare cuprinse în Programul acțiunilor de supraveghere, prevenire, control și eradicare a bolilor la animale, a celor transmisibile
de la animale la om, protecția animalelor și protecția mediului, a altor acțiuni prevăzute în alte programe naționale, pe care
Autoritatea Națională Sanitară Veterinară și pentru Siguranța Alimentelor trebuie să le pună în aplicare, precum și a tarifelor
maximale aferente acestora pentru anul 2010,
în temeiul art. 3 alin. (1) și (3), precum și al art. 4 alin. (3) din Hotărârea Guvernului nr. 1.415/2009 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — (1) Se aprobă Normele metodologice de aplicare a

Art. 3. — Pentru asigurarea unui autocontrol privind siguranța

Programului acțiunilor de supraveghere, prevenire și control al

alimentelor conform prevederilor legale în vigoare, operatorii

bolilor la animale, al celor transmisibile de la animale la om,

economici pot încheia, în condițiile legii, contracte cu

protecția animalelor și protecția mediului pentru anul 2010,

laboratoarele centrale, zonale și județene ale autorității sanitar-

prevăzute în anexa nr. 1.

veterinare și pentru siguranța alimentelor pentru efectuarea de

(2) Se aprobă Normele metodologice de aplicare a
Programului de supraveghere și control în domeniul siguranței
alimentelor pentru anul 2010, prevăzute în anexa nr. 2.
Art. 2. — Direcțiile sanitar-veterinare și pentru siguranța
alimentelor județene, respectiv a municipiului București,
institutele veterinare și posturile de inspecție la frontieră din
cadrul Autorității Naționale Sanitare Veterinare și pentru
Siguranța Alimentelor vor duce la îndeplinire prevederile
prezentului ordin.

analize pentru produsele supuse supravegherii și controlului,
cuprinse în programul prevăzut la art. 1 alin. (2).
Art. 4. — Autoritatea Națională Sanitară Veterinară și pentru
Siguranța Alimentelor va controla modul de aplicare a
prevederilor prezentului ordin.
Art. 5. — Anexele nr. 1 și 2*) fac parte integrantă din
prezentul ordin.
Art. 6. — Prezentul ordin va fi publicat în Monitorul Oficial al
României, Partea I.

Președintele Autorității Naționale Sanitare Veterinare și pentru Siguranța Alimentelor,
Marian Zlotea
București, 20 ianuarie 2010.
Nr. 2.

*) Anexele nr. 1 și 2 se publică în Monitorul Oficial al României, Partea I, nr. 49 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1

10

MONITORUL OFICIAL AL ROMÂNIEI, PARTEA I, Nr. 49/21.I.2010

MINISTERUL AFACERILOR EXTERNE

ORDIN
pentru publicarea rezoluțiilor Consiliului de Securitate al Organizației Națiunilor Unite
nr. 1.390 (2002), 1.452 (2002), 1.526 (2004) și 1.566 (2004) privind amenințările aduse păcii
și securității internaționale prin actele teroriste și privind situația din Afganistan
În baza art. 5 alin. (2) din Ordonanța de urgență a Guvernului nr. 202/2008 privind punerea în aplicare a sancțiunilor
internaționale, aprobată cu modificări prin Legea nr. 217/2009,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
ministrul afacerilor externe emite prezentul ordin.
Articol unic. — (1) Se dispune publicarea în Monitorul Oficial
al României, Partea I, a următoarelor rezoluții ale Consiliului de
Securitate al Organizației Națiunilor Unite:
a) Rezoluția Consiliului de Securitate al Organizației
Națiunilor Unite nr. 1.390 (2002), prevăzută în anexa nr. 1;
b) Rezoluția Consiliului de Securitate al Organizației
Națiunilor Unite nr. 1.452 (2002), prevăzută în anexa nr. 2;

c) Rezoluția Consiliului de Securitate al Organizației
Națiunilor Unite nr. 1.526 (2004), prevăzută în anexa nr. 3;
d) Rezoluția Consiliului de Securitate al Organizației
Națiunilor Unite nr. 1.526 (2004), prevăzută în anexa nr. 4.
(2) Anexele nr. 1—4 fac parte integrantă din prezentul
ordin.

Ministrul afacerilor externe,
Teodor Baconschi
București, 8 ianuarie 2010.
Nr. A/32.
ANEXA Nr. 1

R E Z O L U Ț I A Nr. 1.390 (2002)

adoptată de Consiliul de Securitate al Organizației Națiunilor Unite
în cadrul celei de-a 4.452-a întruniri la 16 ianuarie 2002
Consiliul de Securitate,
reamintind Rezoluția 1.267 (1999) din 15 octombrie 1999, Rezoluția 1.333 (2000) din 19 decembrie 2000 și Rezoluția 1.363
(2001) din 30 iulie 2001,
reafirmând rezoluțiile sale anterioare referitoare la Afganistan, în special Rezoluția 1.378 (2001) din 14 noiembrie 2001 și
Rezoluția 1.383 (2001) din 6 decembrie 2001,
reafirmând și Rezoluția 1.368 (2001) din 12 septembrie 2001 și Rezoluția 1.373 (2001) din 28 septembrie 2001, reiterându-și
sprijinul față de eforturile internaționale de a elimina terorismul, în conformitate cu Carta Organizației Națiunilor Unite,
reafirmând condamnarea fără echivoc a atacurilor teroriste care au avut loc la New York, Washington și Pennsylvania pe
11 septembrie 2001, exprimându-și hotărârea de a preveni orice astfel de acte, luând notă de continuarea susținerii terorismului
internațional de către Usama bin Laden și rețeaua Al-Qaida și exprimându-și hotărârea de a elimina această rețea,
luând notă de punerea sub acuzare a lui Usama bin Laden și a asociaților săi de către Statele Unite ale Americii, inter alia,
pentru atacurile cu bombă asupra ambasadelor Statelor Unite din Nairobi, Kenya și Dar es Salaam, Tanzania,
stabilind că talibanii nu au răspuns cererilor din paragraful 13 al Rezoluției 1.214 (1998) din 8 decembrie 1998, din
paragraful 2 al Rezoluției 1.267 (1999) și paragrafele 1, 2 și 3 ale Rezoluției 1.333 (2000),
condamnându-i pe talibani pentru că au permis ca Afganistanul să fie folosit ca bază pentru pregătirea și activitățile
teroriștilor, inclusiv pentru exportul de terorism de către rețeaua Al-Qaida și alte grupări teroriste, precum și pentru utilizarea
mercenarilor străini în acțiuni ostile pe teritoriul Afganistanului,
condamnând rețeaua Al-Qaida și alte grupări teroriste asociate pentru multiplele acte teroriste criminale având ca scop
uciderea a numeroși civili nevinovați și distrugerea de bunuri,
reafirmând în continuare că actele de terorism internațional constituie o amenințare la adresa păcii și securității
internaționale,
acționând în temeiul cap. VII din Carta Organizației Națiunilor Unite,
1. hotărăște să continue măsurile impuse prin paragraful 8 (c)
al Rezoluției 1.333 (2000) și ia notă de continuarea aplicării
măsurilor impuse prin paragraful 4 (b) al Rezoluției 1.267 (1999),
potrivit paragrafului 2 de mai jos, și hotărăște să pună capăt
măsurilor impuse prin paragraful 4 (a) al Rezoluției 1.267 (1999);

2. hotărăște ca toate statele să ia următoarele măsuri cu
privire la Usama bin Laden, membrii organizației Al-Qaida,
talibanii și alte persoane, grupări, întreprinderi și entități asociate
cu aceștia, potrivit listei întocmite conform Rezoluției 1.267 (1999)
și Rezoluției 1.333 (2000), care va fi adusă la zi în mod regulat de

MONITORUL OFICIAL AL ROMÂNIEI, PARTEA I, Nr. 49/21.I.2010
către Comitetul înființat potrivit Rezoluției 1.267(1999), denumit
în continuare Comitetul:
(a) să înghețe imediat fondurile, alte bunuri financiare sau
resurse economice ale acestor persoane, grupări, întreprinderi
și entități, inclusiv fondurile derivate din bunuri deținute ori
controlate, direct sau indirect, de către acestea ori de către
persoane care acționează în numele lor sau conform
instrucțiunilor lor și să se asigure că nici acestea, nici alte
fonduri, bunuri financiare ori resurse economice nu sunt puse la
dispoziția unor asemenea persoane, în mod direct sau indirect,
de către cetățenii lor ori de către persoane aflate pe teritoriul lor;
(b) să împiedice intrarea sau tranzitarea acestor persoane
pe teritoriile lor, cu condiția ca niciuna dintre prevederile
prezentului paragraf să nu oblige niciun stat să refuze propriilor
cetățeni intrarea pe teritoriul lor ori să ceară propriilor cetățeni
plecarea de pe teritoriul lor, iar prezentul paragraf nu se va
aplica acolo unde intrarea sau tranzitarea sunt necesare pentru
îndeplinirea unei proceduri judiciare ori în cazurile în care
Comitetul stabilește, numai pentru fiecare caz în parte, că
intrarea sau tranzitarea sunt justificate;
(c) să împiedice furnizarea directă sau indirectă, vânzarea
ori transferul către aceste persoane, grupări, întreprinderi sau
entități dinspre teritoriile lor ori de către cetățeni ai lor aflați în
afara teritoriilor lor, folosind vasele ori aeronavele aflate sub
pavilionul lor, de arme și material auxiliar de orice tip, inclusiv
arme și muniție, echipament și vehicule militare, echipament
paramilitar și piese de schimb pentru cele menționate mai sus,
consiliere tehnică, asistență ori instruire legate de activitățile
militare;
3. hotărăște că măsurile la care se face referire în
paragrafele 1 și 2 vor fi revizuite în 12 luni și că, la sfârșitul
acestei perioade, Consiliul fie va permite continuarea acestor
măsuri, fie va decide să le îmbunătățească, în conformitate cu
principiile și scopurile prezentei rezoluții;
4. amintește obligația tuturor statelor membre de a
implementa toate prevederile Rezoluției 1.373 (2001), inclusiv
cu privire la orice membru al grupării talibane și al organizației
Al-Qaida și la orice persoane, grupări, întreprinderi și entități
asociate cu talibanii și cu organizația Al-Qaida care au participat
la finanțarea, planificarea, facilitarea și pregătirea sau comiterea
de acte teroriste ori la susținerea acestora;
5. solicită Comitetului să îndeplinească următoarele sarcini și
să prezinte Consiliului un raport privind activitatea sa, cu
observații și recomandări:

11

(a) să aducă la zi, în mod regulat, lista la care se face referire
în paragraful 2, pe baza informațiilor relevante furnizate de
statele membre și organizațiile regionale;
(b) să obțină de la toate statele informații privind acțiunile
întreprinse în vederea implementării efective a măsurilor la care
se face referire în paragraful 2 și după aceasta să solicite de la
ele informațiile pe care Comitetul le-ar putea considera necesare;
(c) să prezinte periodic Consiliului rapoarte privind
informațiile date Comitetului privind implementarea prezentei
rezoluții;
(d) să promulge rapid recomandările și criteriile necesare
pentru facilitarea implementării măsurilor la care se face referire
în paragraful 2;
(e) să facă publice în mediile adecvate informațiile pe care le
consideră relevante, inclusiv lista la care se face referire în
paragraful 2;
(f) să coopereze cu celelalte comitete de sancțiuni ale
Consiliului de Securitate relevante și cu comitetul înființat potrivit
paragrafului 6 al Rezoluției sale 1.373 (2001);
6. cere tuturor statelor să prezinte rapoarte Comitetului în
termen de cel mult 90 de zile de la data adoptării prezentei
rezoluții și, după aceasta, potrivit unui calendar care va fi propus
de Comitet, privind acțiunile întreprinse în vederea implementării
măsurilor la care se face referire în paragraful 2;
7. îndeamnă toate statele, organismele relevante ale
Organizației Națiunilor Unite și, după caz, alte organizații și părți
interesate să coopereze pe deplin cu Comitetul și cu Grupul de
monitorizare la care se face referire în paragraful 9;
8. îndeamnă toate statele să întreprindă imediat acțiuni în
vederea aplicării și consolidării, prin măsuri administrative sau
legislative, după caz, a măsurilor impuse potrivit legilor sau
reglementărilor naționale cetățenilor lor și altor persoane ori
entități care activează pe teritoriul lor, în vederea prevenirii și
pedepsirii încălcării măsurilor la care se face referire în paragraful 2,
să informeze Comitetul privind adoptarea unor asemenea măsuri
și invită statele să raporteze Comitetului rezultatele tuturor
anchetelor sau acțiunilor relevante, cu excepția cazului în care
aceasta ar compromite anchetele ori acțiunile;
9. cere secretarului general să mandateze Grupul de
monitorizare înființat potrivit paragrafului 4 (a) al Rezoluției 1.363
(2001), al cărui mandat se termină pe 19 ianuarie 2002, cu
sarcina de a monitoriza, timp de 12 luni, implementarea
măsurilor la care se face referire în paragraful 2;
10. cere Grupului de monitorizare să raporteze Comitetului
până la 31 martie 2002 și după aceea la fiecare 4 luni;
11. hotărăște să rămână activ sesizat cu această chestiune.

ANEXA Nr. 2

R E Z O L U Ț I A Nr. 1.452 (2002)

adoptată de Consiliul de Securitate al Organizației Națiunilor Unite
în cadrul celei de-a 4.678-a întruniri la 20 decembrie 2002
Consiliul de Securitate,
reamintind Rezoluția 1.267 (1999) din 15 octombrie 1999, Rezoluția 1.333 (2000) din 19 decembrie 2000, Rezoluția 1.363
(2001) din 30 iulie 2001 și Rezoluția 1.390 (2002) din 16 ianuarie 2002,
exprimându-și hotărârea de a facilita implementarea obligațiilor de combatere a terorismului potrivit rezoluțiilor relevante
ale Consiliului de Securitate,
reafirmând Rezoluția 1.373 (2001) din 28 septembrie 2001 și reiterându-și sprijinul pentru eforturile internaționale de
eliminare a terorismului, potrivit Cartei Organizației Națiunilor Unite,
acționând în temeiul cap. VII din Carta Organizației Națiunilor Unite,

12

MONITORUL OFICIAL AL ROMÂNIEI, PARTEA I, Nr. 49/21.I.2010

1. hotărăște că prevederile paragrafului 4 (b) al
Rezoluției 1.267 (1999) și paragrafele 1 și 2 (a) ale Rezoluției
1.390 (2002) nu se aplică fondurilor și altor active financiare
sau resurse economice despre care statul ori statele relevante
au stabilit că:
(a) sunt necesare pentru cheltuieli de bază, inclusiv plata
hranei, chiriei sau ipotecii, a medicamentelor și tratamentului
medical, a impozitelor, taxelor de asigurare, a utilităților publice
ori exclusiv pentru plata unor onorarii profesionale rezonabile și
rambursarea cheltuielilor legate de furnizarea de servicii juridice
sau plata taxelor pentru administrarea de rutină a fondurilor
înghețate ori a altor active financiare sau resurse economice,
după notificarea comitetului înființat potrivit Rezoluției 1.267
(1999) (denumit în continuare Comitetul) de către statul ori
statele relevante privind intenția de a autoriza, după caz, accesul
la asemenea fonduri, bunuri sau resurse și în absența unei
decizii negative a Comitetului în termen de 48 de ore de la
notificare;
(b) sunt necesare pentru cheltuieli extraordinare, cu condiția
ca statul sau statele relevante să fi notificat Comitetul în această
privință și să fi primit aprobarea Comitetului;
2. hotărăște că toate statele pot permite virarea în conturile
care fac obiectul prevederilor paragrafului 4 (b) al Rezoluției
1.267 (1999) și al paragrafelor 1 și 2 (a) ale Rezoluției 1.390
(2002) a:

(a) dobânzilor sau a altor câștiguri conexe acestor conturi;
sau a
(b) plăților rezultând din contracte, acorduri sau obligații
anterioare datei la care aceste conturi au devenit obiectul
prevederilor rezoluțiilor 1.267 (1999), 1.333 (2000) sau 1.390
(2002), cu condiția ca aceste dobânzi și alte câștiguri sau plăți
să continue să facă obiectul acestor prevederi;
3. hotărăște că, pe lângă sarcinile indicate în paragraful 6 al
Rezoluției 1.267 (1999) și în paragraful 5 al Rezoluției 1.390
(2002), Comitetul:
(a) va întocmi și va aduce la zi în mod regulat o listă a statelor
care au notificat Comitetul privind intenția lor de a aplica
prevederile paragrafului 1 (a) la implementarea rezoluțiilor
relevante, precum și față de care nu a existat o decizie negativă
a Comitetului;
(b) va analiza și va aproba, după caz, cererile de cheltuieli
extraordinare potrivit prevederilor paragrafului 1 (b);
4. hotărăște că excepția prevăzută în paragraful 4 (b) al
Rezoluției 1.267 (1999) va înceta să fie în vigoare de la data
adoptării prezentei rezoluții;
5. îndeamnă statele membre să ia pe deplin în considerare
recomandările indicate mai sus la implementarea Rezoluției
1.373 (2001);
6. hotărăște să rămână activ sesizat cu această chestiune.

ANEXA Nr. 3

R E Z O L U Ț I A Nr. 1.526 (2004)

adoptată de Consiliul de Securitate al Organizației Națiunilor Unite
în cadrul celei de-a 4.908-a întruniri la 30 ianuarie 2004
Consiliul de Securitate,
reamintind rezoluțiile sale 1.267 (1999) din 15 octombrie 1999, 1.333 (2000) din 19 decembrie 2000, 1.363 (2001) din
30 iulie 2001, 1.373 (2001) din 28 septembrie 2001, 1.390 (2002) din 16 ianuarie 2002, 1.452 (2002) din 20 decembrie 2002 și
1.455(2003) din 17 ianuarie 2003,
subliniind obligația tuturor statelor membre de a implementa toate prevederile Rezoluției 1.373 (2001), inclusiv cu privire
la orice membru al grupării talibane și al organizației Al-Qaida și orice persoane, grupări, întreprinderi și entități asociate cu talibanii
și cu organizația Al-Qaida care au participat la finanțarea, planificarea, facilitarea și pregătirea sau comiterea de acte teroriste ori
la susținerea actelor teroriste, precum și de a facilita implementarea obligațiilor de combatere a terorismului potrivit rezoluțiilor
relevante ale Consiliului de Securitate,
reafirmând necesitatea de a combate prin orice mijloace, în conformitate cu Carta Organizației Națiunilor Unite și cu dreptul
internațional, amenințările la adresa păcii și securității internaționale provocate de actele teroriste,
luând notă de faptul că la implementarea măsurilor din paragraful 4 (b) al Rezoluției 1.267 (1999), paragraful 8 (c) al
Rezoluției 1.333 (2000) și paragrafele 1 și 2 ale Rezoluției 1.390 (2002) trebuie luate pe deplin în considerare prevederile
paragrafelor 1 și 2 ale Rezoluției 1.452 (2002),
reiterând condamnarea rețelei Al-Qaida și a altor grupări teroriste asociate pentru multiplele și repetatele acte teroriste
criminale, care au ca scop uciderea civililor nevinovați și a altor victime, precum și distrugerea bunurilor și subminarea stabilității,
reiterând condamnarea fără echivoc a tuturor formelor de terorism și a actelor teroriste,
subliniind față de toate statele, organismele internaționale și organizațiile regionale cât este de importantă angajarea de
resurse, inclusiv prin parteneriat internațional, pentru a combate amenințarea permanentă pe care organizația Al-Qaida, membrii
grupării talibane și toate persoanele, grupările, întreprinderile și entitățile asociate cu aceștia o reprezintă pentru pacea și securitatea
internațională,
acționând în temeiul cap. VII din Carta Organizației Națiunilor Unite,
1. hotărăște să îmbunătățească, după cum este prevăzut în
următoarele paragrafe ale prezentei rezoluții, implementarea

membrii organizației Al-Qaida și ai grupării talibane și alte
persoane, grupări, întreprinderi și entități asociate cu aceștia,

măsurilor impuse prin paragraful 4 (b) al Rezoluției 1.267 (1999),
paragraful 8 (c) al Rezoluției 1.333 (2000) și paragrafele 1 și 2
ale Rezoluției 1.390 (2002) cu privire la Usama bin Laden,

conform listei create potrivit rezoluțiilor 1.267 (1999) și 1.333
(2000) (lista Comitetului), anume:

MONITORUL OFICIAL AL ROMÂNIEI, PARTEA I, Nr. 49/21.I.2010
(a) să înghețe imediat fondurile, alte active financiare sau
resurse economice ale acestor persoane, grupări, întreprinderi
și entități, inclusiv fondurile derivate din bunuri deținute ori
controlate, direct sau indirect, de către acestea ori de către
persoane care acționează în numele lor sau conform
instrucțiunilor lor și să se asigure că nici acestea, nici alte
fonduri, active financiare ori resurse economice nu sunt puse la
dispoziția unor asemenea persoane, în mod direct sau indirect,
de către cetățenii lor ori de către persoane aflate pe teritoriul lor;
(b) să împiedice intrarea sau tranzitarea acestor persoane
pe teritoriile lor, cu condiția ca niciuna dintre prevederile
prezentului paragraf să nu oblige niciun stat să refuze propriilor
cetățeni intrarea pe teritoriul lor sau să ceară propriilor cetățeni
plecarea de pe teritoriul lor, iar prezentul paragraf nu se va
aplica acolo unde intrarea ori tranzitarea sunt necesare pentru
îndeplinirea unei proceduri judiciare sau în cazurile în care
Comitetul stabilește, numai pentru fiecare caz în parte, că
intrarea ori tranzitarea sunt justificate;
(c) să împiedice furnizarea directă sau indirectă, vânzarea
ori transferul către aceste persoane, grupări, întreprinderi sau
entități dinspre teritoriile lor sau de către cetățeni ai lor aflați în
afara teritoriilor lor, folosind vasele sau aeronavele aflate sub
pavilionul lor, de arme și material auxiliar de orice tip, inclusiv
arme și muniție, echipament și vehicule militare, echipament
paramilitar și piese de schimb pentru cele menționate mai sus,
consiliere tehnică, asistență ori instruire legate de activitățile
militare;
și reamintește că toate statele vor implementa măsurile
referitoare la persoanele sau entitățile aflate pe listă;
2. hotărăște să consolideze mandatul Comitetului înființat
potrivit Rezoluției 1.267 (1999) (Comitetul), incluzând în acesta,
pe lângă supravegherea implementării de către state a măsurilor
prevăzute în paragraful 1, un rol central în evaluarea informațiilor
prezentate Consiliului pentru analiză privind implementarea
eficientă a măsurilor, precum și în recomandarea de
îmbunătățire a măsurilor;
3. hotărăște ca măsurile prevăzute în paragraful 1 să fie
îmbunătățite suplimentar peste 18 luni sau mai curând dacă este
necesar;
4. cere statelor să acționeze ferm și decisiv în vederea
blocării transferului de fonduri, alte active financiare și resurse
economice către persoane și entități asociate cu organizația AlQaida, Usama bin Laden și/sau gruparea talibanilor, luând în
considerare, după necesitate, reglementările și standardele
internaționale privind combaterea finanțării terorismului, inclusiv
cele vizând prevenirea folosirii abuzive a organizațiilor non-profit
și a sistemelor de virament informale/alternative;
5. îndeamnă toate statele și încurajează organizațiile
regionale, după caz, să stabilească cerințe și proceduri de
raportare internă vizând circulația transfrontalieră a fondurilor
pe baza pragurilor aplicabile;
6. pentru a asista Comitetul în îndeplinirea mandatului său,
hotărăște să înființeze pe o perioadă de 18 luni o echipă de
monitorizare a sancțiunilor și de suport analitic cu sediul la New
York (numită în continuare Echipa de monitorizare), aflată sub
conducerea Comitetului, având responsabilitățile enumerate în
anexa la prezenta rezoluție;
7. solicită secretarului general, la adoptarea prezentei
rezoluții și acționând în strânsă consultare cu Comitetul, să

13

numească, conform regulilor și procedurilor Organizației
Națiunilor Unite, nu mai mult de 8 membri, printre care un
coordonator, ai Echipei de monitorizare, care deține unul sau
mai multe domenii de competență legate de activitățile
organizației Al-Qaida și/sau ale grupării talibanilor incluzând:
combaterea terorismului și legislația relevantă, finanțarea
terorismului și tranzacțiile financiare internaționale, expertiză
tehnică bancară; sistemele de virament alternative, organizațiile
caritabile, utilizarea de curieri; controlul frontierelor, inclusiv
securitatea portuară, embargoul asupra armelor, controlul
exporturilor și traficul de droguri;
8. cere în continuare Echipei de monitorizare să înainteze
Comitetului, în scris, 3 rapoarte complete, independente, primul
până la 31 iulie 2004, cel de-al doilea până la 15 decembrie
2004, iar al treilea până la 30 iunie 2005, privind implementarea
de către state a măsurilor la care se face referire în paragraful 1,
incluzând recomandări concrete pentru o mai bună
implementare a măsurilor și posibile noi măsuri;
9. cere secretarului general să susțină Comitetul de o
manieră eficientă din punct de vedere al costurilor, având în
vedere creșterea volumului de muncă pe care prezenta rezoluție
o presupune;
10. cere Comitetului să organizeze, atunci și acolo unde este
necesar, vizite în anumite țări ale președintelui sau/și ale
membrilor Comitetului, având scopul de a asigura aplicarea
completă și efectivă a măsurilor la care se face referire în
paragraful 1, cu scopul de a încuraja statele să respecte pe
deplin prezenta rezoluție, precum și rezoluțiile 1.267 (1999),
1.333 (2000), 1.390 (2002), și 1.455 (2003);
11. solicită în egală măsură Comitetului să urmărească
situația prin comunicări orale și/sau scrise cu statele referitoare
la implementarea efectivă a sancțiunilor și să ofere statelor
posibilitatea, la cererea Comitetului, să trimită reprezentanți care
să se întâlnească cu Comitetul pentru discuții mai detaliate în
chestiuni relevante;
12. cere Comitetului, prin președintele său, să raporteze
Consiliului, oral și în detaliu, cel puțin la fiecare 120 de zile,
activitatea generală a Comitetului și Echipei de monitorizare,
prezentându-i și un rezumat al progreselor realizate de către
state în înaintarea rapoartelor la care se face referire în
paragraful 6 al Rezoluției 1.455 (2003) și toate comunicările
vizând urmărirea situației avute cu statele în legătură cu solicitări
suplimentare de informații și asistență;
13. solicită în egală măsură Comitetului, pe baza
monitorizării continue a aplicării de către state a măsurilor la
care se face referire în paragraful 1, să pregătească și apoi să
distribuie, în termen de 17 luni de la adoptarea prezentei
rezoluții, o evaluare analitică adresată Consiliului privind
implementarea măsurilor, inclusiv succesele repurtate și
provocările cu care s-au confruntat statele la aplicarea lor, cu
scopul de a recomanda măsuri suplimentare pentru a fi
analizate de Consiliu;
14. cere tuturor statelor și încurajează organizațiile regionale,
organismele relevante ale Organizației Națiunilor Unite și, după
caz, alte organizații și părți interesate să coopereze pe deplin
cu Comitetul și cu Echipa de monitorizare, inclusiv prin
furnizarea informațiilor de care are nevoie Comitetul pe baza
prezentei rezoluții și rezoluțiilor 1.267 (1999), 1.333 (2000),

14

MONITORUL OFICIAL AL ROMÂNIEI, PARTEA I, Nr. 49/21.I.2010

1.390 (2002), 1.452 (2002) și 1.455 (2003), în măsura
posibilităților;
15. reiterează necesitatea unei colaborări strânse și a unor
schimburi concrete de informații între Comitet și comitetul
înființat potrivit Rezoluției 1.373 (Comitetul pentru combaterea
terorismului);
16. reiterează către toate statele importanța furnizării către
Comitet a numelor membrilor organizației Al-Qaida și ai grupării
talibanilor sau ale celor asociați cu Usama bin Laden și ale altor
persoane, grupări, întreprinderi și entități asociate cu aceștia
pentru a fi incluse pe lista Comitetului, cu excepția cazurilor în
care aceasta ar compromite anchetele ori acțiunile judiciare;
17. cere tuturor statelor ca, atunci când prezintă nume noi
pentru a fi incluse pe lista Comitetului, să includă cât mai multe
informații de identificare și informații generale care să
demonstreze asocierea persoanei/persoanelor și/sau a
entității/entităților cu Usama bin Laden ori cu membrii
organizației Al-Qaida și/sau cu gruparea talibanilor, potrivit
recomandărilor Comitetului;
18. încurajează călduros toate statele să informeze, în
măsura posibilităților, persoanele și entitățile incluse pe lista
Comitetului referitor la măsurile impuse în privința lor, cu privire
la recomandările Comitetului și la Rezoluția 1.452 (2002);
19. cere Secretariatului să comunice statelor membre lista
Comitetului cel puțin la fiecare 3 luni pentru a facilita aplicarea
de către state a măsurilor privind intrarea și călătoriile pe
teritoriul lor impuse prin paragraful 2 (b) al Rezoluției 1.390
(2002) și solicită în egală măsură ca lista Comitetului, la fiecare
amendare, să fie automat transmisă de către Secretariat tuturor
statelor, organizațiilor regionale și subregionale, pentru
includerea, în măsura posibilităților, a numelor listate în bazele
lor electronice de date și în sistemele lor relevante de control al
frontierei și de localizare a intrărilor și ieșirilor;

20. reiterează urgența îndeplinirii de către state a obligațiilor
lor privind implementarea măsurilor la care se face referire în
paragraful 1 și faptul că statele trebuie să se asigure că legislația
și măsurile administrative naționale permit aplicarea imediată a
acestor măsuri în ceea ce-i privește pe cetățenii lor sau pe alte
persoane ori entități aflate pe teritoriul lor sau care acționează pe
teritoriul lor și în ceea ce privește fondurile, alte active financiare
sau resurse economice asupra cărora au jurisdicție și să
informeze Comitetul despre adoptarea unor asemenea măsuri
și invită statele să raporteze Comitetului rezultatele tuturor
anchetelor și acțiunilor relevante, cu excepția cazurilor în care
aceasta ar compromite anchetele sau acțiunile de cercetare;
21. cere ca, după caz, Comitetul să solicite statelor rapoarte
de situație privind implementarea măsurilor la care se face
referire în paragraful 1 legate de persoanele sau entitățile listate,
în mod particular cu privire la sumele totale la care se ridică
activele înghețate ale persoanelor și entităților listate;
22. cere tuturor statelor care încă nu au făcut aceasta să
înainteze Comitetului rapoartele aduse la zi prevăzute în
paragraful 6 al Rezoluției 1.455 (2003), până la 31 martie 2004,
respectând cât mai exact documentul orientativ furnizat anterior
de Comitet, și cere în egală măsură ca toate statele care nu au
înaintat aceste rapoarte să explice Comitetului în scris, până la
31 martie 2004, motivele pentru care nu au raportat;
23. cere Comitetului să distribuie Consiliului o listă cu statele
care nu au înaintat până la 31 martie 2004 rapoarte potrivit
paragrafului 6 al Rezoluției 1.455 (2003), inclusiv un rezumat
analitic al motivațiilor prezentate de state pentru neraportare;
24. îndeamnă toate statele și încurajează organizațiile
regionale și subregionale relevante să se implice direct în
eforturile de consolidare a capacității și să ofere asistență
tehnică în domeniile identificate de Comitet, în consultare cu
Comitetul de combatere a terorismului;
25. hotărăște să rămână activ sesizat cu această chestiune.

ANEXĂ
la Rezoluția nr. 1.526 (2004)

Potrivit paragrafului 6 al Rezoluției 1.526 (2004), Echipa de
monitorizare a sancțiunilor și de suport analitic va funcționa sub
conducerea Comitetului înființat potrivit Rezoluției 1.267 (1999)
și va avea următoarele responsabilități:
— să reunească, evalueze, monitorizeze, raporteze și să
facă recomandări privind implementarea măsurilor; să realizeze
studii de caz, după necesitate; să analizeze în profunzime orice
alte chestiuni relevante, conform instrucțiunilor Comitetului;
— să înainteze Comitetului un program complet de lucru
pentru a fi aprobat și revizuit, după caz, în care Echipa de
monitorizare să detalieze activitățile pe care și le propune în
vederea îndeplinirii responsabilităților sale, inclusiv deplasările
pe care și le propune;
— să analizeze rapoartele înaintate potrivit paragrafului 6 al
Rezoluției 1.455 (2003) și orice alte răspunsuri ulterioare, scrise,
furnizate Comitetului de către state;
— să lucreze în strânsă colaborare și să facă schimb de
informații cu experții Comitetului de combatere a terorismului

pentru a identifica zone de convergență și pentru a facilita
cooperarea concretă dintre cele două comitete;
— să se consulte cu statele înainte de deplasări, pe baza
programului de lucru aprobat de Comitet;
— să se consulte cu statele, inclusiv prin dialoguri regulate
cu reprezentanții acestora la New York și în capitale, luând în
considerare comentariile statelor, în special în ceea ce privește
chestiunile care ar putea fi incluse în rapoartele Echipei de
monitorizare la care se face referire în paragraful 8 al Rezoluției
1.526 (2004);
— să raporteze Comitetului, în mod regulat sau la cererea
acestuia, prin comunicări orale și/sau scrise, activitatea Echipei
de monitorizare, inclusiv vizitele sale în state și activitățile sale;
— să asiste Comitetul la pregătirea evaluărilor sale orale și
scrise adresate Consiliului, în special a rezumatelor analitice la
care se face referire în paragrafele 12 și 13 ale Rezoluției 1.526
(2004);
— orice altă responsabilitate identificată de Comitet.

MONITORUL OFICIAL AL ROMÂNIEI, PARTEA I, Nr. 49/21.I.2010

15
ANEXA Nr. 4

R E Z O L U Ț I A Nr. 1.566 (2004)

adoptată de Consiliul de Securitate al Organizației Națiunilor Unite
în cadrul celei de-a 5.053-a întruniri la 8 octombrie 2004
Consiliul de Securitate,
reafirmând Rezoluția sa 1.267 (1999) din 15 octombrie 1999 și Rezoluția 1.373 (2001) din 28 septembrie 2001, precum
și celelalte rezoluții ale sale referitoare la amenințările la adresa păcii și securității internaționale provocate de terorism,
reamintind în această privință Rezoluția sa 1.540 (2004) din 28 aprilie 2004,
reafirmând și imperativul de a combate terorismul în toate formele și manifestările sale, prin toate mijloacele, potrivit Cartei
Organizației Națiunilor Unite și dreptului internațional,
fiind serios îngrijorat de numărul din ce în ce mai mare de victime, inclusiv copii, provocate de acte de terorism, motivate
de intoleranță sau extremism în diverse regiuni ale lumii,
cerând statelor să coopereze pe deplin cu Comitetul de combatere a terorismului (CCT), înființat potrivit Rezoluției 1.373
(2001) și cu recent înființatul Directorat executiv al Comitetului de combatere a terorismului (DECCT), ăComitetul de sancțiuni
pentru Al-Qaida/Talibani”, înființat potrivit Rezoluției 1.267 (1999), cu Echipa sa de monitorizare a sancțiunilor și de suport analitic
și cu Comitetul înființat potrivit Rezoluției 1.540 (2004) și cerând în egală măsură acestor organisme să consolideze cooperarea
dintre ele,
reamintind statelor că trebuie să se asigure că orice măsuri adoptate pentru combaterea terorismului sunt în conformitate
cu obligațiile lor potrivit dreptului internațional și că trebuie să adopte astfel de măsuri conform dreptului internațional, în special
conform dreptului internațional al drepturilor omului, al refugiaților și dreptului internațional umanitar,
reafirmând că terorismul în toate formele și manifestările sale constituie una dintre cele mai serioase amenințări la adresa
păcii și securității,
considerând că actele de terorism subminează grav drepturile omului, stabilitatea și prosperitatea globale și amenință
dezvoltarea socială și economică a tuturor statelor,
subliniind că intensificarea dialogului și sporirea înțelegerii dintre civilizații, astfel încât să fie împiedicată atacarea arbitrară
a unor religii și culturi diferite, precum și rezolvarea conflictelor regionale nesoluționate și a tuturor problemelor globale, inclusiv a
problemelor de dezvoltare, vor contribui la cooperarea internațională, care în sine este necesară pentru a susține cea mai
cuprinzătoare luptă împotriva terorismului,
reafirmându-și solidaritatea profundă cu victimele terorismului și familiile lor,
acționând în temeiul cap. VII din Carta Organizației Națiunilor Unite,
1. condamnă în termenii cei mai fermi toate actele de
terorism indiferent de motivația lor, oricând și de către oricine ar
fi comise, ca fiind una dintre cele mai grave amenințări la adresa
păcii și securității;
2. cere statelor să coopereze pe deplin în lupta împotriva
terorismului, în special cu acele state unde sau împotriva
cetățenilor cărora sunt comise acte de terorism, potrivit
obligațiilor lor prevăzute de dreptul internațional, pentru a găsi,
refuza adăpostirea și pentru a aduce în fața justiției, pe baza
principiului extrădării ori urmăririi, toate persoanele care sprijină,
facilitează, participă sau încearcă să participe la finanțarea,
planificarea, pregătirea ori angajarea de acte teroriste sau care
oferă adăpostire;
3. amintește că actele criminale, inclusiv cele îndreptate
asupra civililor, comise cu intenția de a ucide sau răni grav,
luarea de ostateci, pentru a induce o stare de teroare în rândul
populației, unui grup de persoane ori unor persoane individuale,
cu scopul de a intimida o populație sau a obliga un guvern ori o
organizație internațională să facă sau să nu facă orice fel de act,
acte care constituie delicte aflate sub incidența și conform
definiției convențiilor internaționale și protocoalelor referitoare
la terorism, nu sunt justificabile în nicio circumstanță prin
considerații de natură politică, filozofică, ideologică, rasială,
etnică, religioasă ori altele similare și cere tuturor statelor să

împiedice asemenea acte și, dacă nu sunt împiedicate, să se
asigure că sunt pedepsite conform gravității lor;
4. cere tuturor statelor să devină urgent părți la convențiile și
protocoalele internaționale relevante, indiferent dacă sunt sau
nu părți la convențiile regionale privind această chestiune;
5. cere statelor membre să coopereze pe deplin și rapid la
rezolvarea chestiunilor nesoluționate în vederea adoptării prin
consens a proiectului de convenție generală privind terorismul
internațional și a proiectului de convenție internațională pentru
eliminarea actelor de terorism nuclear;
6. cere organizațiilor internaționale, regionale și subregionale
relevante să intensifice cooperarea internațională în lupta
împotriva terorismului, precum și interacțiunea cu Organizația
Națiunilor Unite și, în special, cu CCT în vederea facilitării
implementării complete și rapide a Rezoluției 1.373 (2001);
7. cere CCT ca, în consultare cu organizațiile internaționale,
regionale și subregionale relevante și cu organismele Națiunilor
Unite, să elaboreze un set de bune practici pentru a asista
statele la implementarea prevederilor Rezoluției 1.373 (2001)
privind finanțarea terorismului;
8. îndeamnă CCT ca, în mod prioritar și, atunci când este
nevoie, în strânsă cooperare cu organizațiilor internaționale,
regionale și subregionale relevante, să înceapă să efectueze
vizite în state, cu acordul statelor implicate, pentru o mai atentă
monitorizare a implementării Rezoluției 1.373 (2001) și pentru

16

MONITORUL OFICIAL AL ROMÂNIEI, PARTEA I, Nr. 49/21.I.2010

facilitarea furnizării de asistență tehnică și de alt tip în vederea
acestei implementări;
9. hotărăște să înființeze un grup de lucru alcătuit din toți
membrii Consiliului de Securitate pentru a analiza și oferi
recomandări Consiliului privind măsurile practice care trebuie
impuse persoanelor, grupărilor sau entităților implicate în
activități teroriste sau asociate acestora, în afara celor
desemnate de Comitetul de sancțiuni pentru Al-Qaida/Talibani,
inclusiv proceduri mai eficiente pentru aducerea lor în fața
justiției prin urmărire sau extrădare, înghețarea activelor
financiare, prevenirea deplasării lor pe teritoriile statelor
membre, oprirea furnizării de orice tipuri de arme și materiale

conexe către acestea și privind procedurile de implementare a
acestor măsuri;
10. cere în egală măsură grupului de lucru înființat potrivit
paragrafului 9 să analizeze posibilitatea înființării unui fond
internațional care să ofere compensații victimelor actelor
teroriste și familiilor acestora, fond care ar putea fi finanțat prin
contribuții voluntare și ar putea fi alcătuit în parte din bunurile
confiscate de la organizațiile teroriste, membrii și sponsorii lor,
și să prezinte Consiliului recomandările sale;
11. cere secretarului general să adopte urgent măsurile
adecvate pentru ca DECCT să fie complet operațional și să
informeze Consiliul până la 15 noiembrie 2004;
12. hotărăște să rămână activ sesizat cu această chestiune.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 49/21.I.2010 conține 16 pagini.

Prețul: 3,20 lei

&JUYDGY|436985]
ISSN 1453—4495

