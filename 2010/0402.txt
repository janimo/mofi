Anul 178 (XXII) — Nr. 402

PARTEA I

Joi, 17 iunie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 548 din 29 aprilie 2010 referitoare la excepția de
neconstituționalitate a prevederilor art. 322 alin. 1 și
ale art. 322 pct. 6 din Codul de procedură civilă ........

2–3

Decizia nr. 563 din 29 aprilie 2010 referitoare la excepția de
neconstituționalitate a dispozițiilor art. 3 pct. 1 lit. a) și
pct. 6, art. 31 alin. (1) și art. 143 alin. (1) din Legea
nr. 85/2006 privind procedura insolvenței ..................

4–5

Decizia nr. 566 din 29 aprilie 2010 referitoare la excepția de
neconstituționalitate a dispozițiilor art. 36 teza finală
din Legea nr. 85/2006 privind procedura insolvenței

5–7

Decizia nr. 567 din 29 aprilie 2010 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

7–8

Decizia nr. 652 din 11 mai 2010 referitoare la excepția de
neconstituționalitate a dispozițiilor art. 204 alin. 2 și ale
art. 212 din Codul de procedură civilă........................

8–9

Decizia nr. 670 din 18 mai 2010 referitoare la excepția de
neconstituționalitate a prevederilor art. 12 alin. 3 din
Legea cetățeniei române nr. 21/1991 ........................

10–11

Decizia nr. 674 din 18 mai 2010 referitoare la excepția de
neconstituționalitate a prevederilor art. 2 alin. (1) lit. d)
și art. 7 din Legea contenciosului administrativ
nr. 554/2004 ..............................................................

11–13

Decizia nr. 687 din 20 mai 2010 referitoare la excepția de
neconstituționalitate a prevederilor art. 98 alin. (2) și
(3) din Legea nr. 85/2006 privind procedura
insolvenței ..................................................................

13–14

Decizia nr. 691 din 20 mai 2010 referitoare la excepția de
neconstituționalitate a prevederilor art. 298 alin. (2)
ultima liniuță din Legea nr. 53/2003 — Codul muncii......

15–16

2

MONITORUL OFICIAL AL ROMÂNIEI, PARTEA I, Nr. 402/17.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 548
din 29 aprilie 2010

referitoare la excepția de neconstituționalitate a prevederilor art. 322 alin. 1 și ale art. 322 pct. 6
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 322 alin. 1 din Codul de procedură civilă,
excepție ridicată de Vasile Limbău și Teodora Limbău în Dosarul
nr. 10.633/2/2009 al Curții de Apel București — Secția a III-a
civilă și pentru cauze cu minori și de familie.
La apelul nominal sunt prezenți autorii excepției, fiind asistați
de avocata Mirela Dojană, cu împuternicire avocațială depusă în
dosar. Sunt prezente părțile Maria Panțâru, prin mandatar Mihai
Stănescu, și Elena Codreanu, prin avocata Daniela Buzoianu,
precum și Prefectura Județului Ilfov, prin consilier juridic Eugen
Stan, toți cu delegații de reprezentare depuse la dosar. Lipsesc
celelalte părți, față de care procedura de citare este legal
îndeplinită.
Președintele dispune a se face apelul și în dosarele
nr. 228D/2010 și nr. 470D/2010.
La apelul nominal se prezintă Rodica Agnes Ignat, autor al
excepției de neconstituționalitate în Dosarul nr. 228D/2010, și
avocata Monica Scarlat pentru Societatea Comercială ăRivtrans” —
S.R.L. Tulcea în Dosarul nr. 470D/2010. Lipsesc celelalte părți,
față de care procedura de citare este legal îndeplinită.
Curtea, având în vedere obiectul parțial identic al excepțiilor
de neconstituționalitate ridicate în dosarele nr. 228D/2010 și
nr. 470D/2010, pune în discuție, din oficiu, problema conexării
cauzelor.
Părțile prezente și reprezentantul Ministerului Public sunt de
acord cu conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 228D/2010 și
nr. 470D/2010 la Dosarul nr. 4D/2010, care este primul
înregistrat
Cauza se află în stare de judecată.
Apărătorul autorilor excepției de neconstituționalitate ridicată
în Dosarul nr. 4D/2010 solicită admiterea acesteia, arătând că
prevederile art. 322 alin. 1 din Codul de procedură civilă
contravin principiului liberului acces la justiție, deoarece, potrivit
acestui text, se poate cere revizuirea unei hotărâri date în recurs
numai atunci când evocă fondul. Datorită acestei circumstanțieri
prevăzute de lege se realizează o inegalitate între părțile aflate
în litigiu, întrucât recurentul niciodată nu va putea beneficia de
calea de atac a revizuirii, pentru că, pe de o parte, nu justifică un
interes, iar, pe de altă parte, nu îi este permis de lege. Depune
note scrise.
Avocatul părților Maria Panțâru și Elena Codreanu solicită
respingerea excepției, arătând că autorii acesteia nu justifică

niciun interes în invocarea acesteia, întrucât cererea de revizuire
în litigiul aflat pe rolul instanței de judecată este inadmisibilă.
Reprezentantul Prefecturii Ilfov lasă la aprecierea Curții
Constituționale soluția ce o va pronunța.
Autoarea excepției de neconstituționalitate în Dosarul
nr. 228D/2010 solicită admiterea acesteia. Depune în susținere
note scrise.
Reprezentantul autorului excepției de neconstituționalitate
ridicată în Dosarul nr. 470D/2010 solicită admiterea acesteia,
pentru aceleași motive pe care le-a invocat în fața instanței de
judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 16 decembrie 2009 și din 20 ianuarie
2010, pronunțate în dosarele nr. 10.633/2/2009 și
nr. 8.655/2/2009, Curtea de Apel București — Secția a III-a
civilă și pentru cauze cu minori și de familie și Curtea de
Apel București — Secția a IV-a civilă au sesizat Curtea
Constituțională cu excepția de neconstituționalitate a
prevederilor art. 322 alin. 1 din Codul de procedură civilă,
excepție ridicată de Vasile Limbău și Teodora Limbău și de
Rodica Agnes Ignat.
Prin Încheierea din 14 decembrie 2009, pronunțată în
Dosarul nr. 895/36/2009, Curtea de Apel Constanța — Secția
comercială, maritimă și fluvială, contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 322 pct. 6 din Codul
de procedură civilă, excepție ridicată de Societatea
Comercială ăRivtrans” — S.R.L. Tulcea.
În motivarea excepției de neconstituționalitate autorii
acesteia susțin, în esență, că prevederile art. 321 alin. 1 din
Codul de procedură civilă contravin dispozițiilor art. 21 din
Constituție, deoarece limitează posibilitatea atacării unei hotărâri
date de instanța de recurs la situația în care se evocă fondul.
Pe de altă parte, se susține că prevederile art. 322 pct. 6 din
Codul de procedură civilă contravin dispozițiilor art. 16, art. 20,
art. 21 și art. 53 din Legea fundamentală, precum și art. 6 și 13
din Convenția pentru apărarea drepturilor omului și a libertăților
fundamentale, întrucât nu recunosc și persoanei juridice aflate
în lichidare dreptul de a formula cerere de revizuire a unei
hotărâri judecătorești.
Curtea de Apel București — Secția a III-a civilă și pentru
cauze cu minori și de familie, Curtea de Apel București —
Secția a IV-a civilă și Curtea de Apel Constanța — Secția
comercială, maritimă și fluvială, contencios administrativ și
fiscal consideră excepția neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru

MONITORUL OFICIAL AL ROMÂNIEI, PARTEA I, Nr. 402/17.VI.2010
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților prezente, concluziile
procurorului, prevederile de lege criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției, așa cum rezultă din încheierile de
sesizare ale instanțelor de judecată, îl reprezintă prevederile
art. 322 alin. 1 și art. 322 pct. 6 din Codul de procedură civilă,
texte de lege care au următoarea redactare:
— Art. 322 alin. 1 pct. 6: ăRevizuirea unei hotărâri rămase
definitivă în instanța de apel sau prin neapelare, precum și a
unei hotărâri dată de o instanță de recurs atunci când evocă
fondul, se poate cere în următoarele cazuri:
[....]
6. dacă statul ori alte persoane juridice de drept public sau de
utilitate publică, dispăruții, incapabilii sau cei puși sub curatelă
nu au fost apărați deloc sau au fost apărați cu viclenie de cei
însărcinați să-i apere.”
În opinia autorilor excepției de neconstituționalitate, textele
de lege criticate contravin dispozițiilor constituționale ale art. 16
privind egalitatea în drepturi, art. 20 referitor la tratatele
internaționale privind drepturile omului, art. 21 privind accesul
liber la justiție și art. 53 privind restrângerea exercițiului unor
drepturi sau al unor libertăți. Este invocată și încălcarea art. 6 și
art. 13 din Convenția pentru apărarea drepturilor omului și a
libertăților fundamentale.
Examinând excepția, Curtea reține următoarele:
Asupra constituționalității art. 322 alin. 1 din Codul de
procedură civilă, în raport cu dispozițiile constituționale privind
liberul acces la justiție, Curtea s-a pronunțat prin Decizia
nr. 1.532 din 17 noiembrie 2009, publicată în Monitorul Oficial
al României, Partea I, nr. 93 din 10 februarie 2010, statuând că
acest text de lege reprezintă o normă de procedură pe care
legiuitorul este abilitat să o instituie în temeiul art. 126 alin. (2)

3

din Constituție, cu condiția ca aceasta să nu contravină
principiilor consacrate de Legea fundamentală.
Curtea a mai reținut că atât accesul la justiție, cât și folosirea
căilor de atac se exercită în formele și condițiile procedurale
instituite prin lege.
Cu privire la art. 322 pct. 6 din Codul de procedură civilă,
Curtea constată că acesta apără, prin posibilitatea declanșării
revizuirii, două categorii de interese, circumscrise unor categorii
de subiecte de drept limitativ prevăzute de lege.
Astfel, acest text de lege se referă la persoanele dispărute,
incapabile sau puse sub curatelă; acestea constituie o categorie
față de care legiuitorul a manifestat o grijă specială, având în
vedere situația defavorizată în care se găsesc aceste persoane,
luând măsuri de protecție sporită a intereselor acestora.
De asemenea, dispozițiile de lege criticate se referă la stat și
la alte persoane juridice de drept public sau de utilitate publică.
Față de acestea, justificarea posibilității de a promova calea de
atac a revizuirii, atunci când nu au fost apărați deloc sau au fost
apărați cu viclenie, provine din necesitatea ocrotirii cu precădere
a interesului public pe care îl realizează subiectele de drept
enumerate, care ar fi grav afectat dacă nu ar avea deschisă
calea de atac a revizuirii.
De aceea, nu se poate reține existența vreunei discriminări
între aceste persoane de drept public și persoanele private, fie
ele fizice sau juridice, deoarece cele două categorii se găsesc
în situații juridice obiectiv diferite, unele fiind purtătoare ale
prerogativelor de putere publică, iar celelalte urmărind numai
realizarea unui interes privat.
Așadar, tratamentul juridic diferit al celor două categorii de
persoane — publice și private — este justificat de existența unui
criteriu obiectiv și rațional de diferențiere, care este existența
unei cauze de interes public. Această soluție este în
concordanță și cu jurisprudența constantă a Curții Europene a
Drepturilor Omului, conform căreia orice diferență de tratament,
făcută între persoane aflate în situații analoage, trebuie să își
găsească o justificare obiectivă și rezonabilă (a se vedea Cauza
Marckx contra Belgiei, 1979). În acest sens, s-a pronunțat
Curtea prin Decizia nr. 476 din 8 iunie 2006, publicată în
Monitorul Oficial al României, Partea I, nr. 599 din 11 iulie 2006.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi, de natură a determina o reconsiderare a jurisprudenței
acesteia.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 322 alin. 1 și ale art. 322 pct. 6 din Codul de procedură
civilă, excepție ridicată de Vasile Limbău și Teodora Limbău în Dosarul nr. 10.633/2/2009 al Curții de Apel București — Secția a III-a
civilă și pentru cauze cu minori și de familie, de Rodica Agnes Ignat în Dosarul nr. 8.655/2/2009 al Curții de Apel București —
Secția a IV-a civilă și de Societatea Comercială ăRivtrans” — S.R.L. Tulcea în Dosarul nr. 895/36/2009 al Curții de Apel Constanța —
Secția comercială, maritimă și fluvială, contencios administrativ și fiscal.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 402/17.VI.2010
CURTEA CONSTITUȚIONALĂ

D E C I Z I A Nr. 563
din 29 aprilie 2010

referitoare la excepția de neconstituționalitate a dispozițiilor art. 3 pct. 1 lit. a) și pct. 6, art. 31
alin. (1) și art. 143 alin. (1) din Legea nr. 85/2006 privind procedura insolvenței
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 3 pct. 1 lit. a) și pct. 6, art. 31 alin. (1) și art. 143
alin. (1) din Legea nr. 85/2006 privind procedura insolvenței,
excepție ridicată de Societatea Comercială ăInbod Impex” —
S.R.L. din Otopeni în Dosarul nr. 8.048/3/2009 al Tribunalului
București — Secția a VII-a comercială.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 14 ianuarie 2010, pronunțată în Dosarul
nr. 8.048/3/2009, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 3 pct. 1 lit. a) și
pct. 6, art. 31 alin. (1) și art. 143 alin. (1) din Legea
nr. 85/2006 privind procedura insolvenței, excepție ridicată
de Societatea Comercială ăInbod Impex” — S.R.L. din Otopeni
într-o cauză civilă având ca obiect cererea întemeiată pe
dispozițiile Legii nr. 85/2006.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie o prezumție de insolvență
a debitorului. Totodată, prin incriminarea faptei prevăzute de
art. 143 alin. (1) din lege se creează o presiune nejustificată
asupra debitorului, transferându-se o problemă privind drepturi
subiective din domeniul comercial în domeniul penal, iar
interpretarea abuzivă sau excesivă poate atrage chiar și o
sancțiune penală împotriva administratorului societății.
Tribunalul București — Secția a VII-a comercială și-a
exprimat opinia în sensul că dispozițiile de lege criticate sunt
constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 pct. 1 lit. a) și pct. 6, ale art. 31 alin. (1) și ale
art. 143 alin. (1) din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, dispoziții modificate prin Legea
nr. 277/2009 privind aprobarea Ordonanței de urgență a
Guvernului nr. 173/2008 pentru modificarea și completarea Legii
nr. 85/2006 privind procedura insolvenței și pentru modificarea
lit. c) a art. 6 din Legea nr. 146/1997 privind taxele judiciare de
timbru, lege publicată în Monitorul Oficial al României, Partea I,
nr. 486 din 14 iulie 2009.
Prin urmare, dispozițiile de lege criticate au, în prezent,
următorul cuprins:
— Art. 3 pct. 1 lit. a) și pct. 6: ăÎn înțelesul prezentei legi,
termenii și expresiile de mai jos au următoarele semnificații:
1. insolvența este acea stare a patrimoniului debitorului care
se caracterizează prin insuficiența fondurilor bănești disponibile
pentru plata datoriilor certe, lichide și exigibile:
a) insolvența este prezumată ca fiind vădită atunci când
debitorul, după 30 de zile de la scadență, nu a plătit datoria sa
față de unul sau mai mulți creditori;[..]
6. prin creditor îndreptățit să solicite deschiderea procedurii
insolvenței se înțelege creditorul a cărui creanță împotriva
patrimoniului debitorului este certă, lichidă și exigibilă de mai
mult de 30 de zile.”;
— Art. 31 alin. (1): ăOrice creditor îndreptățit să solicite
deschiderea procedurii prevăzute de prezenta lege împotriva
unui debitor prezumat în insolvență poate introduce o cerere
introductivă, în care va preciza:
a) cuantumul și temeiul creanței;
b) existența unei garanții reale, constituite de către debitor
sau instituite potrivit legii;
c) existența unor măsuri asigurătorii asupra bunurilor
debitorului;
d) declarația privind eventuala intenție de a participa la
reorganizarea debitorului, caz în care va trebui să precizeze, cel
puțin la nivel de principiu, modalitatea în care înțelege să
participe la reorganizare.”;
— Art. 143 alin. (1): ăConstituie infracțiunea de bancrută
simplă și se pedepsește cu închisoare de la 3 luni la un an sau
cu amenda neintroducerea sau introducerea tardivă, de către
debitorul persoană fizică ori de reprezentantul legal al persoanei
juridice debitoare, a cererii de deschidere a procedurii în termen,
care depășește cu mai mult de 6 luni termenul prevăzut la
art. 27.”
Autorul excepției de neconstituționalitate consideră că textele
de lege criticate contravin prevederilor constituționale ale art. 1
alin. (5) privind obligativitatea respectării Constituției, a
supremației sale și a legilor, art. 4 alin. (2) privind egalitatea între

MONITORUL OFICIAL AL ROMÂNIEI, PARTEA I, Nr. 402/17.VI.2010
cetățeni, art. 16 privind egalitatea în drepturi, art. 21 alin. (3)
privind dreptul la un proces echitabil, art. 24 privind dreptul la
apărare și art. 124 privind unicitatea, imparțialitatea și egalitatea
pentru toți a justiției.
Examinând excepția de neconstituționalitate, Curtea reține
că s-a mai pronunțat asupra dispozițiilor art. 3 și art. 31 din
Legea nr. 85/2006 privind procedura insolvenței raportate la
aceleași prevederi constituționale ca și cele invocate în cauza
de față, respingând excepțiile de neconstituționalitate.
Astfel, prin Decizia nr. 1.144 din 16 octombrie 2008, publicată
în Monitorul Oficial al României, Partea I, nr. 775 din
19 noiembrie 2008, Curtea a constatat, referindu-se la condițiile
în care orice creditor poate introduce cerere pentru deschiderea
procedurii de insolvență, că acestea sunt stabilite cu rigurozitate
de lege și că introducerea cererii nu duce în mod automat la
deschiderea procedurii de insolvență. Astfel, cererile introductive
care nu îndeplinesc condițiile prevăzute de lege nu vor putea
produce efecte juridice și vor fi respinse de judecătorul-sindic.
De asemenea, Curtea a reținut că toate textele de lege criticate
constituie norme de procedură a căror stabilire, potrivit
prevederilor art. 126 alin. (2) din Constituție, intră în atribuțiile
exclusive ale legiuitorului. În virtutea acestor prerogative
constituționale, legiuitorul, în considerarea unor situații
deosebite, poate să stabilească și reguli de procedură speciale,
derogatorii de la regulile dreptului comun.

5

Cu privire la critica de neconstituționalitate raportată la
prevederile art. 21 din Constituție, Curtea s-a pronunțat prin
Decizia nr. 78 din 8 februarie 2007, publicată în Monitorul Oficial
al României, Partea I, nr. 117 din 16 februarie 2007, reținând că
o atare critică este lipsită de temei, întrucât accesul liber la
justiție, ca de altfel orice drept fundamental, consacrat ca atare
de Constituție, are caracter legitim numai în măsura în care este
exercitat cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte
subiecte de drept. Stabilirea de către legiuitor a acestor limite
nu aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.
Referitor la dispozițiile art. 143 alin. (1) din Legea nr. 85/2006
privind procedura insolvenței, Curtea observă că autorul
excepției de neconstituționalitate nu critică, în realitate, soluția
legislativă cuprinsă în acestea, ci urmările pe care le-ar putea
avea interpretarea abuzivă sau excesivă a acestui text de lege,
ceea ce nu intră în competența de soluționare a Curții
Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 pct. 1 lit. a) și pct. 6, art. 31 alin. (1) și art. 143 alin. (1) din
Legea nr. 85/2006 privind procedura insolvenței, excepție ridicată de Societatea Comercială ăInbod Impex” — S.R.L. din Otopeni
în Dosarul nr. 8.048/3/2009 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 566
din 29 aprilie 2010

referitoare la excepția de neconstituționalitate a dispozițiilor art. 36 teza finală
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 36 teza finală din Legea nr. 85/2006 privind
procedura insolvenței, excepție ridicată de Societatea
Comercială ăRegis Trans” — S.R.L. din Zalău în Dosarul
nr. 857/84/2009 al Curții de Apel Cluj — Secția comercială, de
contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 402/17.VI.2010
C U R T E A,

având în vedere actele și lucrările dosarului, constată
următoarele:
Prin Încheierea din 28 ianuarie 2010, pronunțată în Dosarul
nr. 857/84/2009, Curtea de Apel Cluj — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 36 teza finală din Legea nr. 85/2006 privind
procedura insolvenței, excepție ridicată de Societatea
Comercială ăRegis Trans” — S.R.L. din Zalău într-o cauză având
ca obiect soluționarea unei acțiuni în pretenții.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, încălcând dreptul la un proces echitabil și
principiul egalității armelor, deoarece instituie o evidentă
inegalitate între creditor și debitor în privința suspendării de
drept a acțiunilor judiciare pentru realizarea creanțelor asupra
debitorului.
Curtea de Apel Cluj — Secția comercială, de contencios
administrativ și fiscal și-a exprimat opinia în sensul că
dispozițiile de lege criticate sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile și concluziile scrise ale părților,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 36 teza finală din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, dispoziții modificate prin
art. I pct. 10 din Legea nr. 277/2009 privind aprobarea
Ordonanței de urgență a Guvernului nr. 173/2008 pentru
modificarea și completarea Legii nr. 85/2006 privind procedura
insolvenței și pentru modificarea lit. c) a art. 6 din Legea
nr. 146/1997 privind taxele judiciare de timbru, publicată în
Monitorul Oficial al României, Partea I, nr. 486 din 14 iulie 2009,
având, în prezent, următorul cuprins:
— Art. 36: ăDe la data deschiderii procedurii se suspendă de
drept toate acțiunile judiciare sau măsurile de executare silită
pentru realizarea creanțelor asupra debitorului sau bunurilor
sale, cu excepția căilor de atac declanșate de debitor.”

Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 16 privind egalitatea în drepturi, ale art. 20 referitoare la
tratatele internaționale privind drepturile omului, ale art. 21
alin. (3) privind dreptul la un proces echitabil, ale art. 124 privind
înfăptuirea justiției, precum și pe cele ale art. 6 paragraful 1 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate, Curtea
constată următoarele:
Prin Legea nr. 277/2009, dispozițiile art. 36 din Legea
nr. 85/2006 privind procedura insolvenței au fost completate,
instituindu-se de către legiuitor o excepție de la regula
suspendării de drept — de la data deschiderii procedurii
insolvenței — a acțiunilor judiciare sau măsurilor de executare
silită pentru realizarea creanțelor asupra debitorului sau
bunurilor sale, și anume căile de atac declanșate de debitor.
Curtea reține că această excepție de la regula suspendării
tuturor acțiunilor judiciare sau măsurilor de executare silită se
justifică prin însuși scopul procedurii insolvenței, acela al
realizării creanțelor tuturor creditorilor, în mod colectiv și
concursual. Așadar, prin promovarea unor căi de atac de către
debitor se poate ajunge chiar la mărirea averii debitorului și, în
consecință, la o situație profitabilă creditorilor.
Referitor
la
susținerea
autorului
excepției
de
neconstituționalitate privind încălcarea principiului egalității în
fața legii, consacrat de art. 16 alin. (1) din Constituție, Curtea
constată că aceasta este neîntemeiată, deoarece debitorul și
creditorul nu se află în aceeași situație juridică și, prin urmare, li
se poate aplica un tratament juridic diferit.
Cu privire la dreptul la un proces echitabil, consacrat prin
art. 21 alin. (3) din Legea fundamentală și prin art. 6 paragraful 1
din Convenția pentru apărarea drepturilor omului și a libertăților
fundamentale, și la asigurarea egalității armelor, ca o garanție a
procesului echitabil, Curtea observă că dispozițiile de lege
criticate nu neagă dreptul la acțiune al creditorilor, ci doar îl
suspendă, acesta fiind conservat prin art. 40 din Legea
nr. 85/2006, care prevede, de asemenea, suspendarea curgerii
termenelor de prescripție a acțiunilor la care se referă textul de
lege criticat. Aceste termene încep să curgă din nou în cazul
respingerii sau închiderii procedurii insolvenței. Prin urmare, nu
se poate reține încălcarea principiului egalității armelor în
proces, deoarece în cadrul procedurii insolvenței creditorii pot
folosi toate mijloacele procedurale puse la dispoziție de lege
pentru realizarea drepturilor lor.
În concluzie, împrejurarea că, de la data deschiderii
procedurii insolvenței, se suspendă toate acțiunile judiciare sau
măsurile de executare silită pentru realizarea creanțelor asupra
debitorului sau bunurilor sale — cu excepția căilor de atac
declanșate de debitor —, nu poate fi considerată inechitabilă
pentru creditori, astfel cum în mod greșit apreciază autorul
excepției de neconstituționalitate, deoarece finalitatea
introducerii unei astfel de excepții de la regula suspendării, a
constituit-o atât acordarea unui grad de protecție a debitorului în
procesele ordinare, cât și posibilitatea reală a creditorilor de
a-și realiza creanțele.

MONITORUL OFICIAL AL ROMÂNIEI, PARTEA I, Nr. 402/17.VI.2010

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 36 teza finală din Legea nr. 85/2006 privind procedura
insolvenței, excepție ridicată de Societatea Comercială ăRegis Trans” — S.R.L. din Zalău în Dosarul nr. 857/84/2009 al Curții de
Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 567
din 29 aprilie 2010

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. din
București în Dosarul nr. 15.507/299/2009 al Judecătoriei
Sectorului 1 București.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 noiembrie 2009, pronunțată în Dosarul
nr. 15.507/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 403 alin. 1 din Codul
de procedură civilă, excepție ridicată de Societatea
Comercială ăPetrom” — S.A. din București într-o cauză civilă
având ca obiect soluționarea unei contestații la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie suspendarea executării ca
o măsură procesuală la libera apreciere a judecătorului. În

condițiile în care continuarea procedurii de executare poate să
producă prejudicii grave debitorului, ar fi trebuit ca, la cererea
debitorului, măsura să opereze de drept. Pe de altă parte,
condiționarea admiterii cererii de depunerea unei cauțiuni
constituie o evidentă restrângere a liberului acces la justiție.
Judecătoria Sectorului 1 București și-a exprimat opinia în
sensul că excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, cu
următorul cuprins: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
Autorul excepției consideră că textele de lege criticate
contravin prevederilor constituționale ale art. 21 privind accesul
liber la justiție și ale art. 53 privind restrângerea exercițiului unor
drepturi sau al unor libertăți, precum și celor ale art. 6 din

8

MONITORUL OFICIAL AL ROMÂNIEI, PARTEA I, Nr. 402/17.VI.2010

Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că s-a pronunțat asupra dispozițiilor de lege criticate, în
numeroase cazuri, constatându-se constituționalitatea acestora,
prin raportare la aceleași prevederi din Constituție ca și cele
invocate în prezenta cauză.
Astfel, prin Decizia nr. 72 din 19 ianuarie 2010, publicată în
Monitorul Oficial al României, Partea I, nr. 174 din 17 martie
2010, Curtea a reținut că instituirea obligației de plată a cauțiunii
ca o condiție a suspendării executării are o dublă finalitate, și
anume, pe de o parte, aceea de a constitui o garanție pentru
creditor, în ceea ce privește acoperirea eventualelor daune
suferite ca urmare a întârzierii executării silite, prin efectul
suspendării acesteia, iar, pe de altă parte, de a preveni și de a
limita eventualele abuzuri în valorificarea unui atare drept de
către debitorii rău-platnici. Întrucât plata cauțiunii nu constituie o

condiție de admisibilitate a contestației la executare, ci exclusiv
pentru a putea solicita suspendarea provizorie a executării silite,
instituirea acestei obligații nu poate fi calificată ca o modalitate
de a împiedica accesul liber la justiție.
Prin Decizia nr. 365 din 17 aprilie 2007, publicată în Monitorul
Oficial al României, Partea I, nr. 346 din 22 mai 2007, Curtea a
statuat că textul de lege criticat nu contravine prevederilor art. 21
din Constituție. Sub acest aspect, procedura contestației la
executare asigură garanții suficiente de ocrotire a accesului liber
la justiție tuturor părților implicate în proces, prin însuși faptul că
le oferă posibilitatea de a contesta executarea și de a solicita
suspendarea acesteia.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție ridicată
de Societatea Comercială ăPetrom” — S.A. din București în Dosarul nr. 15.507/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 652
din 11 mai 2010

referitoare la excepția de neconstituționalitate a dispozițiilor art. 204 alin. 2 și ale art. 212
din Codul de procedură civilă
Tudorel Toader
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 204 alin. 2 și ale art. 212 din Codul de
procedură civilă, excepție ridicată de Ioan Drăgușin Ardelean în
Dosarul nr. 962/62/2008 al Tribunalului Brașov — Secția
comercială și de contencios administrativ.
La apelul nominal lipsesc părțile față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată, în temeiul jurisprudenței constante a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 14 octombrie 2009, pronunțată în Dosarul
nr. 962/62/2008, Tribunalul Brașov — Secția comercială și
de
contencios
administrativ
a
sesizat
Curtea
Constituțională
cu
soluționarea
excepției
de
neconstituționalitate a dispozițiilor art. 204 alin. 2 și ale
art. 212 din Codul de procedură civilă, excepție ridicată de
Ioan Drăgușin Ardelean.
În motivarea excepției de neconstituționalitate autorul
arată că, prin impunerea unui termen de decădere privind
formularea cererii de recuzare a expertului în procesul civil, se
îngrădește accesul liber la justiție, garantat de art. 21 din
Constituție. Textul constituțional prevede expres că accesul la
justiție nu poate fi îngrădit, iar impunerea unui termen de natura

MONITORUL OFICIAL AL ROMÂNIEI, PARTEA I, Nr. 402/17.VI.2010
celui prevăzut de art. 204 alin. 2 din Codul de procedură civilă
înfrânge dispoziția constituțională. Textul de lege criticat
limitează dreptul de a solicita judecătorului cauzei îndepărtarea
expertului numit pentru efectuarea unei expertize tehnice în
dosar.
Tribunalul Brașov — Secția comercială și de contencios
administrativ apreciază că excepția este neîntemeiată, întrucât
dispozițiile legale criticate nu contravin prevederilor
constituționale invocate de autor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul apreciază excepția de neconstituționalitate ca fiind
neîntemeiată, invocând în acest sens jurisprudența Curții
Constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 204 alin. 2 și ale art. 212 din Codul de procedură
civilă, texte de lege care au următorul conținut:
— Art. 204 alin. 2: ăRecuzarea trebuie să fie cerută în termen
de 5 zile de la numirea expertului, dacă motivul ei există la
această dată; în celelalte cazuri termenul va curge de la data
când s-a ivit motivul de recuzare.”;
— Art. 212: ăDacă instanța nu este lămurită prin expertiza
făcută, poate dispune întregirea expertizei sau o nouă expertiză.
Expertiza contrarie va trebui cerută motivat la primul termen
după depunerea lucrării.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 20 alin. (1), art. 21 și art. 24,
precum și în art. 6 din Convenția pentru apărarea drepturilor
omului și a libertăților fundamentale.

9

Examinând excepția de neconstituționalitate, Curtea reține
că dispozițiile art. 204 din Codul de procedură civilă prevăd
posibilitatea recuzării experților numiți pentru lămurirea acelor
împrejurări de fapt cu privire la care instanța consideră necesară
cunoașterea părerii unor specialiști. În ceea ce privește motivele
de recuzare, experții sunt asimilați judecătorilor, însă procedura
de soluționare a cererilor diferă. O deosebire constă în aceea că
expertul trebuie să fie recuzat în termenul prevăzut de art. 204
alin. 2 din Codul de procedură civilă. Din coroborarea acestor
dispoziții cu cele ale art. 305 din cod, întrucât expertiza nu poate
fi dispusă decât cu ocazia judecății în primă instanță și apel,
rezultă că expertul poate fi recuzat numai în aceste etape
procesuale. Chiar dacă, în condițiile art. 312 alin. 4 din același
cod, după admiterea recursului, tribunalele și curțile de apel vor
judeca pricina în fond, această împrejurare nu este de natură a
schimba datele cu privire la posibilitatea formulării cererii de
recuzare a expertului care a efectuat expertiza, întrucât
judecarea în fond este ulterioară judecării recursului.
În aceste condiții, este evident că dispozițiile art. 204 alin. 2
și art. 305 din Codul de procedură civilă, care limitează sub un
anumit aspect posibilitățile de administrare a probelor noi în
recurs și, implicit, posibilitatea formulării cererii de recuzare a
expertului care a efectuat expertiza, nu pot fi considerate
neconstituționale în sensul încălcării dreptului la un proces
echitabil. Soluția legislativă este rațională și necesară în
organizarea sistemului căilor de atac atât pentru asigurarea
cerințelor de celeritate (prevăzute, de altfel, și de art. 6
paragraful 1 din Convenția pentru apărarea drepturilor omului și
a libertăților fundamentale, prin noțiunea ătermen rezonabil”), cât
și pentru stimularea părților din proces pentru a fi diligente în
formularea cererilor de recuzare a experților în faza judecății în
fond sau în cea a apelului, atunci când se ivește motivul de
recuzare.
În ceea ce privește dispozițiile art. 212 din Codul de
procedură civilă, Curtea constată că acestea au mai fost supuse
controlului instanței de contencios constituțional prin raportare la
aceleași prevederi din Legea fundamentală. În acest sens este
Decizia nr. 1.270 din 25 noiembrie 2008, publicată în Monitorul
Oficial al României, Partea I, nr. 873 din 23 decembrie 2008,
prin care Curtea a respins, pentru considerentele acolo reținute,
excepția de neconstituționalitate a dispozițiilor art. 212 din Codul
de procedură civilă.
Întrucât nu au intervenit elemente noi, de natură să
determine schimbarea jurisprudenței Curții, cele statuate prin
decizia menționată mai sus își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 204 alin. 2 și ale art. 212 din Codul de procedură civilă,
excepție ridicată de Ioan Drăgușin Ardelean în Dosarul nr. 962/62/2008 al Tribunalului Brașov — Secția comercială și de contencios
administrativ.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Mihaela Senia Costinescu

10

MONITORUL OFICIAL AL ROMÂNIEI, PARTEA I, Nr. 402/17.VI.2010
CURTEA CONSTITUȚIONALĂ

D E C I Z I A Nr. 670
din 18 mai 2010

referitoare la excepția de neconstituționalitate a prevederilor art. 12 alin. 3
din Legea cetățeniei române nr. 21/1991
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 12 alin. 3 din Legea cetățeniei române
nr. 21/1991, excepție ridicată de Mariana Rusnac în Dosarul
nr. 6.275/2/2008 al Înaltei Curți de Casație și Justiție — Secția
de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca inadmisibilă, fiind
aplicabile prevederile art. 29 alin. (1) din Legea nr. 47/1992.
Arată, în acest sens, că textul de lege criticat a fost abrogat prin
Legea nr. 354/2009 privind aprobarea Ordonanței de urgență a
Guvernului nr. 36/2009 pentru modificarea și completarea Legii
cetățeniei române nr. 21/1991, or, Curtea Constituțională se
pronunță numai asupra prevederilor din legi sau ordonanțe în
vigoare.
C U R T E A,

având în vedere actele și lucrările dosarului, constată
următoarele:
Prin Încheierea din 6 octombrie 2009, pronunțată în Dosarul
nr. 6.275/2/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 12 alin. 3 din Legea cetățeniei române
nr. 21/1991. Excepția de neconstituționalitate a fost ridicată de
Mariana Rusnac într-o cauză în legătură cu redobândirea
cetățeniei române.
În motivarea excepției de neconstituționalitate autorul
acesteia arată, în esență, că limitarea numărului de cereri ce pot
fi depuse în decurs de un an în vederea acordării sau
redobândirii cetățeniei române este contrară prevederilor
constituționale și convenționale referitoare la soluționarea
cauzelor într-un termen rezonabil. Susține că se creează și o
inegalitate între cetățenii moldoveni de naționalitate română
care depun cererile la misiunile diplomatice sau oficiile
consulare ale României din străinătate și cei care le depun în
Republica Moldova.
Înalta Curte de Casație și Justiție — Secția de contencios
administrativ și fiscal consideră că excepția de
neconstituționalitate este neîntemeiată. Arată că primirea
nelimitată a cererilor nu ar determina soluționarea cu mai mare
celeritate a acestora, ci, prin dificultățile administrative create,
ar conduce la o analiză chiar mai îngreunată și mai superficială
a acestora.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că excepția de
neconstituționalitate este inadmisibilă, întrucât textul de lege
criticat a fost abrogat prin art. I pct. 3 din Legea nr. 354/2009.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 12 alin. 3 din Legea cetățeniei române
nr. 21/1991, republicată în Monitorul Oficial al României, Partea I,
nr. 98 din 6 martie 2000, cu modificările și completările
ulterioare. La data ridicării excepției de neconstituționalitate,
acestea aveau următorul cuprins:
— Art. 12 alin. 3: ăÎn situația în care, la nivelul misiunilor
diplomatice și oficiilor consulare, numărul solicitanților este cu
mult mai mare decât capacitatea de procesare a oficiului, se va
proceda la programarea acestora în limita a 30.000 de dosare
pe an, pentru fiecare oficiu consular.”
În opinia autorului excepției de neconstituționalitate,
dispozițiile de lege criticate contravin dispozițiilor art. 21 alin. (3)
din Constituție și ale art. 6 paragraful 1 din Convenția pentru
apărarea drepturilor omului și a libertăților fundamentale
referitoare la durata rezonabilă a termenului de soluționare a
cauzelor, precum și ale art. 16 alin. (1) din Legea fundamentală,
care consacră egalitatea cetățenilor în fața legii și a autorităților
publice.
Examinând excepția de neconstituționalitate, Curtea
constată că, ulterior sesizării sale cu soluționarea acesteia, a
fost adoptată Legea nr. 354/2009 privind aprobarea Ordonanței
de urgență a Guvernului nr. 36/2009 pentru modificarea și
completarea Legii cetățeniei române nr. 21/1991, publicată în
Monitorul Oficial al României, Partea I, nr. 781 din 16 noiembrie
2009. Prin art. I pct. 3, această lege abrogă expres dispozițiile
art. 12 alin. 3 din Legea nr. 21/1991, criticate de autorul
excepției. Prin urmare, excepția nu mai îndeplinește una dintre
condițiile de admisibilitate prevăzute de art. 29 alin. (1) din
Legea nr. 47/1992, și anume aceea care impune ca textul legal
ce formează obiectul acesteia să fie în vigoare. Față de
momentul pronunțării asupra prezentei excepții, Curtea constată
că aceasta a devenit inadmisibilă, prevederile art. 12 alin. 3 din
Legea nr. 21/1991 fiind abrogate.
Așadar, ținând cont de prevederile art. 29 alin. (1) din Legea
nr. 47/1992, excepția urmează să fie respinsă ca devenită
inadmisibilă.

MONITORUL OFICIAL AL ROMÂNIEI, PARTEA I, Nr. 402/17.VI.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 12 alin. 3 din Legea cetățeniei
române nr. 21/1991, excepție ridicată de Mariana Rusnac în Dosarul nr. 6.275/2/2008 al Înaltei Curți de Casație și Justiție — Secția
de contencios administrativ și fiscal.
Definitivă și general obligatorie.
Pronunțată în ședința publică din data de 18 mai 2010.
PREȘEDINTE,

ACSINTE GASPAR
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 674
din 18 mai 2010

referitoare la excepția de neconstituționalitate a prevederilor art. 2 alin. (1) lit. d) și art. 7
din Legea contenciosului administrativ nr. 554/2004
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 2 alin. (1) lit. d) și art. 7 din Legea
contenciosului administrativ nr. 554/2004, excepție ridicată de
Societatea Comercială ăPromptforest” — S.R.L. din Toplița în
Dosarul nr. 2.969/96/2008 al Curții de Apel Târgu Mureș —
Secția comercială, de contencios administrativ și fiscal și care
formează
obiectul
Dosarului
Curții
Constituționale
nr. 8.154D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 8.275D/2009,
având
ca
obiect
excepția
de
neconstituționalitate a prevederilor art. 7 din Legea
contenciosului administrativ nr. 554/2004, ridicată de aceeași
societate comercială în Dosarul nr. 97.2/326/2007 al aceleiași
instanțe.
La apelul nominal se constată lipsa părților, față de care
procedura de citare a fost legal îndeplinită.
Curtea, față de identitatea parțială de obiect a cauzelor, pune
în discuție, din oficiu, conexarea dosarelor.
Reprezentantul Ministerului Public este de acord cu
conexarea.
Curtea, observând identitatea parțială de obiect a celor două
cauze, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură

civilă, dispune conexarea Dosarului nr. 8.275D/2009 la Dosarul
nr. 8.154D/2009, care a fost primul înregistrat.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate,
apreciind că autorul excepției critică redactarea defectuoasă a
textelor de lege criticate, or, potrivit art. 2 alin. (3) din Legea
nr. 47/1992, Curtea nu poate modifica sau completa textele de
lege supuse controlului de constituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 12 noiembrie 2009 și 17 noiembrie 2009,
pronunțate în dosarele nr. 2.969/96/2008 și nr. 97.2/326/2007,
Curtea de Apel Târgu Mureș — Secția comercială, de
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 2 alin. (1) lit. d) și art. 7 din Legea
contenciosului administrativ nr. 554/2004. Excepțiile au fost
ridicate de Societatea Comercială ăPromptforest” — S.R.L. din
Toplița în cauze având ca obiect soluționarea cererilor de
suspendare a unor acte administrative.
În motivările excepțiilor de neconstituționalitate având
un conținut identic, se susține, în esență, că procedura
prealabilă prevăzută de art. 7 din Legea nr. 554/2004 nu mai
trebuie îndeplinită în cazul în care, după casare, acțiunea se
recalifică dintr-una comercială într-una de contencios
administrativ. Aceasta, deoarece într-o asemenea situație nu se
mai poate face dovada îndeplinirii unei proceduri prealabile, care
nu a fost realizată tocmai în considerarea calificării inițiale a
acțiunii ca aparținând unei alte ramuri a dreptului decât cea a
dreptului administrativ. Arată că se impune ca dispozițiile de lege
criticate ăsă fie corespunzător interpretate, astfel încât arbitrariul
să fie înlăturat” și să permită accesul liber la justiție al părților.
Curtea de Apel Târgu Mureș — Secția comercială, de
contencios administrativ și fiscal apreciază că excepția de
neconstituționalitate este nefondată.

12

MONITORUL OFICIAL AL ROMÂNIEI, PARTEA I, Nr. 402/17.VI.2010

Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (1) lit. d) și art. 7 din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, astfel cum
au fost modificate prin Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007. Textele criticate au următorul cuprins:
— Art. 2 alin. (1) lit. d): ă(1) În înțelesul prezentei legi, termenii
și expresiile de mai jos au următoarele semnificații: (...)
d) act administrativ-jurisdicțional — actul emis de o autoritate
administrativă învestită, prin lege organică, cu atribuții de
jurisdicție administrativă specială.”;
— Art. 7: ă(1) Înainte de a se adresa instanței de contencios
administrativ competente, persoana care se consideră vătămată
într-un drept al său ori într-un interes legitim printr-un act
administrativ individual trebuie să solicite autorității publice
emitente sau autorității ierarhic superioare, dacă aceasta există,
în termen de 30 de zile de la data comunicării actului, revocarea,
în tot sau în parte, a acestuia.
(11) În cazul actului administrativ normativ, plângerea
prealabilă poate fi formulată oricând.
(2) Prevederile alin. (1) sunt aplicabile și în ipoteza în care
legea specială prevede o procedură administrativ-jurisdicțională,
iar partea nu a optat pentru aceasta.
(3) Este îndreptățită să introducă plângere prealabilă și
persoana vătămată într-un drept al său sau într-un interes
legitim, printr-un act administrativ cu caracter individual, adresat
altui subiect de drept, din momentul în care a luat cunoștință,
pe orice cale, de existența acestuia, în limitele termenului de
6 luni prevăzut la alin. (7).
(4) Plângerea prealabilă, formulată potrivit prevederilor
alin. (1), se soluționează în termenul prevăzut la art. 2 alin. (1)
lit. g).
(5) În cazul acțiunilor introduse de prefect, Avocatul
Poporului, Ministerul Public, Agenția Națională a Funcționarilor
Publici sau al celor care privesc cererile persoanelor vătămate
prin ordonanțe sau dispoziții din ordonanțe, precum și în cazurile
prevăzute la art. 2 alin. (2) și la art. 4 nu este obligatorie
plângerea prealabilă.
(6) Plângerea prealabilă în cazul acțiunilor care au ca obiect
contracte administrative are semnificația concilierii în cazul
litigiilor comerciale, dispozițiile Codului de procedură civilă fiind
aplicabile în mod corespunzător. În acest caz, plângerea trebuie
făcută în termenul de 6 luni prevăzut la alin. (7), care va începe
să curgă:
a) de la data încheierii contractului, în cazul litigiilor legate
de încheierea lui;

b) de la data modificării contractului sau, după caz, de la data
refuzului cererii de modificare făcute de către una dintre părți, în
cazul litigiilor legate de modificarea contractului;
c) de la data încălcării obligațiilor contractuale, în cazul
litigiilor legate de executarea contractului;
d) de la data expirării duratei contractului sau, după caz, de
la data apariției oricărei alte cauze care atrage stingerea
obligațiilor contractuale, în cazul litigiilor legate de încetarea
contractului;
e) de la data constatării caracterului interpretabil al unei
clauze contractuale, în cazul litigiilor legate de interpretarea
contractului.”
În opinia autorului excepției, textele de lege criticate
contravin dispozițiilor din Legea fundamentală cuprinse la art. 21
referitor la dreptul de acces liber la justiție, art. 52 alin. (1) și (2)
privind dreptul persoanei vătămate de o autoritate publică și
art. 126 alin. (3) care consacră atribuția Înaltei Curți de Casație
și Justiție de a asigura interpretarea și aplicarea unitară a legii
de către celelalte instanțe judecătorești.
Examinând excepția de neconstituționalitate, Curtea observă
că susținerile autorului se axează pe nemulțumiri legate de
modalitatea de interpretare și aplicare a textelor de lege criticate.
Excepția de neconstituționalitate a fost ridicată în contextul în
care autorul acesteia încearcă să demonstreze instanței în fața
căreia a invocat-o că acțiunea sa este admisibilă, întrucât a
parcurs procedura prealabilă ăatât în condițiile art. 7201 din
Codul de procedură civilă, cât și raportat la dispozițiile art. 7 din
Legea contenciosului administrativ nr. 554/2004”. Astfel, critică
faptul că acțiunea devine inadmisibilă ca urmare a neefectuării
unui act de procedură care nu era necesar în precedentul
demers judiciar, adică până la recalificarea acțiunii, din litigiu
comercial într-unul de contencios administrativ.
Totodată, Curtea constată că autorul excepției deduce
pretinsa încălcare a prevederilor art. 52 alin. (1) și (2) din
Constituție din faptul că, urmare a interpretărilor diferite pe care
mai multe instanțe de judecată o dau textelor de lege criticate,
nu i se poate recunoaște și repara paguba suferită. De
asemenea, critica prin raportare la prevederile art. 126 din
Constituție o argumentează tot pe considerente rezultate din
aplicarea concretă a legii, și anume pe omisiunea Înaltei Curți de
Casație și Justiție de a dispune, în mod direct, în cuprinsul
deciziei de casare pronunțate, cu privire la incidența în cauză a
dispozițiilor legale privitoare la recursul grațios. În plus, în opinia
autorului excepției, Înalta Curte de Casație și Justiție ar fi trebuit
să precizeze că procedura prealabilă prevăzută de art. 7 din
Legea nr. 554/2004 nu mai este necesară, atât timp cât instanța
de fond, sesizată a doua oară cu judecarea pricinii, a recalificat
acțiunea inițială, conferindu-i alt regim juridic.
Or, toate aceste susțineri nu pot constitui critici de
neconstituționalitate, ci critici concrete, pe care Curtea
Constituțională nu este competentă să le analizeze, atribuțiile
sale fiind strict limitate la controlul conformității dispozițiilor legilor
și ordonanțelor cu textele și principiile Constituției, nicidecum la
interpretarea și aplicarea legii — activitate specifică instanțelor
de judecată.
În ceea ce privește dispozițiile art. 2 alin. (1) lit. d), Curtea
observă că autorul excepției nu formulează nicio critică, ceea
ce echivalează cu o lipsă a motivării, nepermisă din perspectiva
art. 10 alin. (2) din Legea nr. 47/1992.

MONITORUL OFICIAL AL ROMÂNIEI, PARTEA I, Nr. 402/17.VI.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 2 alin. (1) lit. d) și art. 7 din Legea
contenciosului administrativ nr. 554/2004, excepție ridicată de Societatea Comercială ăPromptforest” — S.R.L. din Toplița în
dosarele nr. 2.969/96/2008 și nr. 97.2/326/2007 ale Curții de Apel Târgu Mureș — Secția comercială, de contencios administrativ
și fiscal.
Definitivă și general obligatorie.
Pronunțată în ședința publică din data de 18 mai 2010.
PREȘEDINTE,

ACSINTE GASPAR
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 687
din 20 mai 2010

referitoare la excepția de neconstituționalitate a prevederilor art. 98 alin. (2) și (3)
din Legea nr. 85/2006 privind procedura insolvenței
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Cristina Toma
— magistrat-asistent
Pe rol se află soluționarea excepției de neconstituționalitate
a prevederilor art. 98 alin. (2) și (3) din Legea nr. 85/2006 privind
procedura insolvenței, excepție ridicată de Societatea
Comercială ăCapris” — S.A. din Sebeș în Dosarul
nr. 1.4103/107/2007 al Curții de Apel Alba Iulia — Secția
comercială.
La apelul nominal răspund autorul excepției, prin avocatul
Doina Scutea, cu împuternicire la dosar, Verwaltungs und
Beteiligungs Gesellschaft Amorbach MBH, prin avocatul
Marinela Slav, cu împuternicire la dosar, și Societatea
Comercială ăRaoul Pell” — S.R.L. din Sebeș, prin avocatul Jurj
Liliana Mariana, cu împuternicire la dosar. Lipsesc celelalte părți,
față de care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Societății Comerciale ăCapris” — S.A.
din Sebeș, care susține excepția de neconstituționalitate astfel
cum aceasta a fost formulată în fața instanței de judecată.
Având cuvântul, reprezentanții Verwaltungs und Beteiligungs
Gesellschaft Amorbach MBH și Societății Comerciale ăRaoul
Pell” — S.R.L. din Sebeș susțin admiterea excepției.
Reprezentantul Ministerului Public pune concluzii de
respingere a excepției de neconstituționalitate, ca fiind
neîntemeiată, prin raportare la textele constituționale invocate
de autorul excepției.

C U R T E A,

având în vedere actele și lucrările dosarului, constată
următoarele:
Prin Încheierea comercială nr. 4/R/2009 din 12 iunie 2009,
pronunțată în Dosarul nr. 1.4103/107/2007, Curtea de Apel
Alba Iulia — Secția comercială a sesizat Curtea
Constituțională cu excepția de neconstituționalitate a
dispozițiilor art. 98 alin. (2) și (3) din Legea nr. 85/2006
privind procedura insolvenței.
Excepția de neconstituționalitate a fost ridicată de Societatea
Comercială ăCapris” — S.A. din Sebeș într-o cauză comercială
având ca obiect un recurs împotriva sentinței comerciale
pronunțate de judecătorul-sindic.
În motivarea excepției de neconstituționalitate autorul
acesteia susține că dispozițiile art. 98 alin. (2) și alin. (3) din
Legea nr. 85/2006 omit obligativitatea avizului creditorilor
prevăzută în cuprinsul art. 11 alin. (1) lit. j) din lege, astfel încât
textul criticat contravine dispozițiilor art. 21 alin. (1) și (2) din
Constituție.
Consideră că prevederile art. 98 alin. (2) și (3) din Legea
nr. 85/2006 încalcă drepturile creditorilor din procedura
insolvenței de a avea liberă inițiativă în activitatea economică,
prin imposibilitatea aprobării unui plan de reorganizare ce ar
putea duce la continuarea unei activități economice care să le
asigure recuperarea creanțelor de la debitor. Arată că textul
criticat contravine prevederilor art. 101 din Legea nr. 85/2006,
prin omiterea procedurii de confirmare a planului de către
adunarea creditorilor, astfel încât aceștia nu mai pot alege
varianta reorganizării debitorului, față de varianta falimentului,
care nu este întotdeauna cea mai favorabilă creditorilor.
Consideră că dispozițiile de lege criticate încalcă și accesul liber
al debitorului aflat în procedura insolvenței la o activitate
economică, libera inițiativă și exercitarea acestora în condițiile
legii.
Curtea de Apel Alba Iulia — Secția comercială apreciază
că excepția de neconstituționalitate este neîntemeiată. Arată, în
acest sens, că legiuitorul are dreptul de a stabili normele de

14

MONITORUL OFICIAL AL ROMÂNIEI, PARTEA I, Nr. 402/17.VI.2010

procedură și competență ce reclamă o reglementare specifică în
vederea realizării procedurii insolvenței, părțile interesate
beneficiind de toate garanțiile menite să le asigure dreptul la
apărare și dreptul la un proces echitabil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, susținerile părților prezente,
raportul întocmit de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 98 alin. (2) și (3) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, având următorul cuprins:
ă(2) Judecătorul-sindic va convoca o ședință, în termen de 20 de
zile de la înregistrarea planului la tribunal, la care vor fi citați cei
care au propus planul și persoanele menționate la alin. (1) și în
care planul va fi admis sau respins de judecătorul-sindic, după
audierea persoanelor citate.
(3) Judecătorul-sindic va putea admite un plan propus de
părțile legal îndreptățite, care conține toate informațiile
prevăzute de prezenta lege. Judecătorul-sindic poate să ceară
unui practician în insolvență să își exprime o opinie privind
posibilitatea de realizare a planului, înainte de admiterea lui”.
În opinia autorului excepției de neconstituționalitate, textele
de lege criticate contravin dispozițiilor constituționale ale art. 21
alin. (1) și (2) referitor la accesul liber la justiție și ale art. 45
privind libertatea economică.
Examinând excepția ridicată, Curtea constată că, în ceea ce
privește omisiunea obligativității avizului creditorilor prevăzută
în cuprinsul art. 11 alin. (1) lit. j) din lege, critica nu poate fi
reținută, întrucât, în conformitate cu dispozițiile art. 2 alin. (3) din
Legea nr. 47/1992 privind organizarea și funcționarea Curții
Constituționale, aceasta se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.
De asemenea, nu poate fi primită nici critica dispozițiilor art. 98
alin. (2) și (3) din Legea nr. 85/2006, raportate la prevederile

art. 11 alin. (1) lit. j) și art. 101 din lege, întrucât neconcordanța
dintre actele normative în vigoare nu constituie o problemă de
constituționalitate. În conformitate cu dispozițiile art. 2 alin. (2)
din Legea nr. 47/1992, sunt neconstituționale prevederile dintr-o
lege sau dintr-o ordonanță care încalcă dispozițiile sau principiile
Constituției, iar nu pe cele aflate în cuprinsul unui act normativ
cu o putere juridică inferioară acesteia.
De altfel, atribuția judecătorului-sindic, prevăzută în cuprinsul
art. 11 alin. (1) lit. j) din lege și invocată de către autorul
excepției, face referire la admiterea și confirmarea planului de
reorganizare sau, după caz, de lichidare, după votarea lui de
către creditori. Obligativitatea avizului creditorilor privește, deci,
numai admiterea și confirmarea planului de reorganizare sau
lichidare, iar nu și respingerea și neconfirmarea acestuia, astfel
încât, chiar și dacă excepția nu ar fi fost inadmisibilă sub
aspectele amintite, critica de neconstituționalitate nu ar fi putut
fi reținută.
Curtea apreciază că, din redactarea întregii legi privind
procedura insolvenței, rezidă principiul stabilit de legiuitor,
potrivit căruia atribuțiile judecătorului-sindic sunt cele de
verificare a legalității actelor de procedură, iar atribuțiile
creditorilor privesc managementul procedurii. Astfel, apare
necesar un control de legalitate a actelor de procedură, în
condițiile în care nu toți reprezentanții creditorilor dintr-o
procedură au pregătire juridică. Nu se poate deduce că se
încalcă dreptul creditorilor de a vota sau nu un plan de
reorganizare atâta vreme cât la admiterea planului de către
judecătorul-sindic sunt audiați și reprezentanții creditorilor,
respectiv comitetul acestora, care, în orice procedură, este
constituit din creditorii ce dețin cele mai mari creanțe și care au,
astfel, un vot hotărâtor în cadrul adunării generale a creditorilor,
așa cum este cazul și în prezenta speță. Sub acest aspect,
textul de lege criticat nu contravine prevederilor art. 21 alin. (1)
și (2) și nici art. 45 din Constituție.
De altfel, dispozițiile art. 98 alin. (2) și (3) din Legea
nr. 85/2006 constituie norme de procedură a căror stabilire,
potrivit prevederilor art. 126 alin. (2) din Constituție, intră în
atribuțiile exclusive ale legiuitorului. Voința acestuia a fost aceea
de a asigura creditorilor votanți un minim de cadru legal și de
conținut pentru prezentarea unui plan serios și realizabil. Or, nu
se poate considera un plan ca fiind serios dacă nu întrunește
cel puțin câteva informații care să dea posibilitate creditorilor de
a-și forma o opinie asupra posibilității de realizare a planului.
Prezentarea generală a unor intenții nu poate fi calificată ca
informație certă, planul trebuind să prevadă în mod foarte clar
resursele de finanțare și fluxurile sale financiare, profitul și
lichiditățile estimate din care urmează a se achita atât datoriile
curente, cât și cele anterioare deschiderii procedurii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 98 alin. (2) și (3) din Legea nr. 85/2006 privind procedura
insolvenței, excepție ridicată de Societatea Comercială ăCapris” — S.A. din Sebeș în Dosarul nr. 1.4103/107/2007 al Curții de Apel
Alba Iulia — Secția comercială.
Definitivă și general obligatorie.
Pronunțată în ședința publică din data de 20 mai 2010.
PREȘEDINTE,

ACSINTE GASPAR
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 402/17.VI.2010

15

CURTEA CONSTITUȚIONALĂ

D E C I Z I A Nr. 691
din 20 mai 2010

referitoare la excepția de neconstituționalitate a prevederilor art. 298 alin. (2) ultima liniuță
din Legea nr. 53/2003 — Codul muncii
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București în Dosarul
nr. 7.952/30/2008 al Curții de Apel Timișoara — Secția litigii de
muncă și asigurări sociale, cauză ce constituie obiectul
Dosarului nr. 8.690D/2009 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele nr. 8.691—
8.716D/2009,
nr.
8.718D/2009,
nr.
8.719D/2009,
nr. 8.743—8.748D/2009 și nr. 8.761D/2009, având ca obiect
aceeași excepție de neconstituționalitate ridicată de același
autor în dosarele nr. 8.262/30/2008, nr. 7.528/30/2008,
nr. 8.354/30/2008, nr. 8.089/30/2008, nr. 9.085/30/2008,
nr. 7.526/30/2008, nr. 7.986/30/2008, nr. 7.977/30/2008,
nr. 8.560/30/2008, nr. 7.548/30/2008, nr. 7.600/30/2008,
nr. 7.656/30/2008, nr. 8.609/30/2008, nr. 7.579/30/2008,
nr. 7.587/30/2008, nr. 7.627/30/2008, nr. 7.636/30/2008,
nr. 8.240/30/2008, nr. 7.537/30/2008, nr. 7.545/30/2008,
nr. 7.560/30/2008, nr. 7.562/30/2008, nr. 7.530/30/2008,
nr. 2.046/30/2009, nr. 8.568/30/2008, nr. 8.283/30/2008,
nr. 8.523/30/2008, nr. 8.566/30/2008, nr. 2.490/30/2008,
nr. 7.630/30/2008, nr. 7.522/30/2008, nr. 8.255/30/2008,
nr. 8.301/30/2008, nr. 9.216/30/2008 și nr. 7.520/30/2008 ale
aceleiași instanțe de judecată.
Se constată lipsa părților, față de care procedura de citare a
fost legal îndeplinită.
Curtea, din oficiu, văzând identitatea de obiect a acestor
cauze, pune în discuție problema conexării lor.
Reprezentantul Ministerului Public este de acord cu
admiterea excepției de conexitate a dosarelor menționate.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 8.691—
8.716D/2009,
nr.
8.718D/2009,
nr.
8.719D/2009,
nr. 8.743—8.748D/2009 și nr. 8.761D/2009 la Dosarul
nr. 8.690D/2009, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
având în vedere că, față de aspectele examinate de Curtea
Constituțională prin Decizia nr. 1.005/2009, în prezentele cauze
nu au fost aduse elemente noi.
C U R T E A,

având în vedere actele și lucrările dosarelor, reține următoarele:
Prin încheieri și decizii din 16, 20, 23 și 30 octombrie 2009,
din 10, 17, 18, 20, 24, 25 și 27 noiembrie 2009 și din

4 decembrie 2009, pronunțate în dosarele nr. 7.952/30/2008,
nr. 8.262/30/2008, nr. 7.528/30/2008, nr. 8.354/30/2008,
nr. 8.089/30/2008, nr. 9.085/30/2008, nr. 7.526/30/2008,
nr. 7.986/30/2008, nr. 7.977/30/2008, nr. 8.560/30/2008,
nr. 7.548/30/2008, nr. 7.600/30/2008, nr. 7.656/30/2008,
nr. 8.609/30/2008, nr. 7.579/30/2008, nr. 7.587/30/2008,
nr. 7.627/30/2008, nr. 7.636/30/2008, nr. 8.240/30/2008,
nr. 7.537/30/2008, nr. 7.545/30/2008, nr. 7.560/30/2008,
nr. 7.562/30/2008, nr. 7.530/30/2008, nr. 2.046/30/2009,
nr. 8.568/30/2008, nr. 8.283/30/2008, nr. 8.523/30/2008,
nr. 8.566/30/2008, nr. 2.490/30/2008, nr. 7.630/30/2008,
nr. 7.522/30/2008, nr. 8.255/30/2008, nr. 8.301/30/2008,
nr. 9.216/30/2008 și nr. 7.520/30/2008, Curtea de Apel
Timișoara — Secția litigii de muncă și asigurări sociale a sesizat
Curtea Constituțională cu excepția de neconstituționalitate a
dispozițiilor art. 298 alin. (2) ultima liniuță din Legea nr. 53/2003 —
Codul muncii.
Excepțiile au fost ridicate de Societatea Comercială ăPetrom” —
S.A. din București în cauze privind soluționarea unor recursuri
formulate în acțiuni având ca obiect drepturi bănești.
În motivarea excepției de neconstituționalitate având un
conținut identic, se susține, în esență, că textul de lege criticat
a fost interpretat de către instanța de judecată ca realizând o
abrogare implicită a prevederilor art. 72 din Legea nr. 168/1999
privind soluționarea conflictelor de muncă. Or, după intrarea în
vigoare a Legii nr. 24/2000 privind normele de tehnică legislativă
pentru elaborarea actelor normative, nu mai există temei legal
pentru a opera abrogarea implicită, dispozițiile art. 62 și 63 din
Legea nr. 24/2000 reglementând în mod imperativ abrogarea
expresă directă, cu enumerarea datelor de identificare a tuturor
actelor normative vizate. Prin urmare, prevederile art. 298
alin. (2) ultima liniuță din Codul muncii trebuie interpretate prin
prisma regulilor de tehnică legislativă reglementate de art. 1
alin. (2) și art. 15 din Legea nr. 24/2000. În opinia autorului
excepției, orice altă interpretare este contrară jurisprudenței
Curții Europene a Drepturilor Omului, potrivit căreia legiuitorul
are obligația elaborării unor dispoziții legale eficiente din punctul
de vedere al aplicabilității acestora, în sensul că ele trebuie să
fie coerente, să evite paralelismul legislativ și să aibă vocația de
a respecta drepturile și libertățile fundamentale (cauzele Unédic
împotriva Franței, 2008, Katz împotriva României, 2009, și
Santos Pinto împotriva Portugaliei, 2008). Se susține că prin
pronunțarea unor hotărâri judecătorești diferite asupra aceleiași
probleme de drept este încălcat art. 6 din Convenția pentru
apărarea drepturilor omului și a libertăților fundamentale.
Mai mult, în temeiul art. 1 alin. (5) din Constituție,
Parlamentul este obligat să respecte Constituția și celelalte legi,
respectiv poate să modifice prevederile legale în vigoare prin
abrogare expresă, dar nu implicită, fiindcă procedând în acest
mod ar contraveni principiului coerenței legislative.
Curtea de Apel Timișoara — Secția litigii de muncă și
asigurări sociale face aprecieri doar cu privire la caracterul
admisibil al excepției de neconstituționalitate, nu și asupra
temeiniciei sale.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.

16

MONITORUL OFICIAL AL ROMÂNIEI, PARTEA I, Nr. 402/17.VI.2010

Președinții celor două Camere ale Parlamentului,
Guvernul și Avocatul Poporului nu au transmis punctele lor
de vedere.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României, Partea I,
nr. 72 din 5 februarie 2003, dispoziții potrivit cărora ă(2) Pe data
intrării în vigoare a prezentului cod se abrogă: [...] — orice alte
dispoziții contrare”.
Autorul excepției consideră că textul de lege criticat este
contrar următoarelor texte din Constituție: art. 1 alin. (4) și (5)

care consacră principiul separației și echilibrului puterilor în stat
și obligația respectării Constituției, a supremației sale și a legilor,
art. 73 alin. (3) lit. p) prin care se stabilește că regimul general
privind raporturile de muncă, sindicatele, patronatele și protecția
socială se reglementează prin lege organică și art. 79 alin. (1)
referitor la atribuțiile Consiliului Legislativ. De asemenea, susține
că este încălcat și art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil.
Analizând excepția de neconstituționalitate, Curtea
Constituțională constată că dispozițiile de lege criticate au mai
constituit obiect al controlului de constituționalitate, Curtea
pronunțând, în acest sens, Decizia nr. 1.005 din 7 iulie 2009,
publicată în Monitorul Oficial al României, Partea I, nr. 575 din
18 august 2009. Pentru argumentele acolo reținute, care își
mențin valabilitatea și în prezenta cauză, Curtea a respins, ca
inadmisibilă, excepția de neconstituționalitate a dispozițiilor
art. 298 alin. (2) ultima liniuță din Legea nr. 53/2003 — Codul
muncii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea nr. 53/2003 —
Codul muncii, excepție ridicată de Societatea Comercială ăPetrom” — S.A. din București în dosarele nr. 7.952/30/2008,
nr. 8.262/30/2008, nr. 7.528/30/2008, nr. 8.354/30/2008, nr. 8.089/30/2008, nr. 9.085/30/2008, nr. 7.526/30/2008, nr. 7.986/30/2008,
nr. 7.977/30/2008, nr. 8.560/30/2008, nr. 7.548/30/2008, nr. 7.600/30/2008, nr. 7.656/30/2008, nr. 8.609/30/2008, nr. 7.579/30/2008,
nr. 7.587/30/2008, nr. 7.627/30/2008, nr. 7.636/30/2008, nr. 8.240/30/2008, nr. 7.537/30/2008, nr. 7.545/30/2008, nr. 7.560/30/2008,
nr. 7.562/30/2008, nr. 7.530/30/2008, nr. 2.046/30/2009, nr. 8.568/30/2008, nr. 8.283/30/2008, nr. 8.523/30/2008, nr. 8.566/30/2008,
nr. 2.490/30/2008, nr. 7.630/30/2008, nr. 7.522/30/2008, nr. 8.255/30/2008, nr. 8.301/30/2008, nr. 9.216/30/2008 și
nr. 7.520/30/2008 ale Curții de Apel Timișoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 20 mai 2010.
PREȘEDINTE,

ACSINTE GASPAR
Magistrat-asistent,
Claudia-Margareta Krupenschi

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 402/17.VI.2010 conține 16 pagini.

Prețul: 3,20 lei

&JUYDGY|443884]
ISSN 1453—4495

