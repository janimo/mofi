Anul 178 (XXII) — Nr. 346

PARTEA I

Miercuri, 26 mai 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 244 din 16 martie 2010 referitoare la excepția de
neconstituționalitate a dispozițiilor art. 6 din anexa nr. III la
Legea-cadru nr. 330/2009 privind salarizarea unitară a
personalului plătit din fonduri publice, precum și a
prevederilor anexelor nr. III/2 și III/3 la această lege ......

2–5

Decizia nr. 315 din 23 martie 2010 referitoare la excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce se
vor acorda în anul 2008 personalului din învățământ,
ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, ale art. 2 și 3 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență
a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009 ......................

5–8

Decizia nr. 317 din 23 martie 2010 referitoare la excepția de
neconstituționalitate a dispozițiilor art. 286, 287 și 288
din Legea nr. 53/2003 — Codul muncii, ale art. 74, 75
și 77 din Legea nr. 168/1999 privind soluționarea
conflictelor de muncă și ale art. 164 din Codul de
procedură civilă ..........................................................

9–11

Decizia nr. 398 din 13 aprilie 2010 referitoare la excepția de
neconstituționalitate a prevederilor art. 14 alin. (1) și
(4), art. 15 și art. 28 alin. (1) din Legea contenciosului
administrativ nr. 554/2004 ..........................................

12–13

Decizia nr. 438 din 15 aprilie 2010 referitoare la excepția de
neconstituționalitate a prevederilor Ordonanței de urgență
a Guvernului nr. 58/2008 pentru abrogarea art. 32 din
Ordonanța de urgență a Guvernului nr. 67/2006 privind
gestionarea fondurilor nerambursabile destinate finanțării
politicii agricole comune alocate de la Comunitatea
Europeană, precum și a fondurilor de cofinanțare și
prefinanțare alocate de la bugetul de stat ........................

14–16

2

MONITORUL OFICIAL AL ROMÂNIEI, PARTEA I, Nr. 346/26.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 244
din 16 martie 2010

referitoare la excepția de neconstituționalitate a dispozițiilor art. 6 din anexa nr. III
la Legea-cadru nr. 330/2009 privind salarizarea unitară a personalului plătit din fonduri publice,
precum și a prevederilor anexelor nr. III/2 și III/3 la această lege
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 4 și ale anexelor nr. 3 și 4 din Ordonanța
Guvernului nr. 6/2007 privind unele măsuri de reglementare a
drepturilor salariale și a altor drepturi ale funcționarilor publici
până la intrarea în vigoare a legii privind sistemul unitar de
salarizare și alte drepturi ale funcționarilor publici, precum și
creșterile salariale care se acordă funcționarilor publici în anul
2007, excepție ridicată de Șerbescu Maria, Cârstoiu Diana,
Chirica Eliza, Samoilă Magda Elena, Niță Maria, Pruteanu
Neculai, Zaharia Claudia, Iuga Dana Mihaela, Rusu Claudia,
Însurățelu Iuliana, Seghedin Oana Adriana, Vasilescu Mihaela,
Țăbârnă Mihaela Gabriela, Albert Carmen Luciana, Munteanu
Alina Sandra, Bunea Ovidiu, Șchiopu Ecaterina, Rotariu Elvira,
Dobrea Corneliu, Secara Maricel, Sâmpetru Otilia, Bîzgă Corina,
Enache Dan, Penciuc Pintilii, Catană Gabriela, Filip Elena,
Ivanoschi Ana, Stanciu Elena, Brăenescu Dana Rafaela, Mînzat
Sorina, Mantalea Mihaela, Patraș Donose Smaranda, Ciocan
Mirela, Budăi Simona Smărăndița, Amarii Manuela, Popa Anca,
Zară Roxana, Șchiopu Mihaela, Mihalcea Liliana, Niță Mihaela
Gabriela, Dăscăliței Ramona, Ciorâțanu Alina, Nichifor Rodica,
Ursu Maria, Isăilă Irina, Drelciuc Mihaela, Artene Suzana,
Șerban Liliana, Bordianu Laura, Șuhan Cătălina, Munteanu
Smaragda, Zaharia Mihaela, Țuchendria Eugenia, Anghel
Nicoleta, Ardeleanu Lenuța, Filiche Elena, Obreja Nușa Daniela,
Rogan Camelia, Sava Alina Maria, Matei Marian, Moisuc Anca,
Axinte Mihaela, Bantaș Tiberiu, Voicu Gianina, Ticu Ioana,
Teodorescu Viorica, Gordobino Viorica, Petrică Gabriela,
Mustafa Gabriela, Păcurar Mihaela Cătălina, Lăpușneanu
Alexandru Lucian, Emandache Daniela, Giurgiuc Gabriela,
Păuleț Ancuța, Creangă Florin Valentin, Matei Elena, Georgescu
Dorian, Popa Mihaela, Mendelovici Alin, Zapodeanu Monica,
Honceriu Diana Elena, Juverdeanu Irina Mihaela, Cogan
Paraschiva, Tudose Alina Afrodita, Buhuș Roxana Ionela, Darie
Iulia Cristina, Simioneasa Alina, Vânaga Vasile, Jipu Anca,
Chiuchiu Nicoleta, Ghiga Gheorghe, Secară Daniela, Adomnicăi
Cristian Paul, Palade Bianca Georgiana, Spulber Elena Felicia,
Jijie Cristina, Rață Dorica, Irimescu Constantin, Croitoru Viorica,

Axinia Mihaela, Tomozei Iulia, Dragomir Ana Monica, Ilii Mihaela
Carmen, Mihai Cecilia, Miron Adina, Boandă Mirela, Tiron Alina
Nicoleta, Melinte Alina, Luca Raluca, Jitariuc Liliana, Ștefaniu
Ioana, Pântea Aurora, Vartolomei Daniela, Spatariu Simona,
Costăchescu Daniela, Șerban Elena Petronela, Enache
Angelina, Stan Irina, Ailenei Marcela, Prisecariu Oana,
Barbacariu Mădălina, Vartolomei Marionela, Mancaș Luminița,
Grădinaru Nicușor, Gociu Natalia, Axinte Antonina, Diaconescu
Irina, Crauciuc Bujor Doina, Bîtculescu Gabriela, Cuzic Dana
Claudia, Timofte Georgeta, Stoica Florina Mihaela, Andrieș
Vasilica, Tutunaru Dănuț, Bordei Simona, Vătămănelu Maria,
Petrărașu Carmen, Iacob Dorina Mariana, Zănoagă Monica,
Rusu Marlena Lăcrămioara, Chica Cristina, Șerban Ion, Golduț
Liliana, Vasile Roxana Cristina, Baltag Gabriela, Matei Adriana,
Dănilă Elena Laura și Popescu Marius Stelian în Dosarul
nr. 6.762/99/2007 al Curții de Apel Iași — Secția contencios
administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. Astfel, arată că textele de lege criticate au fost
abrogate prin Legea-cadru nr. 330/2009, însă soluția legislativă
a cărei constituționalitate este pusă în discuție a fost preluată în
actul abrogator. Această soluție nu este, însă, contrară
dispozițiilor Constituției privind egalitatea în drepturi, întrucât
tratamentul juridic diferențiat, criticat de autorii excepției, este
justificat de situațiile diferite în care se află categoriile sociale
comparate.
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2009, pronunțată în Dosarul
nr. 6.762/99/2007, Curtea de Apel Iași — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 4 și ale anexelor nr. 3 și 4 din Ordonanța
Guvernului nr. 6/2007 privind unele măsuri de reglementare
a drepturilor salariale și a altor drepturi ale funcționarilor
publici până la intrarea în vigoare a legii privind sistemul
unitar de salarizare și alte drepturi ale funcționarilor publici,
precum și creșterile salariale care se acordă funcționarilor
publici în anul 2007. Excepția a fost ridicată de Șerbescu
Maria, Cârstoiu Diana, Chirica Eliza, Samoilă Magda Elena, Niță
Maria, Pruteanu Neculai, Zaharia Claudia, Iuga Dana Mihaela,
Rusu Claudia, Însurățelu Iuliana, Seghedin Oana Adriana,
Vasilescu Mihaela, Țăbârnă Mihaela Gabriela, Albert Carmen

MONITORUL OFICIAL AL ROMÂNIEI, PARTEA I, Nr. 346/26.V.2010
Luciana, Munteanu Alina Sandra, Bunea Ovidiu, Șchiopu
Ecaterina, Rotariu Elvira, Dobrea Corneliu, Secara Maricel,
Sâmpetru Otilia, Bîzgă Corina, Enache Dan, Penciuc Pintilii,
Catană Gabriela, Filip Elena, Ivanoschi Ana, Stanciu Elena,
Brăenescu Dana Rafaela, Mînzat Sorina, Mantalea Mihaela,
Patraș Donose Smaranda, Ciocan Mirela, Budăi Simona
Smărăndița, Amarii Manuela, Popa Anca, Zară Roxana, Șchiopu
Mihaela, Mihalcea Liliana, Niță Mihaela Gabriela, Dăscăliței
Ramona, Ciorâțanu Alina, Nichifor Rodica, Ursu Maria, Isăilă
Irina, Drelciuc Mihaela, Artene Suzana, Șerban Liliana, Bordianu
Laura, Șuhan Cătălina, Munteanu Smaragda, Zaharia Mihaela,
Țuchendria Eugenia, Anghel Nicoleta, Ardeleanu Lenuța, Filiche
Elena, Obreja Nușa Daniela, Rogan Camelia, Sava Alina Maria,
Matei Marian, Moisuc Anca, Axinte Mihaela, Bantaș Tiberiu,
Voicu Gianina, Ticu Ioana, Teodorescu Viorica, Gordobino
Viorica, Petrică Gabriela, Mustafa Gabriela, Păcurar Mihaela
Cătălina, Lăpușneanu Alexandru Lucian, Emandache Daniela,
Giurgiuc Gabriela, Păuleț Ancuța, Creangă Florin Valentin, Matei
Elena, Georgescu Dorian, Popa Mihaela, Mendelovici Alin,
Zapodeanu Monica, Honceriu Diana Elena, Juverdeanu Irina
Mihaela, Cogan Paraschiva, Tudose Alina Afrodita, Buhuș
Roxana Ionela, Darie Iulia Cristina, Simioneasa Alina, Vânaga
Vasile, Jipu Anca, Chiuchiu Nicoleta, Ghiga Gheorghe, Secară
Daniela, Adomnicăi Cristian Paul, Palade Bianca Georgiana,
Spulber Elena Felicia, Jijie Cristina, Rață Dorica, Irimescu
Constantin, Croitoru Viorica, Axinia Mihaela, Tomozei Iulia,
Dragomir Ana Monica, Ilii Mihaela Carmen, Mihai Cecilia, Miron
Adina, Boandă Mirela, Tiron Alina Nicoleta, Melinte Alina, Luca
Raluca, Jitariuc Liliana, Ștefaniu Ioana, Pântea Aurora,
Vartolomei Daniela, Spatariu Simona, Costăchescu Daniela,
Șerban Elena Petronela, Enache Angelina, Stan Irina, Ailenei
Marcela, Prisecariu Oana, Barbacariu Mădălina, Vartolomei
Marionela, Mancaș Luminița, Grădinaru Nicușor, Gociu Natalia,
Axinte Antonina, Diaconescu Irina, Crauciuc Bujor Doina,
Bîtculescu Gabriela, Cuzic Dana Claudia, Timofte Georgeta,
Stoica Florina Mihaela, Andrieș Vasilica, Tutunaru Dănuț, Bordei
Simona, Vătămănelu Maria, Petrărașu Carmen, Iacob Dorina
Mariana, Zănoagă Monica, Rusu Marlena Lăcrămioara, Chica
Cristina, Șerban Ion, Golduț Liliana, Vasile Roxana Cristina,
Baltag Gabriela, Matei Adriana, Dănilă Elena Laura și Popescu
Marius Stelian cu prilejul soluționării recursului formulat
împotriva Sentinței civile nr. 77/CA din 30 ianuarie 2009,
pronunțată de Tribunalul Iași în Dosarul nr. 6.762/99/2007.
În motivarea excepției de neconstituționalitate autorii
acesteia susțin, în esență, că art. 6 din Ordonanța Guvernului
nr. 6/2007 cuprinde, în ultima teză, prevederi de domeniul legii
organice, contravenindu-se dispozițiilor art. 73 alin. (3) lit. j) și
art. 115 alin. (1) din Constituție. De asemenea, consideră că
diferența de salarizare dintre funcționarii publici din cadrul
aparatului propriu al consiliilor județene și cei din instituțiile
publice subordonate consiliilor județene, prevăzută de anexele
nr. 3 și 4 din Ordonanța Guvernului nr. 6/2007, este
discriminatorie, aducând atingere art. 16 alin. (1) din Constituție.
Curtea de Apel Iași — Secția de contencios administrativ
și fiscal consideră că excepția de neconstituționalitate nu este
întemeiată. În acest sens, arată că Ordonanța Guvernului
nr. 6/2007 nu încalcă prevederile constituționale referitoare la
competența emiterii actelor normative. De asemenea, arată că
dispozițiile de lege criticate reglementează, în mod egal,
elementele sistemului de salarizare a funcționarilor publici, cu
referire specială la salariile de bază, în raport cu criteriile impuse
de text, fără a institui privilegii sau discriminări. În ceea ce

3

privește salarizarea, statul are un drept larg de apreciere, el fiind
cel care, prin organele sale, stabilește atât sfera de competență
a organelor administrației publice, cât și remunerarea activității
desfășurate la nivelul fiecărei structuri din cadrul administrației
publice, un rol esențial avându-l însă și locul pe care se află
structura respectivă în ierarhia internă a organelor administrației
de stat.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că nu sunt întemeiate criticile referitoare
la neconstituționalitatea extrinsecă a art. 6 din Ordonanța
Guvernului nr. 6/2007, întrucât salarizarea funcționarilor publici
nu face parte dintre domeniile legii organice. Cât privește criticile
referitoare la încălcarea principiului egalității în drepturi,
consideră că acestea sunt inadmisibile, întrucât pun în discuție
aspecte ce țin de competența Parlamentului, singurul în măsură
să poată completa textul de lege în sensul dorit de autorii
excepției.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 4 și ale anexelor
nr. 3 și 4 din Ordonanța Guvernului nr. 6/2007 privind unele
măsuri de reglementare a drepturilor salariale și a altor drepturi
ale funcționarilor publici până la intrarea în vigoare a legii privind
sistemul unitar de salarizare și alte drepturi ale funcționarilor
publici, precum și creșterile salariale care se acordă
funcționarilor publici în anul 2007, publicată în Monitorul Oficial
al României, Partea I, nr. 66 din 29 ianuarie 2007, aprobată cu
modificări prin Legea nr. 232/2007, publicată în Monitorul Oficial
al României, Partea I, nr. 474 din 16 iulie 2007.
Prevederile de lege criticate au următoarea redactare:
— Art. 4: ăSalariul de bază se stabilește în funcție de
categorie, de clasă, care reflectă nivelul studiilor necesare
exercitării funcției publice, și, după caz, de gradul profesional al
funcției publice, precum și în raport cu nivelul la care se
prestează activitatea, respectiv la nivel central sau local, potrivit
anexelor nr. 1—6.”
Prevederile anexei nr. 3 reglementează salarizarea pentru
aparatul propriu al prefecturilor, al instituțiilor subordonate
autorităților sau instituțiilor publice centrale, al serviciilor publice
deconcentrate ale ministerelor și ale altor organe ale
administrației publice centrale de specialitate din unitățile
administrativ-teritoriale, al inspectoratelor teritoriale de muncă,
al caselor de asigurări de sănătate județene și a municipiului

4

MONITORUL OFICIAL AL ROMÂNIEI, PARTEA I, Nr. 346/26.V.2010

București, al Casei de Asigurări de Sănătate a Apărării, Ordinii
Publice, Siguranței Naționale și Autorității Judecătorești, al Casei
de Asigurări de Sănătate a Ministerului Transporturilor,
Construcțiilor și Turismului, al caselor județene de pensii și a
municipiului București, al agențiilor județene pentru ocuparea
forței de muncă și a municipiului București, precum și din
aparatul propriu al consiliilor județene, iar prevederile anexei
nr. 4 reglementează salarizarea pentru aparatul propriu al
consiliilor locale și al instituțiilor din subordinea consiliilor
județene sau consiliilor locale.
Curtea constată că, ulterior sesizării cu excepția de
neconstituționalitate, prevederile de lege criticate au fost
abrogate prin art. 48 alin. (1) pct. 13 din Legea-cadru
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009. Cu toate acestea, soluția
legislativă criticată referitoare la criteriile de stabilire a salariului
de bază pentru funcționarii publici, care era reglementată de
art. 4 din Ordonanța Guvernului nr. 6/2007, a fost preluată în
art. 6 din anexa nr. III a actului abrogator, care prevede că:
ăArt. 6. — Salariul de bază corespunzător activității desfășurate
în exercitarea prerogativelor de putere publică este stabilit în
funcție de:
a) complexitatea, importanța, atribuțiile și gradul de
responsabilitate ale postului;
b) competențele necesare pentru ocuparea postului;
c) clasificarea funcției publice, respectiv: funcții publice de
stat, funcții publice teritoriale, funcții publice locale;
d) categoria funcției publice;
e) condițiile specifice prevăzute pentru ocuparea funcției
publice.”
În ceea ce privește dispozițiile anexelor nr. 3 și 4 din
Ordonanța Guvernului nr. 6/2007, Curtea constată că Legeacadru nr. 330/2009 stabilește o nouă grilă de salarizare a
funcționarilor publici, diferită de reglementarea anterioară,
păstrând însă diferența de salarizare criticată de autorii excepției
în cuprinsul anexelor nr. III/2 și III/3 din legea amintită. Anexa
nr. III/2 la Legea-cadru nr. 330/2009 reglementează, în prezent,
salariile de bază pentru funcții publice teritoriale stabilite și
avizate potrivit legii din cadrul instituției prefectului, serviciilor
publice deconcentrate ale ministerelor și ale celorlalte organe
ale administrației publice centrale din unitățile administrativ-

teritoriale, precum și pentru funcțiile publice locale stabilite și
avizate potrivit legii din cadrul aparatului de specialitate al
consiliilor județene, al primarului general al municipiului
București, al primarilor sectoarelor municipiului București, al
primarilor municipiilor reședință de județ, precum și al instituțiilor
înființate în subordinea, coordonarea sau sub autoritatea
consiliilor județene ori a Consiliului General al Municipiului
București sau a consiliilor locale ale sectoarelor municipiului
București, respectiv municipiilor reședință de județ. Anexa
nr. III/3 la Legea-cadru nr. 330/2009 stabilește salariile de bază
pentru funcții publice locale, stabilite și avizate potrivit legii în
cadrul aparatului de specialitate al primarilor municipiilor,
orașelor și comunelor și al instituțiilor înființate în subordinea,
coordonarea sau sub autoritatea consiliilor locale.
Așa fiind, Curtea reține ca obiect al excepției de
neconstituționalitate prevederile art. 6 din anexa nr. III la
Legea-cadru nr. 330/2009, precum și prevederile anexelor
nr. III/2 și III/3 la această lege, urmând a analiza conformitatea
acestor prevederi de lege în raport cu dispozițiile din Constituție
cuprinse în art. 16 referitor la egalitatea în drepturi a cetățenilor,
art. 73 alin. (3) lit. j) referitor la domeniul de reglementare al legii
organice și art. 115 privind domeniul de reglementare al
ordonanțelor Guvernului.
În ceea ce privește critica de neconstituționalitate extrinsecă
raportată la dispozițiile art. 73 alin. (3) lit. j) și art. 115 din
Constituție, Curtea constată că susținerile autorilor excepției se
refereau la reglementarea pe calea ordonanței Guvernului a
unor domenii aparținând legii organice. În prezent, însă, noua
reglementare, respectiv Legea-cadru nr. 330/2009, este
adoptată potrivit art. 114 alin. (3) din Constituție. Așa fiind,
Curtea apreciază că obiectul criticii nu se mai conservă.
Referitor la critica de neconstituționalitate raportată la
principiul egalității în drepturi, Curtea constată că diferențele de
salarizare prevăzute de anexele nr. III/2 și III/3 la Legeacadru nr. 330/2009 sunt stabilite potrivit criteriilor prevăzute de
art. 6 din anexa nr. III din Legea-cadru nr. 330/2009. Aceste
criterii au în vedere, printre altele, complexitatea, importanța,
atribuțiile și responsabilitatea postului. Diferențele ce decurg din
aceste rațiuni nu contravin principiului egalității în drepturi care
nu presupune omogenitate, astfel că situații obiectiv diferite
justifică instituirea unui tratament juridic diferit.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din anexa nr. III la Legea-cadru nr. 330/2009 privind
salarizarea unitară a personalului plătit din fonduri publice, precum și a prevederilor anexelor nr. III/2 și III/3 la această lege, excepție
ridicată de Șerbescu Maria, Cârstoiu Diana, Chirica Eliza, Samoilă Magda Elena, Niță Maria, Pruteanu Neculai, Zaharia Claudia,
Iuga Dana Mihaela, Rusu Claudia, Însurățelu Iuliana, Seghedin Oana Adriana, Vasilescu Mihaela, Țăbârnă Mihaela Gabriela,
Albert Carmen Luciana, Munteanu Alina Sandra, Bunea Ovidiu, Șchiopu Ecaterina, Rotariu Elvira, Dobrea Corneliu, Secara Maricel,
Sâmpetru Otilia, Bîzgă Corina, Enache Dan, Penciuc Pintilii, Catană Gabriela, Filip Elena, Ivanoschi Ana, Stanciu Elena, Brăenescu
Dana Rafaela, Mînzat Sorina, Mantalea Mihaela, Patraș Donose Smaranda, Ciocan Mirela, Budăi Simona Smărăndița, Amarii
Manuela, Popa Anca, Zară Roxana, Șchiopu Mihaela, Mihalcea Liliana, Niță Mihaela Gabriela, Dăscăliței Ramona, Ciorâțanu
Alina, Nichifor Rodica, Ursu Maria, Isăilă Irina, Drelciuc Mihaela, Artene Suzana, Șerban Liliana, Bordianu Laura, Șuhan Cătălina,
Munteanu Smaragda, Zaharia Mihaela, Țuchendria Eugenia, Anghel Nicoleta, Ardeleanu Lenuța, Filiche Elena, Obreja Nușa
Daniela, Rogan Camelia, Sava Alina Maria, Matei Marian, Moisuc Anca, Axinte Mihaela, Bantaș Tiberiu, Voicu Gianina, Ticu Ioana,
Teodorescu Viorica, Gordobino Viorica, Petrică Gabriela, Mustafa Gabriela, Păcurar Mihaela Cătălina, Lăpușneanu Alexandru

MONITORUL OFICIAL AL ROMÂNIEI, PARTEA I, Nr. 346/26.V.2010

5

Lucian, Emandache Daniela, Giurgiuc Gabriela, Păuleț Ancuța, Creangă Florin Valentin, Matei Elena, Georgescu Dorian, Popa
Mihaela, Mendelovici Alin, Zapodeanu Monica, Honceriu Diana Elena, Juverdeanu Irina Mihaela, Cogan Paraschiva, Tudose Alina
Afrodita, Buhuș Roxana Ionela, Darie Iulia Cristina, Simioneasa Alina, Vânaga Vasile, Jipu Anca, Chiuchiu Nicoleta, Ghiga
Gheorghe, Secară Daniela, Adomnicăi Cristian Paul, Palade Bianca Georgiana, Spulber Elena Felicia, Jijie Cristina, Rață Dorica,
Irimescu Constantin, Croitoru Viorica, Axinia Mihaela, Tomozei Iulia, Dragomir Ana Monica, Ilii Mihaela Carmen, Mihai Cecilia,
Miron Adina, Boandă Mirela, Tiron Alina Nicoleta, Melinte Alina, Luca Raluca, Jitariuc Liliana, Ștefaniu Ioana, Pântea Aurora,
Vartolomei Daniela, Spatariu Simona, Costăchescu Daniela, Șerban Elena Petronela, Enache Angelina, Stan Irina, Ailenei Marcela,
Prisecariu Oana, Barbacariu Mădălina, Vartolomei Marionela, Mancaș Luminița, Grădinaru Nicușor, Gociu Natalia, Axinte Antonina,
Diaconescu Irina, Crauciuc Bujor Doina, Bîtculescu Gabriela, Cuzic Dana Claudia, Timofte Georgeta, Stoica Florina Mihaela,
Andrieș Vasilica, Tutunaru Dănuț, Bordei Simona, Vătămănelu Maria, Petrărașu Carmen, Iacob Dorina Mariana, Zănoagă Monica,
Rusu Marlena Lăcrămioara, Chica Cristina, Șerban Ion, Golduț Liliana, Vasile Roxana Cristina, Baltag Gabriela, Matei Adriana,
Dănilă Elena Laura și Popescu Marius Stelian în Dosarul nr. 6.762/99/2007 al Curții de Apel Iași — Secția contencios administrativ
și fiscal.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 315
din 23 martie 2010

referitoare la excepția de neconstituționalitate a dispozițiilor art. I pct. 2 și 3 din Ordonanța
de urgență a Guvernului nr. 151/2008 pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ,
ale art. 2 și 3 din Ordonanța de urgență a Guvernului nr. 1/2009 privind unele măsuri în domeniul
salarizării personalului din sectorul bugetar, ale art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar și ale
art. 2 din Ordonanța de urgență a Guvernului nr. 41/2009 privind unele măsuri în domeniul
salarizării personalului din sectorul bugetar pentru perioada mai—decembrie 2009
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Patricia Marilena Ionea

— președinte
—judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, ale
art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, ale art. 2 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar și ale art. 2 din

Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, excepție ridicată de
Sindicatul Învățământului Preuniversitar ăDiaconul Coresi” din
județul Brașov în Dosarul nr. 2.466/62/2009 al Tribunalului
Brașov — Secția civilă, care formează obiectul Dosarului Curții
Constituționale nr. 6.189D/2009.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 6.190D/2009, având ca obiect excepția de neconstituționalitate a acelorași texte de lege ca în dosarul precedent,
excepție ridicată de Sindicatul Învățământului Preuniversitar
ăDiaconul Coresi” din județul Brașov în Dosarul nr. 2.281/62/2009
al Tribunalului Brașov — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 6.204D/2009, având ca obiect excepția de neconstituționalitate a prevederilor art. I pct. 2 și 3 din Ordonanța de
urgență a Guvernului nr. 151/2008, ale art. 2 și 3 din Ordonanța
de urgență a Guvernului nr. 1/2009 și ale art. 2 și 3 din

6

MONITORUL OFICIAL AL ROMÂNIEI, PARTEA I, Nr. 346/26.V.2010

Ordonanța de urgență a Guvernului nr. 31/2009, excepție
ridicată de Sindicatul Salariaților din Învățământul Preuniversitar
Suceava în Dosarul nr. 2.944/86/2009 al Tribunalului Suceava —
Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 6.205D/2009, având ca obiect excepția de neconstituționalitate a prevederilor art. I pct. 2 și 3 din Ordonanța de
urgență a Guvernului nr. 151/2008, ale art. 2 și 3 din Ordonanța
de urgență a Guvernului nr. 1/2009, ale art. 2 și 3 din Ordonanța
de urgență a Guvernului nr. 31/2009 și ale art. 2 din Ordonanța
de urgență a Guvernului nr. 41/2009, excepție ridicată de
Sindicatul Învățământului Preuniversitar din județul Hunedoara
în Dosarul nr. 1.635/97/2009 al Tribunalului Hunedoara —
Secția litigii de muncă și asigurări sociale.
La apelul nominal se prezintă autorul excepției, prin consilier
juridic. Lipsesc celelalte părți, față de care procedura de citare
este legal îndeplinită.
Președintele dispune să se facă apelul și în Dosarul
nr. 6.714D/2009, având ca obiect excepția de neconstituționalitate a prevederilor art. 2 și 3 din Ordonanța de urgență a
Guvernului nr. 1/2009 și ale art. 2 și 3 din Ordonanța de urgență
a Guvernului nr. 31/2009. Excepția a fost ridicată de Sindicatul
Învățământului din Valea Prahovei în Dosarul nr. 2.061/105/2009
al Tribunalului Prahova — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 6.828D/2009, având ca obiect excepția de neconstituționalitate
a prevederilor art. I pct. 2 și 3 din Ordonanța de urgență a
Guvernului nr. 151/2008, ale art. 2 și 3 din Ordonanța de urgență
a Guvernului nr. 1/2009, ale art. 2 din Ordonanța de urgență a
Guvernului nr. 31/2009 și ale art. 2 din Ordonanța de urgență a
Guvernului nr. 41/2009. Excepția a fost ridicată de Sindicatul
Învățământului Preuniversitar ăDiaconul Coresi” din județul
Brașov în Dosarul nr. 3.224/62/2009 al Tribunalului Brașov —
Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 6.189D/2009,
nr. 6.190D/2009, nr. 6.204D/2009, nr. 6.205D/2009, nr. 6.714D/2009
și nr. 6.828D/2009, pune în discuție, din oficiu, problema
conexării cauzelor.
Partea prezentă este de acord cu conexarea dosarelor.
Reprezentantul Ministerului Public este, de asemenea, de
acord cu conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea dosarelor nr. 6.190D/2009,
nr. 6.204D/2009, nr. 6.205D/2009, nr. 6.714D/2009 și
nr. 6.828D/2009 la Dosarul nr. 6.189D/2009, care este primul
înregistrat.
Cauza fiind în stare de judecată, președintele acordă
cuvântul părții prezente pentru susținerea excepției de
neconstituționalitate.
Reprezentantul Sindicatului Învățământului Preuniversitar din
județul Hunedoara arată că nu mai susține excepția de
neconstituționalitate față de prevederile art. I pct. 2 și 3 din
Ordonanța de urgență a Guvernului nr. 151/2008 și ale art. 2 și
3 din Ordonanța de urgență a Guvernului nr. 1/2009, întrucât
aceste texte de lege au fost declarate neconstituționale prin

Decizia nr. 989/2009. În ceea ce privește excepția de
neconstituționalitate a dispozițiilor art. 2 și 3 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009, arată că aceasta este în
continuare admisibilă, întrucât textele de lege sunt în vigoare și
solicită admiterea acesteia.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă. În acest sens, arată că prevederile art. I pct. 2 și 3
din Ordonanța de urgență a Guvernului nr. 151/2008 și ale
art. 2 și 3 din Ordonanța de urgență a Guvernului nr. 1/2009 au
fost declarate neconstituționale prin Decizia nr. 989/2009. Cât
privește celelalte texte de lege criticate, arată că acestea
completau, respectiv modificau dispoziții ale Ordonanței
Guvernului nr. 15/2008, care a fost abrogată prin Legea-cadru
nr. 330/2009, astfel că nu mai sunt în vigoare.
C U R T E A,

având în vedere actele și lucrările dosarelor, constată
următoarele:
Prin încheierile din 23 iunie 2009 și 30 iulie 2009, pronunțate
în dosarele nr. 2.466/62/2009, nr. 2.281/62/2009 și
nr. 3.224/62/2009 Tribunalul Brașov — Secția civilă a sesizat
Curtea Constituțională cu excepția de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ, ale art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, ale art. 2 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență a
Guvernului nr. 41/2009 privind unele măsuri în domeniul
salarizării personalului din sectorul bugetar pentru
perioada mai—decembrie 2009. Excepția a fost ridicată de
Sindicatul Învățământului Preuniversitar ăDiaconul Coresi” din
județul Brașov cu prilejul soluționării unor cauze având ca obiect
drepturi bănești.
Prin Încheierea din 25 iunie 2009, pronunțată în Dosarul
nr. 2.944/86/2009, Tribunalul Suceava — Secția civilă a
sesizat Curtea Constituțională cu excepția de neconstituționalitate a dispozițiilor art. I pct. 2 și 3 din Ordonanța de
urgență a Guvernului nr. 151/2008, ale art. 2 și 3 din
Ordonanța de urgență a Guvernului nr. 1/2009 și ale art. 2
și 3 din Ordonanța de urgență a Guvernului nr. 31/2009.
Excepția a fost ridicată de Sindicatul Salariaților din
Învățământul Preuniversitar Suceava cu prilejul soluționării unor
cauze având ca obiect drepturi bănești.
Prin Încheierea din 9 iunie 2009, pronunțată în Dosarul
nr. 1.635/97/2009, Tribunalul Hunedoara — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. I pct. 2
și 3 din Ordonanța de urgență a Guvernului nr. 151/2008
pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ, ale art. 2 și 3 din
Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul
bugetar, ale art. 2 și 3 din Ordonanța de urgență a
Guvernului nr. 31/2009 privind unele măsuri în domeniul

MONITORUL OFICIAL AL ROMÂNIEI, PARTEA I, Nr. 346/26.V.2010
salarizării personalului din sectorul bugetar și ale art. 2 din
Ordonanța de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie 2009.
Excepția a fost ridicată de Sindicatul Învățământului
Preuniversitar din județul Hunedoara cu prilejul soluționării unor
cauze având ca obiect drepturi bănești.
Prin Încheierea din 10 august 2009, pronunțată în Dosarul
nr. 2.061/105/2009, Tribunalul Prahova — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 și 3 din Ordonanța
de urgență a Guvernului nr. 1/2009 și ale art. 2 și 3 din
Ordonanța de urgență a Guvernului nr. 31/2009. Excepția a
fost ridicată de Sindicatul Învățământului Valea Prahovei cu
prilejul soluționării unor cauze având ca obiect drepturi bănești.
În motivarea excepției de neconstituționalitate autorii
acesteia arată, în esență, că textele de lege criticate, care
modifică prevederile Legii nr. 221/2008 sub aspectul
cuantumului drepturilor salariale ce se acordă personalului din
învățământ, sunt contrare dispozițiilor art. 1 alin. (4) și (5),
art. 20, art. 41 alin. (2) și (5), art. 61 alin. (1), art. 102, art. 111
alin. (1), art. 115 alin. (4) și (6) și art. 141 din Constituție. În acest
sens, arată că modificarea succesivă pe calea ordonanțelor de
urgență a dispozițiilor dintr-o lege într-un domeniu privind
drepturi fundamentale ale cetățenilor a fost făcută în mod abuziv,
fără a fi existat o situație urgentă care să justifice această
reglementare, încălcându-se totodată principiul separației
puterilor în stat. De asemenea, au fost încălcate și prevederile
Legii fundamentale care stabilesc domeniul de reglementare al
ordonanțelor de urgență, întrucât sunt afectate dreptul la muncă
și dreptul la un nivel de trai decent. În plus, cu prilejul emiterii
acestor ordonanțe de urgență, Guvernul nu a consultat
federațiile semnatare ale contractului colectiv de muncă la nivel
de ramură, fiind astfel încălcate prevederile art. 41 alin. (5)
din Constituție. În sfârșit, consideră că sunt încălcate și
dispozițiile Legii fundamentale care consacră obligativitatea
respectării legilor, întrucât prin textele de lege criticate sunt
ignorate prevederile Legii învățământului nr. 84/1995 prin
care se arată că ăîn România învățământul constituie prioritate
națională”.
Tribunalul Brașov — Secția civilă, Tribunalul Suceava —
Secția civilă, Tribunalul Hunedoara — Secția litigii de
muncă și asigurări sociale și Tribunalul Prahova — Secția
civilă consideră că excepția de neconstituționalitate este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate este
inadmisibilă. În acest sens, arată că dispozițiile art. I pct. 2 și 3
din Ordonanța de urgență a Guvernului nr. 151/2008 și
dispozițiile art. 2 și 3 din Ordonanța de urgență a Guvernului
nr. 1/2009 au fost constatate ca fiind neconstituționale de către
Curtea Constituțională prin Decizia nr. 842/2009 și Decizia
nr. 989/2009. Considerentele din cuprinsul deciziilor amintite
sunt aplicabile mutatis mutandis și în cazul dispozițiilor art. 2 din
Ordonanța de urgență a Guvernului nr. 31/2009, precum și al
dispozițiilor art. 2 din Ordonanța de urgență a Guvernului
nr. 41/2009, având în vedere că majorările salariale preconizate
prin Legea nr. 221/2008 nu au fost acordate nici în anul 2009, în
discordanță cu voința Parlamentului. În consecință, întrucât

7

Curtea a constatat printr-o decizie anterioară neconstituționalitatea dispozițiilor legale criticate, potrivit art. 29 alin. (3)
din Legea nr. 47/1992, acestea nu mai pot face obiectul unei
excepții de neconstituționalitate, operând o cauză de
inadmisibilitate, în temeiul alin. (6) al art. 29 din aceeași lege.
Avocatul Poporului, amintind că prin Decizia nr. 989/2009
Curtea Constituțională a admis excepția de neconstituționalitate
a prevederilor art. I pct. 2 și 3 din Ordonanța de urgență a
Guvernului nr. 151/2008 și ale art. 2 și 3 din Ordonanța de
urgență a Guvernului nr. 1/2009, consideră că excepția de
neconstituționalitate este inadmisibilă. Cât privește critica de
neconstituționalitate a art. 2 din Ordonanța de urgență a
Guvernului nr. 31/2009 și a dispozițiilor art. 2 din Ordonanța de
urgență a Guvernului nr. 41/2009, arată că actele normative
succesive de modificare sau completare sunt lovite de același
viciu de neconstituționalitate în măsura în care confirmă soluția
legislativă declarată neconstituțională din punct de vedere
intrinsec sau extrinsec. O atare soluție se impune și pentru că
viciul de neconstituționalitate stabilit de instanța de contencios
constituțional trebuie eliminat și nu perpetuat prin actele
normative succesive de modificare și completare.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctele de vedere ale Guvernului și
Avocatului Poporului, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008.
Obiectul excepției de neconstituționalitate îl constituie și
dispozițiile art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 60 din 30 ianuarie 2009.
De asemenea, obiectul excepției de neconstituționalitate îl
constituie și dispozițiile art. 2 și 3 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar, publicată în
Monitorul Oficial al României, Partea I, nr. 211 din 1 aprilie 2009.
În sfârșit, obiectul excepției de neconstituționalitate îl
constituie și prevederile art. 2 din Ordonanța de urgență a
Guvernului nr. 41/2009 privind unele măsuri în domeniul
salarizării personalului din sectorul bugetar pentru perioada
mai—decembrie 2009, publicată în Monitorul Oficial al
României, Partea I, nr. 286 din 30 aprilie 2009.
Autorii excepției consideră că textele de lege criticate sunt
contrare următoarelor texte din Constituție: art. 1 alin. (4) și (5)
care consacră principiul separației și echilibrului puterilor în stat
și obligația respectării Constituției, a supremației sale și a legilor,

8

MONITORUL OFICIAL AL ROMÂNIEI, PARTEA I, Nr. 346/26.V.2010

art. 20 alin. (1) referitor la tratatele internaționale privind
drepturile omului, art. 41 privind dreptul la muncă, art. 47 alin. (1)
privind nivelul de trai, art. 61 alin. (1) prin care se consacră rolul
de unică autoritate legiuitoare a țării ce revine Parlamentului,
art. 102 alin. (1) privind rolul Guvernului, art. 111 alin. (1) privind
informarea Parlamentului și art. 115 alin. (4) și (6) referitor la
condițiile și domeniile în care pot fi adoptate ordonanțele de
urgență de către Guvern.
Examinând excepția de neconstituționalitate, Curtea
constată că, prin Decizia nr. 842 din 2 iunie 2009, publicată în
Monitorul Oficial al României, Partea I, nr. 464 din 6 iulie 2009,
și prin Decizia nr. 989 din 30 iunie 2009, publicată în Monitorul
Oficial al României, Partea I, nr. 531 din 31 iulie 2009, Curtea
Constituțională a admis excepția de neconstituționalitate privind
dispozițiile art. I pct. 2 și 3 din Ordonanța de urgență a
Guvernului nr. 151/2008 și ale art. 2 și 3 din Ordonanța de
urgență a Guvernului nr. 1/2009.
Așa fiind, Curtea constată că, în acord cu dispozițiile art. 29
alin. (3) și (6) din Legea nr. 47/1992, excepția de
neconstituționalitate a textelor de lege mai sus amintite este
inadmisibilă.
Cât privește dispozițiile art. 2 din Ordonanța de urgență a
Guvernului nr. 31/2009 și ale art. 2 din Ordonanța de urgență a
Guvernului nr. 41/2009, Curtea reține că acestea completau,
respectiv modificau dispoziții ale Ordonanței Guvernului
nr. 15/2008 privind creșterile salariale ce se vor acorda în anul
2008 și în anul 2009 personalului din învățământ, publicată în

Monitorul Oficial al României, Partea I, nr. 82 din 1 februarie
2008. Acest din urmă act normativ a fost abrogat prin dispozițiile
art. 48 alin. (1) pct. 16 din partea a III-a, cap. VI din Legea-cadru
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009. Actul normativ abrogator
se referă, printre altele, și la salarizarea personalului didactic,
dar, având în vedere că susținerile autorului excepției privesc
modificarea neconstituțională prin intermediul unor ordonanțe
de urgență a unor domenii ce au fost inițial prevăzute prin lege,
Curtea apreciază că obiectul criticii nu se mai conservă.
Pentru aceste motive, având în vedere dispozițiile art. 29
alin. (1) și (6) din Legea nr. 47/1992, precum și data la care
Curtea Constituțională a fost sesizată cu excepția de
neconstituționalitate, Curtea constată că excepția de
neconstituționalitate a prevederilor art. 2 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009 a devenit inadmisibilă.
În sfârșit, în baza aceluiași temei legal, excepția de
neconstituționalitate este inadmisibilă și în ceea ce privește
dispozițiile art. 3 din Ordonanța de urgență a Guvernului
nr. 31/2009, care a fost abrogat prin dispozițiile art. 3 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, publicată în Monitorul
Oficial al României, Partea I, nr. 286 din 30 aprilie 2009.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. I pct. 2 și 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale ce se
vor acorda în anul 2008 personalului din învățământ, ale art. 2 și 3 din Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul bugetar și ale art. 3 din Ordonanța de urgență a Guvernului nr. 31/2009
privind unele măsuri în domeniul salarizării personalului din sectorul bugetar, excepție ridicată de Sindicatul Învățământului
Preuniversitar ăDiaconul Coresi” din județul Brașov în dosarele nr. 2.466/62/2009, nr. 2.281/62/2009 și nr. 3.224/62/2009 ale
Tribunalului Brașov — Secția civilă, de Sindicatul Salariaților din Învățământul Preuniversitar Suceava în Dosarul nr. 2.944/86/2009
al Tribunalului Suceava — Secția civilă, de Sindicatul Învățământului Preuniversitar din județul Hunedoara în Dosarul
nr. 1.635/97/2009 al Tribunalului Hunedoara — Secția litigii de muncă și asigurări sociale și de Sindicatul Învățământului din Valea
Prahovei în Dosarul nr. 2.061/105/2009 al Tribunalului Prahova — Secția civilă.
2. Respinge, ca devenită inadmisibilă, excepția de neconstituționalitate a prevederilor art. 2 din Ordonanța de urgență a
Guvernului nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada
mai—decembrie 2009, excepție ridicată de aceiași autori în aceleași dosare.
Definitivă și general obligatorie.
Pronunțată în ședința publică din data de 23 martie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 346/26.V.2010

9

CURTEA CONSTITUȚIONALĂ

D E C I Z I A Nr. 317
din 23 martie 2010

referitoare la excepția de neconstituționalitate a dispozițiilor art. 286, 287 și 288
din Legea nr. 53/2003 — Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă și ale art. 164 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 286, 287 și 288 din Codul muncii, ale art. 74,
75 și 77 din Legea nr. 168/1999 privind soluționarea conflictelor
de muncă și ale art. 164 din Codul de procedură civilă, excepție
ridicată de Societatea Comercială ăPetrom” — S.A. din București
în Dosarul nr. 1.344/87/2009 al Tribunalului Teleorman — Secția
conflicte de muncă, asigurări sociale și contencios administrativ
fiscal și care face obiectul Dosarului Curții Constituționale
nr. 6.926D/2009.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele nr.
7.305D/2009, nr. 7.309D/2009, nr. 7.652D/2009, n r .
7.672D/2009—nr. 7.674D/2009, nr. 7.709D/2009, n r .
7.760D/2009, nr. 7.761D/2009, nr. 7.794D/2009, n r.
7.851D/2009—nr. 7.855D/2009, nr. 7.857D/2009— n r.
7.862D/2009, nr. 7.869D/2009—nr. 7.873D/2009, nr.
7.920D/2009, nr. 7.921D/2009 și nr. 7.970D/2009, având ca
obiect excepția de neconstituționalitate a acelorași dispoziții de
lege ca în dosarul precedent, excepție ridicată de Societatea
Comercială ăPetrom” — S.A. din București în Dosarul
nr. 1.176/104/2009 al Tribunalului Olt — Secția civilă, în
d o s a r e l e n r. 1 . 1 6 0 / 11 8 / 2 0 0 9 , n r. 8 . 2 4 9 / 11 8 / 2 0 0 8 ,
n r. 8.247/118/2008, nr. 11.130/118/2008 și nr. 1.507/118/2009
ale Tribunalului Constanța — Secția civilă, în dosarele
n r. 46.191/3/2007, nr. 24.116/3/2008, nr. 41.648/3/2007,
nr. 4.583/87/2008 și nr. 36.018/3/2008 ale Curții de Apel
București — Secția a VII-a civilă și pentru cauze privind conflicte
de muncă și asigurări sociale, în dosarele nr. 241/40/2009 și
nr. 161/40/2009 ale Tribunalului Botoșani — Secția civilă și în
dosarele nr. 8.967/3/2008, nr. 13.048/3/2009, nr. 41.204/3/2008,
nr. 11.131/3/2009, nr. 41.370/3/2007, nr. 19.209/3/2008,
nr. 44.533/3/2008, nr. 32.424/3/2007, nr. 675/3/2008,
n r. 13.157/3/2009, nr. 1.389/3/2009, nr. 47.082/3/2008,
nr. 11.581/3/2009, nr. 11.575/3/2009, nr. 11.577/3/2009 și
11.571/3/2009 ale Tribunalului București — Secția a VIII-a
conflicte de muncă și asigurări sociale.

La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 6.926D/2009, nr. 7.305D/2009,
n r . 7.309D/2009, nr. 7.652D/2009, nr. 7.672D/2009—
nr. 7.674D/2009, nr. 7.709D/2009, nr. 7.760D/2009, nr. 7.761D/2009,
nr. 7.794D/2009, nr. 7.851D/2009—nr. 7.855D/2009, nr. 7.857D/2009—
nr. 7.862D/2009, nr. 7.869D/2009—nr. 7.873D/2009,
nr. 7.920D/2009, nr. 7.921D/2009 și nr. 7.970D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 7.305D/2009, nr. 7.309D/2009,
nr. 7.652D/2009, nr. 7.672D/2009—nr. 7.674D/2009, nr. 7.709D/2009,
nr. 7.760D/2009, nr. 7.761D/2009, nr. 7.794D/2009, nr. 7.851D/2009—
nr. 7.855D/2009, nr. 7.857D/2009—nr. 7.862D/2009, nr. 7.869D/2009—
nr. 7.873D/2009, nr. 7.920D/2009, nr. 7.921D/2009 și
nr. 7.970D/2009 la Dosarul nr. 6.926D/2009, care este primul
înregistrat.
Cauza este în stare de judecată.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 12 august 2009, pronunțată în Dosarul
nr. 1.344/87/2009, Tribunalul Teleorman — Secția conflicte
de muncă, asigurări sociale și contencios administrativ
fiscal a sesizat Curtea Constituțională cu excepția de
neconstituționalitate a dispozițiilor art. 286, 287 și 288 din
Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă.
Prin încheierea din 25 iunie 2009, pronunțată în Dosarul
nr. 1.176/104/2009, Tribunalul Olt — Secția civilă a sesizat
Curtea Constituțională cu excepția de neconstituționalitate
a dispozițiilor art. 286, 287 și 288 din Codul muncii, ale art. 74,
75 și 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă.
Prin încheierile din 12 august 2009, 4 și 23 septembrie 2009
și 7 octombrie 2009, pronunțate în dosarele nr. 1.160/118/2009,
nr. 8.249/118/2008, nr. 8.247/118/2008, nr. 11.130/118/2008 și
nr. 1.507/118/2009, Tribunalul Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 286, 287 și 288 din

10

MONITORUL OFICIAL AL ROMÂNIEI, PARTEA I, Nr. 346/26.V.2010

Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă.
Prin încheierile din 1, 2, 6, 13 și 14 octombrie 2009,
pronunțate în dosarele nr. 46.191/3/2007, nr. 24.116/3/2008,
nr. 41.648/3/2007, nr. 4.583/87/2008 și nr. 36.018/3/2008,
Curtea de Apel București — Secția a VII-a civilă și pentru
cauze privind conflicte de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 286, 287 și 288 din
Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă.
Prin încheierile din 1 și 30 septembrie 2009, pronunțate în
dosarele nr. 241/40/2009 și nr. 161/40/2009, Tribunalul
Botoșani — Secția civilă a sesizat Curtea Constituțională
cu excepția de neconstituționalitate a dispozițiilor art. 286,
287 și 288 din Codul muncii, ale art. 74, 75 și 77 din Legea
nr. 168/1999 privind soluționarea conflictelor de muncă și
ale art. 164 din Codul de procedură civilă.
Prin încheierile din 27 mai 2009, 3, 17, 19, 24, 25 și 26 iunie
2009, 5 și 8 octombrie 2009, pronunțate în dosarele nr. 8.967/3/2008,
nr. 13.048/3/2009, nr. 41.204/3/2008, nr. 11.131/3/2009,
nr. 41.370/3/2007, nr. 19.209/3/2008, nr. 44.533/3/2008,
n r. 32.424/3/2007, nr. 675/3/2008, nr. 13.157/3/2009,
n r. 1.389/3/2009, nr. 47.082/3/2008, nr. 11.581/3/2009,
nr. 11.575/3/2009, nr. 11.577/3/2009 și 11.571/3/2009,
Tribunalul București — Secția a VIII-a conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 286, 287
și 288 din Codul muncii, ale art. 74, 75 și 77 din Legea
nr. 168/1999 privind soluționarea conflictelor de muncă și
ale art. 164 din Codul de procedură civilă.
În toate aceste dosare, excepția a fost ridicată de Societatea
Comercială ăPetrom” — S.A. din București cu prilejul soluționării
unor acțiuni civile având ca obiect drepturi bănești.
În motivarea excepției de neconstituționalitate autorul
acesteia arată că aplicarea textelor de lege criticate și acordarea
unor termene de judecă la intervale de timp foarte scurte fac ca
de la data primirii citației și până la data termenului de judecată
să nu existe un interval suficient de timp pentru ca angajatorul
să își poată exercita în mod efectiv dreptul de apărare și să se
achite de sarcina probei ce îi revine potrivit dispozițiilor speciale
în materia dreptului muncii. Mai mult, prin aplicarea acestor texte
de lege, instanța are prerogativa, acordată de art. 288 din Codul
muncii și art. 77 din Legea nr. 168/1999, de a decădea
angajatorul din dreptul de a depune probe și de a formula
apărări. Așa fiind, consideră că dispozițiile de lege criticate sunt
neconstituționale în măsura în care se interpretează că se pot
aplica tale quale, printr-un formalism excesiv, fără a se avea în
vedere situațiile particulare care pot apărea pe parcursul
judecății litigiilor de muncă, aducându-se astfel atingere
substanței dreptului protejat și lipsindu-l de efectivitate prin
nerespectarea drepturilor la apărare și la un proces echitabil
recunoscute și protejate de Convenția Europeană a Drepturilor
Omului. În legătură cu aceste din urmă aspecte, arată că
principiul efectivității juridice presupune ca legiuitorul să asigure
adoptarea unor dispoziții legale eficiente care să fie coerente
(Cauza Unédic contra Franței — 2008), să evite paralelismul

legislativ (Cauza Katz contra României — 2009), să aibă vocația
de a respecta drepturile și libertățile fundamentale ale cetățenilor
și să aibă o aplicabilitate practică uniformă, pentru a se evita o
jurisprudență neuniformă (Cauza Santo Pinto contra Portugaliei —
2008). În continuare, arată că celeritatea soluționării cauzelor
nu trebuie să sacrifice reguli de procedură instituite de lege
pentru asigurarea unui proces echitabil și pentru garantarea
dreptului la apărare, în condițiile în care administrarea de probe
este componenta esențială a dreptului la apărare. În ceea ce
privește art. 164 din Codul de procedură civilă, arată că acesta
este neconstituțional, deoarece lasă la aprecierea instanței
posibilitatea conexării cauzelor în situațiile în care sunt
îndeplinite condițiile în care este cert că aplicarea acestei măsuri
va duce la o mai bună realizare a actului de înfăptuire a justiției,
o economisire de timp și cheltuieli, precum și o judecată unitară,
care toate duc, într-un final, la respectarea drepturilor esențiale
ale părților.
Tribunalul Teleorman — Secția conflicte de muncă,
asigurări sociale și contencios administrativ fiscal,
Tribunalul Olt — Secția civilă, Tribunalul Constanța —
Secția civilă, Curtea de Apel București — Secția a VII-a
civilă și pentru cauze privind conflicte de muncă și asigurări
sociale, Tribunalul Botoșani — Secția civilă și Tribunalul
București — Secția a VIII-a conflicte de muncă și asigurări
sociale consideră că textele de lege criticate nu sunt contrare
dispozițiilor constituționale invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 286, 287 și 288 din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, cu modificările și completările ulterioare,
dispoziții potrivit cărora:
— Art. 286: ă(1) Cererile referitoare la soluționarea
conflictelor de muncă se judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287: ăSarcina probei în conflictele de muncă revine
angajatorului, acesta fiind obligat să depună dovezile în
apărarea sa până la prima zi de înfățișare.”;

MONITORUL OFICIAL AL ROMÂNIEI, PARTEA I, Nr. 346/26.V.2010
— Art. 288: ăAdministrarea probelor se face cu respectarea
regimului de urgență, instanța fiind în drept să decadă din
beneficiul probei admise partea care întârzie în mod nejustificat
administrarea acesteia.”
Obiectul excepției de neconstituționalitate îl constituie și
prevederile art. 74, 75 și 77 din Legea nr. 168/1999 privind
soluționarea conflictelor de muncă, publicată în Monitorul Oficial
al României, Partea I, nr. 582 din 29 noiembrie 1999, cu
modificările și completările ulterioare, dispoziții potrivit cărora:
— Art. 74: ă(1) Cererile referitoare la soluționarea conflictelor
de drepturi se judecă în regim de urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75: ăÎn cazul în care sunt contestate măsuri unilaterale
dispuse de unitate, aceasta are obligația ca, până la prima zi de
înfățișare, să depună dovezile în baza cărora a luat măsura
respectivă.”;
— Art. 77: ă(1) În cazul în care judecata continuă,
administrarea probelor se va face cu respectarea regimului de
urgență al judecării conflictelor de drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”
De asemenea, obiect al excepției de neconstituționalitate îl
constituie dispozițiile art. 164 din Codul de procedură civilă,
potrivit cărora: ăPărțile vor putea cere întrunirea mai multor
pricini ce se află înaintea aceleiași instanțe sau instanțe
deosebite, de același grad, în care sunt aceleași părți sau chiar
împreună cu alte părți și al căror obiect și cauză au între dânsele
o strânsă legătură.

11

Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
Autorul excepției consideră că textele de lege criticate sunt
contrare următoarelor dispoziții din Constituție: art. 21 alin. (1)—(3)
privind accesul liber la justiție și dreptul la un proces echitabil,
art. 24 referitor la dreptul la apărare și art. 53 privind
restrângerea exercițiului unor drepturi sau al unor libertăți. De
asemenea, consideră că este încălcat și art. 6 paragraful 1 din
Convenția pentru apărarea drepturilor omului și a libertăților
fundamentale, care consacră dreptul la un proces echitabil.
Examinând excepția de neconstituționalitate, Curtea
constată că textele de lege criticate au mai constituit obiect al
excepției de neconstituționalitate, în raport cu aceleași critici și
aceleași texte din Constituție și din Convenția Europeană a
Drepturilor Omului. În acest sens, poate fi amintită Decizia
nr. 1.015 din 7 iulie 2009, publicată în Monitorul Oficial al
României, Partea I, nr. 547 din 6 august 2009, prin care Curtea
a analizat excepția de neconstituționalitate invocată de același
autor ca în prezenta cauză, cu privire la același obiect, decizie
prin care au fost respinse ca neîntemeiate criticile de
neconstituționalitate pentru considerentele acolo reținute.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 286, 287 și 288 din Codul muncii, ale art. 74, 75 și 77 din
Legea nr. 168/1999 privind soluționarea conflictelor de muncă și ale art. 164 din Codul de procedură civilă, excepție ridicată de
Societatea Comercială ăPetrom” — S.A. din București în Dosarul nr. 1.344/87/2009 al Tribunalului Teleorman — Secția conflicte
de muncă, asigurări sociale și contencios administrativ fiscal, în Dosarul nr. 1.176/104/2009 al Tribunalului Olt — Secția civilă, în
dosarele nr. 1.160/118/2009, nr. 8.249/118/2008, nr. 8.247/118/2008, nr. 11.130/118/2008 și nr. 1.507/118/2009 ale Tribunalului
Constanța — Secția civilă, în dosarele nr. 46.191/3/2007, nr. 24.116/3/2008, nr. 41.648/3/2007, nr. 4.583/87/2008 și
nr. 36.018/3/2008 ale Curții de Apel București — Secția a VII-a civilă și pentru cauze privind conflicte de muncă și asigurări sociale,
în dosarele nr. 241/40/2009 și nr. 161/40/2009 ale Tribunalului Botoșani — Secția civilă și în dosarele nr. 8.967/3/2008,
nr. 13.048/3/2009, nr. 41.204/3/2008, nr. 11.131/3/2009, nr. 41.370/3/2007, nr. 19.209/3/2008, nr. 44.533/3/2008, nr. 32.424/3/2007,
nr. 675/3/2008, nr. 13.157/3/2009, nr. 1.389/3/2009, nr. 47.082/3/2008, nr. 11.581/3/2009, nr. 11.575/3/2009, nr. 11.577/3/2009 și
11.571/3/2009 ale Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

12

MONITORUL OFICIAL AL ROMÂNIEI, PARTEA I, Nr. 346/26.V.2010
CURTEA CONSTITUȚIONALĂ

D E C I Z I A Nr. 398
din 13 aprilie 2010

referitoare la excepția de neconstituționalitate a prevederilor art. 14 alin. (1) și (4), art. 15
și art. 28 alin. (1) din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 14 alin. (1) și (4), art. 15 și art. 28 alin. (1) din
Legea contenciosului administrativ nr. 554/2004, excepție
ridicată de Societatea Comercială ăOviforest” — S.R.L. din
comuna Bistra în Dosarul nr. 2.320/107/2009 al Tribunalului Alba —
Secția comercială și contencios administrativ, care formează
obiectul Dosarului Curții Constituționale nr. 7.833D/2009.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că partea Agenția pentru Protecția Mediului
Alba a transmis un document prin care solicită judecarea în lipsă
și prin care precizează că achiesează la criticile formulate de
autorul excepției în motivarea acesteia.
Curtea dispune a se face apelul și în Dosarul nr. 7.954D/2009
având ca obiect aceeași excepție de neconstituționalitate,
ridicată de același autor în Dosarul nr. 2.321/107/2009 al
Tribunalului Alba — Secția comercială și contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 7.954D/2009 la Dosarul
nr. 7.833D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, precizând, în acest sens, că prevederile
criticate din Legea contenciosului administrativ nr. 554/2004 nu

sunt de natură să aducă atingere vreunuia dintre drepturile
fundamentale invocate de autorul acesteia.
C U R T E A,

având în vedere actele și lucrările dosarelor, constată
următoarele:
Prin încheierile nr. 853/CAF/2009 și 868/CAF/2009 din
14 octombrie 2009, pronunțate în dosarele nr. 2.320/107/2009
și nr. 2.321/107/2009, Tribunalul Alba — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 14
alin. (1) și (4), art. 15 și art. 28 alin. (1) din Legea
contenciosului administrativ nr. 554/2004. Excepțiile au fost
ridicate de Societatea Comercială ăOviforest” — S.R.L. din
comuna Bistra într-o cauză având ca obiect soluționarea cererii
de suspendare a executării unui act administrativ.
În motivările excepțiilor de neconstituționalitate se
susține, în esență, că textele de lege criticate instituie o
inegalitate între poziția părților, întrucât se distinge între
dispunerea aceleiași măsuri, respectiv suspendarea executării
actului administrativ atacat, în funcție de modalitatea de
introducere a cererii, prin acțiune separată sau prin acțiune
principală. Se arată că ăsuspendarea executării actului
administrativ până la pronunțarea instanței de fond nu este
suficientă și nici oportună, deoarece nu se pot exercita căile de
atac care să conducă la soluționarea definitivă și irevocabilă a
fondului cauzei și afectează astfel exercitarea dreptului la
apărare”.
Tribunalul Alba — Secția comercială și contencios
administrativ apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere asupra excepției de neconstituționalitate.
C U R T E A,

examinând încheierile de sesizare, susținerile părților, rapoartele
întocmite de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 346/26.V.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14 alin. (1) și (4), art. 15 și art. 28 alin. (1) din
Legea contenciosului administrativ nr. 554/2004, publicată în
Monitorul Oficial al României, Partea I, nr. 1.154 din 7 decembrie
2004, modificată prin Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007, care au următorul cuprins:
— Art. 14 alin. (1) și (4): ă(1) În cazuri bine justificate și pentru
prevenirea unei pagube iminente, după sesizarea, în condițiile
art. 7, a autorității publice care a emis actul sau a autorității
ierarhic superioare, persoana vătămată poate să ceară instanței
competente să dispună suspendarea executării actului
administrativ unilateral până la pronunțarea instanței de fond. În
cazul în care persoana vătămată nu introduce acțiunea în
anularea actului în termen de 60 de zile, suspendarea încetează
de drept și fără nicio formalitate.
...............................................................................................
(4) Hotărârea prin care se pronunță suspendarea este
executorie de drept. Ea poate fi atacată cu recurs în termen de
5 zile de la comunicare. Recursul nu este suspensiv de
executare.”;
— Art. 15: ă(1) Suspendarea executării actului administrativ
unilateral poate fi solicitată de reclamant, pentru motivele
prevăzute la art. 14, și prin cererea adresată instanței
competente pentru anularea, în tot sau în parte, a actului atacat.
În acest caz, instanța poate dispune suspendarea actului
administrativ atacat, până la soluționarea definitivă și irevocabilă
a cauzei. Cererea de suspendare se poate formula odată cu
acțiunea principală sau printr-o acțiune separată, până la
soluționarea acțiunii în fond.
(2) Dispozițiile art. 14 alin. (2)—(7) se aplică în mod
corespunzător.

13

(3) Hotărârea dată cererii de suspendare este executorie de
drept, iar introducerea recursului, potrivit art. 14 alin. (4), nu
suspendă executarea.”;
— Art. 28 alin. (1): ă(1) Dispozițiile prezentei legi se
completează cu prevederile Codului de procedură civilă, în
măsura în care nu sunt incompatibile cu specificul raporturilor
de putere dintre autoritățile publice, pe de o parte, și persoanele
vătămate în drepturile sau interesele lor legitime, pe de altă
parte. Compatibilitatea aplicării normelor de procedură civilă se
stabilește de instanță, cu prilejul soluționării cauzei.”
În opinia autorului excepțiilor, textele de lege criticate
contravin următoarelor dispoziții din Legea fundamentală:
art. 15 alin. (1) privind universalitatea legii, art. 16 alin. (1) și (2)
referitor la egalitatea în drepturi a cetățenilor în fața legii și a
autorităților publice, art. 21 alin. (1), (2) și (3) privind accesul
liber la justiție și dreptul părților la un proces echitabil și la
soluționarea cauzelor într-un termen rezonabil, art. 44 consacrat
dreptului de proprietate privată, art. 53 privind restrângerea
exercițiului unor drepturi sau al unor libertăți, art. 57 referitor la
exercitarea cu bună-credință a drepturilor și libertăților, art. 124
alin. (1) și (2) privind înfăptuirea justiției și ale art. 129 referitor
la folosirea căilor de atac.
Examinând excepția de neconstituționalitate, Curtea observă
că s-a mai pronunțat asupra prevederilor de lege criticate, prin
raportare la aceleași texte constituționale și din perspectiva unor
critici identice. Astfel, prin Decizia nr. 673 din 10 octombrie 2006,
publicată în Monitorul Oficial al României, Partea I, nr. 937 din
20 noiembrie 2006, a respins ca neîntemeiată excepția de
neconstituționalitate, pentru argumentele expuse în
considerentele acestei decizii. Întrucât nu au fost prezentate
elemente noi, care să justifice reconsiderarea acestei
jurisprudențe, soluția pronunțată cu acel prilej își păstrează
valabilitatea și în cauzele conexate de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 14 alin. (1) și (4), art. 15 și art. 28 alin. (1) din Legea
contenciosului administrativ nr. 554/2004, excepție ridicată de Societatea Comercială ăOviforest” — S.R.L. din comuna Bistra în
dosarele nr. 2.320/107/2009 și nr. 2.321/107/2009 ale Tribunalului Alba — Secția comercială și contencios administrativ.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

14

MONITORUL OFICIAL AL ROMÂNIEI, PARTEA I, Nr. 346/26.V.2010
CURTEA CONSTITUȚIONALĂ

D E C I Z I A Nr. 438
din 15 aprilie 2010

referitoare la excepția de neconstituționalitate a prevederilor Ordonanței de urgență a Guvernului
nr. 58/2008 pentru abrogarea art. 32 din Ordonanța de urgență a Guvernului nr. 67/2006
privind gestionarea fondurilor nerambursabile destinate finanțării politicii agricole comune
alocate de la Comunitatea Europeană, precum și a fondurilor de cofinanțare și prefinanțare
alocate de la bugetul de stat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 58/2008
pentru abrogarea art. 32 din Ordonanța de urgență a Guvernului
nr. 67/2006 privind gestionarea fondurilor nerambursabile
destinate finanțării politicii agricole comune alocate de la
Comunitatea Europeană, precum și a fondurilor de cofinanțare
și prefinanțare alocate de la bugetul de stat, excepție ridicată de
George Cosmin Petrescu, Veronica Vătășescu, Maria Cojocaru,
Carmen Sandu, Dănuț Iacob, Violeta Magdalena Mușat, Adrian
Turtoi, Claudiu Zaharescu, Radu Emil Miloevici, Emil Cătălin
Dracilă, Ileana Mirela Iordache, Călin Mihai Popa, Ionel Rontea,
Simona Mihaela Mustățea, Vasilică Cristian Ignat, Sorin Ștefan
Deca, Nicolae Oprisa, Mihai Gasparel, Viorel Mihalcioiu,
Constantin Badea, Laurențiu Heraru, Gheorghe Ridichie, Vasile
Mircea, Vasile Stanciu, Carmen Idorasi, Daniela Elena
Vorovenci, Bogdan Adrian Gemanari, Vlad Vasile Vieru, Vasile
Calance, Cătălin Florian, Tiberius Stan, Bogdan Galanton
Moroșan, Adrian Moian, Daniel Aelenei, Marius Laurențiu
Ghimpu, Dorel Marcel Preliceanu, Robert Paruschi, Ion
Popescu, Costel Ion, Maria Carmen Tudoran Sandu, Dana
Maria Trifu, Cornel Teodorescu, Virgil Iulian Pitu, Constantin
Cosmin Valnoiu, Dumitru Voicu, Gheorghița Gheorghe, Mircea
Gabriel Calotă, Costel Dolocan, George Constantinescu,
Cristian Macau, Mariana Gaborean, Ioana Preda, Raluca Elena
Domnescu, Mihai Olaru, Ruxandra Laura Ioana Salcianu,
Dragoș Ciprian Pahontu, Dan Achim, Maria Mirela Voica și Tinel
Gheorghe în Dosarul nr. 3.152/2/2009 al Curții de Apel București —
Secția a VIII-a contencios administrativ și fiscal.
La apelul nominal răspunde, pentru autorii excepției,
apărătorul ales cu delegație la dosar, domnul avocat Dumitru
Dobrev, membru al Baroului București. Se constată lipsa
celorlalte părți, față de care procedura de citare a fost legal
îndeplinită.

Cauza fiind în stare de judecată, președintele Curții acordă
cuvântul reprezentantului autorilor excepției. Acesta arată că
excepția de neconstituționalitate a devenit inadmisibilă, ca
urmare a pronunțării de către Curtea Constituțională a Deciziei
nr. 1.509/2009. Precizează că ăGuvernul a dezvoltat o practică
de paralizare a efectelor legilor edictate de Parlament care nu îi
face cinste”. Depune și note scrise cu privire la excepție.
Reprezentantul Ministerului Public pune concluzii de
respingere a excepției ca devenită inadmisibilă, ținând cont de
cele reținute de Curtea Constituțională prin aceeași decizie
invocată și de apărătorul autorilor excepției.
C U R T E A,

având în vedere actele și lucrările dosarului, constată
următoarele:
Prin Încheierea din 6 octombrie 2009, pronunțată în Dosarul
nr. 3.152/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului nr. 58/2008
pentru abrogarea art. 32 din Ordonanța de urgență a
Guvernului nr. 67/2006 privind gestionarea fondurilor
nerambursabile destinate finanțării politicii agricole
comune alocate de la Comunitatea Europeană, precum și a
fondurilor de cofinanțare și prefinanțare alocate de la
bugetul de stat.
Excepția de neconstituționalitate a fost ridicată de George
Cosmin Petrescu, Veronica Vătășescu, Maria Cojocaru, Carmen
Sandu, Dănuț Iacob, Violeta Magdalena Mușat, Adrian Turtoi,
Claudiu Zaharescu, Radu Emil Miloevici, Emil Cătălin Dracilă,
Ileana Mirela Iordache, Călin Mihai Popa, Ionel Rontea, Simona
Mihaela Mustățea, Vasilică Cristian Ignat, Sorin Ștefan Deca,
Nicolae Oprisa, Mihai Gasparel, Viorel Mihalcioiu, Constantin
Badea, Laurențiu Heraru, Gheorghe Ridichie, Vasile Mircea,
Vasile Stanciu, Carmen Idorasi, Daniela Elena Vorovenci,
Bogdan Adrian Gemanari, Vlad Vasile Vieru, Vasile Calance,
Cătălin Florian, Tiberius Stan, Bogdan Galanton Moroșan,
Adrian Moian, Daniel Aelenei, Marius Laurențiu Ghimpu, Dorel
Marcel Preliceanu, Robert Paruschi, Ion Popescu, Costel Ion,
Maria Carmen Tudoran Sandu, Dana Maria Trifu, Cornel
Teodorescu, Virgil Iulian Pitu, Constantin Cosmin Valnoiu,
Dumitru Voicu, Gheorghița Gheorghe, Mircea Gabriel Calotă,
Costel Dolocan, George Constantinescu, Cristian Macau,
Mariana Gaborean, Ioana Preda, Raluca Elena Domnescu,
Mihai Olaru, Ruxandra Laura Ioana Salcianu, Dragoș Ciprian

MONITORUL OFICIAL AL ROMÂNIEI, PARTEA I, Nr. 346/26.V.2010
Pahontu, Dan Achim, Maria Mirela Voica și Tinel Gheorghe
într-o cauză având ca obiect acordarea unor drepturi salariale.
În motivarea excepției de neconstituționalitate autorii
susțin că adoptarea ordonanței de urgență criticate nu a fost
motivată de necesitatea reglementării într-un domeniu în care
legiuitorul primar nu a intervenit, ci, dimpotrivă, de contracararea
unei măsuri de politică legislativă în domeniul salarizării
adoptată de Parlament. Caracterul intempestiv al adoptării
normei rezultă și din publicarea acesteia în Monitorul Oficial al
României, Partea I, cu o zi înainte de data fixată pentru
consultarea publică. Susțin că, prin emiterea Ordonanței de
urgență a Guvernului nr. 58/2008, Guvernul a încercat ăsă se
situeze într-o poziție opusă și conflictuală cu Parlamentul” și că,
astfel, ăse încalcă comportamentul constituțional loial,
comportament care rezultă din principiul separației și echilibrului
puterilor în stat”. Totodată, arată că delegarea legislativă ănu
implică dreptul executivului de a se opune legislativului, de a-l
contracara, intrând astfel într-un conflict constituțional”.
Ordonanța de urgență a Guvernului nr. 58/2008 contravine
art. 115 alin. (6) din Constituție, întrucât afectează dreptul
fundamental la salariu, dreptul la muncă și protecția socială a
acesteia și dreptul la un nivel de trai decent.
Curtea de Apel București — Secția a VIII-a contencios
administrativ și fiscal apreciază că adoptarea Ordonanței de
urgență a Guvernului nr. 58/2008 s-a făcut cu încălcarea
prevederilor art. 115 alin. (1) și (6) din Constituție, ca urmare a
depășirii limitelor delegării legislative și încălcării unor drepturi
câștigate, în ceea ce privește salariul, dreptul la muncă și la un
nivel de trai decent. De asemenea, consideră că prin această
depășire, a fost încălcat atât principiul separației puterilor în stat,
cât și dreptul fundamental la muncă și la protecție socială.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile reprezentantul autorilor
excepției, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 58/2008
pentru abrogarea art. 32 din Ordonanța de urgență a Guvernului
nr. 67/2006 privind gestionarea fondurilor nerambursabile
destinate finanțării politicii agricole comune alocate de la
Comunitatea Europeană, precum și a fondurilor de cofinanțare
și prefinanțare alocate de la bugetul de stat, publicată în
Monitorul Oficial al României, Partea I, nr. 361 din 12 mai 2008,

15

aprobată prin Legea nr. 51/2009, publicată în Monitorul Oficial al
României, Partea I, nr. 224 din 7 aprilie 2009.
În opinia autorilor excepției de neconstituționalitate, textele
de lege criticate contravin următoarelor dispoziții din Legea
fundamentală: art. 1 alin. (4) și (5) care consacră principiul
separației și echilibrului puterilor în stat și obligativitatea
respectării Constituției, a supremației sale și a legilor; art. 20
alin. (1) referitor la tratatele internaționale privind drepturile
omului; art. 41 alin. (4) care prevede egalitatea femeilor și a
bărbaților în ceea ce privește salariul cuvenit pentru muncă
egală; art. 61 alin. (1) care statuează că Parlamentul este unica
autoritate legiuitoare a țării; art. 102 alin. (1) privind rolul
Guvernului; art. 111 alin. (1) referitoare la informarea
Parlamentului de către Guvern și celelalte organe ale
administrației publice și art. 115 alin. (6) care reglementează
interdicțiile referitoare la emiterea de ordonanțe de urgență. De
asemenea, se mai invocă și următoarele reglementări
internaționale: art. 23 alin. (3) din Declarația Universală a
Drepturilor Omului; art. 7 lit. a) din Pactul internațional cu privire
la drepturile economice, sociale și culturale; Partea I pct. 4 și
Partea a II-a art. 4 din Carta socială europeană revizuită; art. 2
pct. 1 și art. 11 pct. 2 din Convenția nr. 95/1949 privind protecția
salariului, Convenția nr. 100/1951 privind egalitatea de
remunerare a mâinii de lucru masculine și a mâinii de lucru
feminine, pentru o muncă de valoare egală, și art. 2 pct. 1 din
Convenția nr. 131/1970 privind fixarea salariilor minime, în
special în ce privește țările în curs de dezvoltare.
Examinând excepția de neconstituționalitate, Curtea observă
că, prin Decizia nr. 1.509 din 12 noiembrie 2009, publicată în
Monitorul Oficial al României, Partea I, nr. 902 din 23 decembrie
2009, a mai exercitat controlul de constituționalitate asupra
ordonanței de urgență ce formează obiectul prezentei excepții,
prin prisma acelorași critici ca și cele formulate în cauza de față
și prin raportare la aceleași texte din Legea fundamentală. La
data pronunțării deciziei menționate, Curtea a constat că
excepția devenise inadmisibilă și a respins-o ca atare. Pentru a
decide astfel, Curtea a reținut că Ordonanța de urgență a
Guvernului nr. 58/2008, al cărei unic scop a fost acela de a
abroga art. 3 2 din Ordonanța de urgență a Guvernului
nr. 67/2006, rămăsese fără obiect de reglementare, aceasta din
urmă fiind abrogată în întregime, — prin art. 37 din Ordonanța
de urgență a Guvernului nr. 74/2009 —, însuși actul normativ
din care făcea parte articolul abrogat, ceea ce echivalează cu o
abrogare implicită. Or, potrivit art. 29 alin. (1) din Legea
nr. 47/1992, Curtea Constituțională decide asupra excepțiilor
ridicate în fața instanțelor judecătorești sau de arbitraj comercial
privind neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare.
În cauza de față, prin raportare la momentul ridicării
excepției, ulterior publicării în Monitorul Oficial al României,
Partea I, a Ordonanței de urgență a Guvernului nr. 74/2009,
excepția urmează să fie respinsă ca inadmisibilă, textul de lege
criticat nefiind în vigoare la data pronunțării încheierii de
sesizare a Curții Constituționale.

16

MONITORUL OFICIAL AL ROMÂNIEI, PARTEA I, Nr. 346/26.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor Ordonanței de urgență a Guvernului nr. 58/2008
pentru abrogarea art. 32 din Ordonanța de urgență a Guvernului nr. 67/2006 privind gestionarea fondurilor nerambursabile destinate
finanțării politicii agricole comune alocate de la Comunitatea Europeană, precum și a fondurilor de cofinanțare și prefinanțare
alocate de la bugetul de stat, excepție ridicată de George Cosmin Petrescu, Veronica Vătășescu, Maria Cojocaru, Carmen Sandu,
Dănuț Iacob, Violeta Magdalena Mușat, Adrian Turtoi, Claudiu Zaharescu, Radu Emil Miloevici, Emil Cătălin Dracilă, Ileana Mirela
Iordache, Călin Mihai Popa, Ionel Rontea, Simona Mihaela Mustățea, Vasilică Cristian Ignat, Sorin Ștefan Deca, Nicolae Oprisa,
Mihai Gasparel, Viorel Mihalcioiu, Constantin Badea, Laurențiu Heraru, Gheorghe Ridichie, Vasile Mircea, Vasile Stanciu, Carmen
Idorasi, Daniela Elena Vorovenci, Bogdan Adrian Gemanari, Vlad Vasile Vieru, Vasile Calance, Cătălin Florian, Tiberius Stan,
Bogdan Galanton Moroșan, Adrian Moian, Daniel Aelenei, Marius Laurențiu Ghimpu, Dorel Marcel Preliceanu, Robert Paruschi,
Ion Popescu, Costel Ion, Maria Carmen Tudoran Sandu, Dana Maria Trifu, Cornel Teodorescu, Virgil Iulian Pitu, Constantin Cosmin
Valnoiu, Dumitru Voicu, Gheorghița Gheorghe, Mircea Gabriel Calotă, Costel Dolocan, George Constantinescu, Cristian Macau,
Mariana Gaborean, Ioana Preda, Raluca Elena Domnescu, Mihai Olaru, Ruxandra Laura Ioana Salcianu, Dragoș Ciprian Pahontu,
Dan Achim, Maria Mirela Voica și Tinel Gheorghe în Dosarul nr. 3.152/2/2009 al Curții de Apel București — Secția a VIII-a
contencios administrativ și fiscal.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 346/26.V.2010 conține 16 pagini.

Prețul: 3,20 lei

&JUYDGY|443327]
ISSN 1453—4495

