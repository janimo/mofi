Anul 178 (XXII) — Nr. 460

PARTEA I

LEGI, DECRETE, HOTĂRÂRI ȘI ALTE ACTE

Marți, 6 iulie 2010

SUMAR

Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 599 din 4 mai 2010 referitoare la excepția de
neconstituționalitate a dispozițiilor art. 133 alin. (1) din
Legea nr. 31/1990 privind societățile comerciale și ale
art. 581 alin. 1 și 4 din Codul de procedură civilă ......
Decizia nr. 629 din 11 mai 2010 referitoare la excepția de
neconstituționalitate a dispozițiilor art. 45 alin. (2) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................
Decizia nr. 633 din 11 mai 2010 referitoare la excepția de
neconstituționalitate a prevederilor art. 1 și art. 7
alin. 11 din Legea nr. 10/2001 privind regimul juridic al
unor imobile preluate în mod abuziv în perioada
6 martie 1945—22 decembrie 1989 ..........................
Decizia nr. 669 din 18 mai 2010 referitoare la excepția de
neconstituționalitate a art. 64 alin. (1) din Ordonanța
de urgență a Guvernului nr. 195/2002 privind circulația
pe drumurile publice ..................................................

Pagina

555.
2–3

556.
557.

3–5

558.
559.

5–7

560.
566.

7–8

— Hotărâre privind aprobarea stemei comunei
Vlădești, județul Vâlcea ..............................................

9

— Hotărâre privind aprobarea stemei orașului
Zimnicea, județul Teleorman ......................................

10

— Hotărâre privind aprobarea stemei comunei
Modelu, județul Călărași ............................................

11

— Hotărâre privind aprobarea stemei comunei Agigea,
județul Constanța ......................................................

12

— Hotărâre privind aprobarea stemelor comunelor
Ciulnița și Mihail Kogălniceanu, județul Ialomița ........

13–14

— Hotărâre privind aprobarea stemei orașului
Sărmașu, județul Mureș ............................................

14–15

— Hotărâre privind aprobarea stemei orașului Negrești,
județul Vaslui ..............................................................

15–16

2

MONITORUL OFICIAL AL ROMÂNIEI, PARTEA I, Nr. 460/6.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 599
din 4 mai 2010

referitoare la excepția de neconstituționalitate a dispozițiilor art. 133 alin. (1) din Legea nr. 31/1990
privind societățile comerciale și ale art. 581 alin. 1 și 4 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 133 alin. (1) din Legea nr. 31/1990 privind
societățile comerciale și ale art. 581 alin. 1 și 4 din Codul de
procedură civilă, excepție ridicată de Societatea Comercială
ăAstra” — S.A. în Dosarul nr. 1.417/1.259/2009 al Tribunalului
Comercial Argeș.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 17 noiembrie 2009, pronunțată în Dosarul
nr. 1.417/1.259/2009, Tribunalul Comercial Argeș a sesizat
Curtea Constituțională cu excepția de neconstituționalitate
a prevederilor art. 133 alin. (1) din Legea nr. 31/1990 privind
societățile comerciale și ale art. 581 alin. 1 și 4 din Codul de
procedură civilă.
Excepția a fost ridicată de Societatea Comercială ăAstra” —
S.A. într-un dosar având ca obiect o ordonanță președințială.
În motivarea excepției de neconstituționalitate autorul
consideră că procedura ordonanței președințiale este
discriminatorie față de justițiabilii care urmează procedura
obișnuită, este prea sumară și nu asigură desfășurarea unui
proces echitabil și exercitarea dreptului la apărare. De
asemenea, dispozițiile criticate nu sunt suficient de predictibile,
iar prin aplicarea lor se ajunge la încălcarea dreptului de
proprietate.
Tribunalul Comercial Argeș apreciază că dispozițiile legale
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate a
dispozițiilor art. 133 alin. (1) din Legea nr. 31/1990 privind
societățile comerciale și ale art. 581 alin. 1 și 4 din Codul de
procedură civilă este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 133 alin. (1) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, și ale
art. 581 alin. 1 și 4 din Codul de procedură civilă, prevederi care
au următorul conținut:
— Art. 133 alin. (1) din Legea nr. 31/1990: ăOdată cu
intentarea acțiunii în anulare, reclamantul poate cere instanței,
pe cale de ordonanță președințială, suspendarea executării
hotărârii atacate.”;
— Art. 581 alin. 1 și 4: ăInstanța va putea să ordone măsuri
vremelnice în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări. [...]
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 referitoare la tratatele internaționale privind
drepturile omului, art. 21 alin. (1) și (3) privind liberul acces la
justiție, art. 24 privind dreptul la apărare și art. 44 privind dreptul
de proprietate privată.
Examinând excepția, Curtea constată că s-a mai pronunțat
asupra dispozițiilor art. 581 din Codul de procedură civilă prin
Decizia nr. 555 din 6 iulie 2006, publicată în Monitorul Oficial al
României, Partea I, nr. 683 din 9 august 2006, prin raportare la
critici asemănătoare, constatând că sunt constituționale.
Curtea a reținut cu această ocazie că prin procedura de
urgență instituită de art. 581 din Codul de procedură civilă nu se
îngrădește dreptul oricărei persoane de a se adresa justiției
pentru apărarea drepturilor, a libertăților și a intereselor sale
legitime și, implicit, dreptul la un proces echitabil. Dimpotrivă,
prin această procedură se creează o posibilitate în plus pentru
cel vătămat într-un drept legitim de a se adresa justiției, prin
cerere de ordonanță președințială, și aceasta în cazuri grabnice,
pentru păstrarea unui drept care s-ar păgubi prin întârziere,
pentru prevenirea unei pagube iminente și care nu s-ar putea
repara, precum și pentru înlăturarea piedicilor ce s-ar ivi cu
prilejul unei executări. Totodată, posibilitatea atacării cu recurs
a ordonanței președințiale, ca și cea a contestării executării
acesteia, prevăzută de art. 582 din Codul de procedură civilă,
constituie un argument suplimentar în sensul deplinei respectări
a dreptului la apărare.
În ceea ce privește excepția de neconstituționalitate a
dispozițiilor art. 133 alin. (1) din Legea nr. 31/1990, Curtea reține
că prin Decizia nr. 209 din 14 aprilie 2005, publicată în Monitorul

MONITORUL OFICIAL AL ROMÂNIEI, PARTEA I, Nr. 460/6.VII.2010
Oficial al României, Partea I, nr. 528 din 22 iunie 2005, a statuat
că dispozițiile art. 133 alin. (1) și (2) din Legea nr. 31/1990 sunt
norme de procedură a căror stabilire este, potrivit prevederilor
art. 126 alin. (2) din Constituție, de competența autorității
legiuitoare. Curtea a constatat, de asemenea, că dispozițiile de
lege criticate permit instanței de judecată ca, ținând seama de
circumstanțele cauzei, să aprecieze asupra caracterului
eventual șicanatoriu al cererii de suspendare a hotărârii adunării
generale a acționarilor contestată și să stabilească o cauțiune
de natură să descurajeze cererile nefundamentate sau
exercitarea cu rea-credință a drepturilor procesuale. De
asemenea, Curtea a mai reținut că depunerea cauțiunii

3

constituie o garanție, în sensul că, în urma respingerii acțiunii în
anulare a hotărârilor luate de adunarea generală a acționarilor,
partea interesată va putea cere și obține despăgubiri pentru
pagubele suferite datorită întârzierii executării hotărârii
respective. În consecință, Curtea a constatat că prevederile
legale criticate nu sunt contrare dispozițiilor constituționale ale
art. 44 alin. (1) și (2) teza întâi din Constituție.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 133 alin. (1) din Legea nr. 31/1990 privind
societățile comerciale și ale art. 581 alin. 1 și 4 din Codul de procedură civilă, excepție ridicată de Societatea Comercială ăAstra” —
S.A. în Dosarul nr. 1.417/1.259/2009 al Tribunalului Comercial Argeș.
Definitivă și general obligatorie.
Pronunțată în ședința publică din data de 4 mai 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 629
din 11 mai 2010

referitoare la excepția de neconstituționalitate a dispozițiilor art. 45 alin. (2) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 45 alin. (1)—(4) din Legea nr. 10/2001 privind

regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de
Societatea Comercială ăEuromar Impex” — S.R.L. din Daia,
județul Giurgiu, în Dosarul nr. 2.075/122/2008 al Tribunalului
Giurgiu — Secția civilă.
La apelul nominal se prezintă avocatul Aurel Maticiuc pentru
autorul excepției. Lipsesc celelalte părți, față de care procedura
de citare este legal îndeplinită.
Având cuvântul pe fond, reprezentantul autorului excepției
solicită admiterea acesteia. În acest sens, arată că dispozițiile de
lege criticate au ca efect deposedarea nejustificată și fără
despăgubire a unui proprietar care a dobândit un bun imobil cu

4

MONITORUL OFICIAL AL ROMÂNIEI, PARTEA I, Nr. 460/6.VII.2010

bună-credință, în condiții legale. Astfel, are loc o nouă
naționalizare, contrară prevederilor Legii fundamentale.
Reprezentantul Ministerului Public, invocând jurisprudența în
materie a Curții Constituționale, prin Decizia nr. 69/2003, pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 9 aprilie 2009, pronunțată în Dosarul
nr. 2.075/122/2008, Tribunalul Giurgiu — Secția civilă a sesizat
Curtea Constituțională cu excepția de neconstituționalitate a
dispozițiilor art. 45 alin. (1)—(4) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989.
Excepția a fost ridicată de Societatea Comercială ăEuromar
Impex” — S.R.L. din Daia, județul Giurgiu, într-o cauză civilă
având ca obiect anularea unui contract de vânzare-cumpărare
a unui imobil.
În motivarea excepției de neconstituționalitate autorul
acesteia susține, în esență, că textele de lege criticate contravin
dispozițiilor art. 41 și art. 44 alin. (3) din Constituție, întrucât, în
temeiul lor, sunt anulate contracte de vânzare-cumpărare
încheiate cu bună-credință, în formă autentică, cu respectarea
tuturor condițiilor de legalitate și publicitate imobiliară. Astfel, prin
deposedarea nejustificată și fără despăgubire a unui proprietar
care a dobândit un bun imobil cu respectarea tuturor condițiilor
de valabilitate a actelor translative de proprietate, se ajunge
practic la o nouă naționalizare a bunului respectiv. Pentru
aceleași rațiuni consideră că este încălcat și principiul securității
raporturilor juridice legal stabilite între părți.
Tribunalul Giurgiu — Secția civilă consideră că excepția
de neconstituționalitate nu este întemeiată. În acest sens, arată
că, potrivit dispozițiilor art. 126 din Constituție, legiuitorul este în
drept să reglementeze competența instanțelor judecătorești și
să modifice, pentru viitor, aceste reglementări, în funcție de noi
rațiuni pe care le are în vedere, în considerarea unor situații
deosebite. În acest spirit, măsura prevăzută de dispozițiile legale
criticate urmărește asigurarea celerității actului de justiție în
materia proprietății.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 45 alin. (1)—(4)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—

22 decembrie 1989, republicată în Monitorul Oficial al României,
Partea I, nr. 798 din 2 septembrie 2005.
Analizând motivarea excepției de neconstituționalitate, așa
cum a fost formulată de autorul acesteia, dar și încheierea prin
care Tribunalul Giurgiu – Secția civilă a sesizat instanța de
contencios constituțional cu excepția de neconstituționalitate,
Curtea constată că, în realitate, critica de neconstituționalitate
are în vedere doar dispozițiile alin. (2) și (3) ale art. 45 din Legea
nr. 10/2001, în redactarea anterioară modificărilor aduse acestei
legi prin art. I pct. 10 și 12 din Legea nr. 1/2009 pentru
modificarea și completarea Legii nr. 10/2001, publicată în
Monitorul Oficial al României, Partea I, nr. 63 din 3 februarie
2009. Prin acest din urmă act normativ, prevederile art. 45
alin. (2) din Legea nr. 10/2001 au fost modificate, păstrându-se
soluția legislativă criticată, în timp ce prevederile alin. (3) al
aceluiași articol au fost abrogate, dându-se curs celor constate
de Curtea Constituțională prin Decizia nr. 98 din 21 martie 2002,
publicată în Monitorul Oficial al României, Partea I, nr. 301 din
8 mai 2002.
În aceste condiții, Curtea reține ca obiect al excepției de
neconstituționalitate dispozițiile art. 45 alin. (2) din Legea
nr. 10/2001, având în prezent următoarea redactare: ăActele
juridice de înstrăinare, inclusiv cele făcute în cadrul procesului
de privatizare, având ca obiect imobile preluate fără titlu valabil,
considerate astfel anterior intrării în vigoare a Legii nr. 213/1998,
cu modificările și completările ulterioare, sunt lovite de nulitate
absolută, în afară de cazul în care actul a fost încheiat cu bunăcredință.”
Autorul excepției consideră că acest text de lege contravine
dispozițiilor art. 41 și art. 44 alin. (3) din Constituție, referitoare
la muncă și protecția socială a muncii și expropriere.
Examinând excepția de neconstituționalitate, Curtea
constată că aspectele invocate de autorul excepției referitoare
la încălcarea dispozițiilor Legii fundamentale privind dreptul de
proprietate au mai fost analizate de Curte și cu alte prilejuri.
Astfel, prin Decizia nr. 69 din 18 februarie 2003, publicată în
Monitorul Oficial al României, Partea I, nr. 226 din 3 aprilie 2003,
Curtea, respingând ca neîntemeiată excepția de
neconstituționalitate, a reținut că ăprin consacrarea buneicredințe ca o cauză de asanare a nulității absolute a actelor de
înstrăinare a imobilelor preluate fără titlu valabil, legiuitorul a
înțeles ca în conflictul de interese legitime dintre adevăratul
proprietar și subdobânditorul de bună-credință al bunului său
imobil să fie preferat cel din urmă. Recunoașterea prevalenței
interesului subdobânditorului de bună-credință a fost impusă de
rațiuni care vizează asigurarea securității circuitului civil și
stabilitatea raporturilor juridice. Din punct de vedere juridic
soluția se fundamentează pe principiul validității aparenței în
drept, a cărui esență este exprimată prin adagiul error communis
facit jus.”
Curtea apreciază că cele reținute de instanța de contencios
constituțional în decizia amintită răspund întru totul argumentelor
invocate de autorul excepției în prezenta cauză, neintervenind
elemente noi de natură a justifica reconsiderarea jurisprudenței
în materie a instanței de contencios constituțional.
În ceea ce privește invocarea de către autorul excepției a
neconstituționalității textului de lege criticat în raport cu
prevederile art. 41 din Legea fundamentală, Curtea constată că
aceste dispoziții constituționale, prin conținutul lor, referitor la
dreptul la muncă și protecția socială a muncii, nu își găsesc
incidență în cauză. De altfel, această critică de
neconstituționalitate nici nu este motivată.

MONITORUL OFICIAL AL ROMÂNIEI, PARTEA I, Nr. 460/6.VII.2010

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 45 alin. (2) din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945—22 decembrie 1989, excepție ridicată de Societatea Comercială
ăEuromar Impex” — S.R.L. din Daia, județul Giurgiu, în Dosarul nr. 2.075/122/2008 al Tribunalului Giurgiu — Secția civilă.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 633
din 11 mai 2010

referitoare la excepția de neconstituționalitate a prevederilor art. 1 și art. 7 alin. 11
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1, art. 7 alin. 11 și art. 45 alin. 22 din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
excepție ridicată de Margot Munteanu în Dosarul
nr. 2.687/299/2005 al Tribunalului București — Secția a V-a
civilă.
La apelul nominal răspunde personal partea Ștefan Florențiu
Frînculescu. Lipsesc celelalte părți, față de care procedura de
citare a fost legal îndeplinită.
Cauza se află în stare de judecată. Partea prezentă solicită
respingerea excepției, apreciind că autorul are ca scop
tergiversarea cauzei.
Reprezentantul Ministerului Public pune concluzii de
respingere a excepției de neconstituționalitate a prevederilor
art. 1 și art. 7 alin. 11 din Legea nr. 10/2001, ca fiind
neîntemeiată, întrucât acestea nu contravin dispozițiilor
constituționale invocate de autorul excepției. În acest sens, face
referire la jurisprudența în materie a Curții. În continuare, pune
concluzii de respingere a excepției de neconstituționalitate a
prevederilor art. 45 alin. 22 din Legea nr. 10/2001, ca fiind

inadmisibilă, deoarece textul de lege criticat nu este reglementat
în cuprinsul Legii nr. 10/2001.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 334R din 16 iunie 2009, pronunțată în
Dosarul nr. 3.782/2/2009, Curtea de Apel București — Secția
a IX-a civilă și pentru cauze privind proprietatea intelectuală
a admis recursul formulat împotriva încheierii prin care
Tribunalul București — Secția a V-a civilă a respins, ca
inadmisibilă, cererea de sesizare a Curții Constituționale cu
excepția de neconstituționalitate a prevederilor art. 1, art. 7
alin. 11 și art. 45 alin. 22 din Legea nr. 10 din 8 februarie 2001
privind regimul juridic al unor imobile preluate în mod
abuziv în perioada 6 martie 1945—22 decembrie 1989 și a
sesizat Curtea Constituțională cu soluționarea acestei
excepții.
Excepția de neconstituționalitate a fost ridicată de Margot
Munteanu într-o cauză civilă ce are ca obiect evacuare.
În motivarea excepției de neconstituționalitate autorul
acesteia susține că dispozițiile art. 1, 71 și 452 din Legea
nr. 10/2001, privitoare la valoarea și efectele contractului de
vânzare-cumpărare încheiat în conformitate cu prevederile Legii
nr. 112/1995, sunt neconstituționale în raport de art. 15 alin. (2)
și art. 21 alin. (1) din Constituție.
În acest sens, arată că Legea nr. 10/2001, adoptată ulterior
Legii nr. 112/1995, stabilește în cadrul textelor de lege invocate
condiții suplimentare pentru vânzarea către chiriași a
apartamentelor deținute de aceștia, condiții care, dacă nu sunt
îndeplinite, duc la nulitatea absolută a contractului de vânzarecumpărare încheiat în baza Legii nr. 112/1995. Susține că Legea

6

MONITORUL OFICIAL AL ROMÂNIEI, PARTEA I, Nr. 460/6.VII.2010

nr. 10/2001 modifică Legea nr. 112/1995, având, astfel, efect
retroactiv. Arată că, în speță, titlul de proprietate al autorului
excepției, fundamentat pe Legea nr. 112/1995, este contestat în
temeiul Legii nr. 10/2001.
Curtea de Apel București — Secția a IX-a civilă și pentru
cauze privind proprietatea intelectuală apreciază că excepția
de neconstituționalitate este neîntemeiată, arătând în acest sens
că dispozițiile de lege criticate reglementează o procedură
administrativă de restituire în natură sau echivalent a imobilelor
preluate în mod abuziv de către stat, împotriva deciziilor sau
dispozițiilor emise în acest sens existând calea contestației ce
urmează să se judece în fața instanței de judecată. Precizează
că normele de lege invocate nu exclud exercitarea unei acțiuni
în revendicare, formulată pe calea dreptului comun și că
prevederile art. 1, art. 71 și art. 452 din Legea nr. 10/2001 nu
încalcă dispozițiile art. 15 alin. (2) și art. 21 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate nu încalcă prevederile art. 15 alin. (2) din Constituție,
întrucât dispun pentru viitor și se aplică, de la data intrării lor în
vigoare, unor situații juridice în curs de derulare.
Apreciază că textele supuse controlului de constituționalitate
nu încalcă nici art. 21 din Legea fundamentală, deoarece
acestea reglementează o procedură administrativă de restituire
în natură sau prin echivalent a imobilelor preluate în mod abuziv
de către stat, împotriva deciziilor sau dispozițiilor emise în acest
sens existând calea contestației ce urmează să se judece în fața
instanței.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor art. 1, art. 7 alin. 11 și art. 45
alin. 22 din Legea nr. 10 din 8 februarie 2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată în Monitorul
Oficial al României, Partea I, nr. 798 din 2 septembrie 2005,
astfel cum a fost modificată și completată prin Legea nr. 1 din
30 ianuarie 2009, publicată în Monitorul Oficial al României,
Partea I, nr. 63 din 3 februarie 2009, și prin Ordonanța de
urgență a Guvernului nr. 209 din 22 decembrie 2005, publicată
în Monitorul Oficial al României, Partea I, nr. 1.194 din
30 decembrie 2005, având următorul conținut:
— Art. 1: ă(1) Imobilele preluate în mod abuziv de stat, de
organizațiile cooperatiste sau de orice alte persoane juridice în
perioada 6 martie 1945—22 decembrie 1989, precum și cele
preluate de stat în baza Legii nr. 139/1940 asupra rechizițiilor și
nerestituite în natură sau echivalent, când restituirea în natură
nu mai este posibilă, în condițiile prezentei legi.
(2) În cazurile în care restituirea în natură nu este posibilă se
vor stabili măsuri reparatorii prin echivalent. Măsurile reparatorii

prin echivalent vor consta în compensare cu alte bunuri sau
servicii oferite în echivalent de către entitatea învestită potrivit
prezentei legi cu soluționarea notificării, cu acordul persoanei
îndreptățite, sau despăgubiri acordate în condițiile prevederilor
speciale privind regimul stabilirii și plății despăgubirilor aferente
imobilelor preluate în mod abuziv.
(3) Măsurile reparatorii prin echivalent constând în
compensare cu alte bunuri sau servicii se acordă prin decizia
sau, după caz, dispoziția motivată a entității învestite potrivit
prezentei legi cu soluționarea notificării. Măsurile reparatorii în
echivalent constând în despăgubiri acordate în condițiile legii
speciale privind regimul de stabilire și plată a despăgubirilor
aferente imobilelor preluate în mod abuziv se propun a fi
acordate prin decizia sau, după caz, dispoziția motivată a
entității învestite potrivit prezentei legi cu soluționarea notificării.
(4) Măsurile reparatorii prin echivalent pot fi combinate.
(5) Primarii sau, după caz, conducătorii entităților învestite
cu soluționarea notificărilor au obligația să afișeze lunar, în
termen de cel mult 10 zile calendaristice calculate de la sfârșitul
lunii precedente, la loc vizibil, un tabel care să cuprindă bunurile
disponibile și/sau, după caz, serviciile care pot fi acordate în
compensare;”.
— Art. 7 alin. 11: ăNu se restituie în natură, ci doar în
echivalent, imobilele care au fost înstrăinate în baza Legii
nr. 112/1995 pentru reglementarea situației juridice a unor imobile
cu destinația de locuințe, trecute în proprietatea statului, cu
modificările ulterioare, cu respectarea condițiilor cerute de lege”.
În plus, autorul excepției de neconstituționalitate susține ca
fiind neconstituționale și dispozițiile art. 452 din Legea
nr. 10/2001. Curtea constată că atât acest text, cât și art. 45
alin. 22, pe care îl invocă instanța de judecată în sesizarea
adresată instanței de contencios constituțional, nu sunt cuprinse
în conținutul reglementării, iar din motivarea autorului nu rezultă
care ar fi, în realitate, prevederile considerate a fi
neconstituționale, astfel încât obiect al excepției îl constituie
numai dispozițiile art. 1 și art. 7 alin. 11 din Legea nr. 10/2001.
Autorul
excepției
invocă
încălcarea
dispozițiilor
constituționale ale art. 15 alin. (2) referitoare la neretroactivitatea
legii și ale art. 21 alin. (1) privind accesul liber la justiție.
Cu privire la constituționalitatea dispozițiilor art. 1 din Legea
nr. 10/2001, Curtea Constituțională s-a mai pronunțat, de
exemplu, prin Decizia nr. 1.246 din 6 octombrie 2009, publicată
în Monitorul Oficial al României, Partea I, nr. 749 din 4 noiembrie
2009. În ceea ce privește critica autorului excepției privind
efectul retroactiv al Legii nr. 10/2001, întrucât aceasta modifică
Legea nr. 112/1995, Curtea a statuat, în jurisprudența sa, că
neconcordanța dintre legile în vigoare în aceeași materie nu
constituie o problemă de constituționalitate, ci una de aplicare în
timp a acestora. Dispozițiile Legii nr. 10/2001, care modifică
prevederile Legii nr. 112/1995, dispun pentru viitor și se aplică
unor situații juridice în curs de derulare, astfel încât nu este
înfrânt principiul neretroactivității legii.
Referitor la pretinsa încălcare a dispozițiilor art. 21 alin. (1)
din Constituție, Curtea constată că textele de lege criticate nu
îngrădesc accesul liber la justiție. Împotriva deciziilor sau
dispozițiilor emise în cadrul procedurii administrative de restituire
în natură sau prin echivalent a imobilelor preluate în mod abuziv
de către stat există calea contestației, ce urmează a se judeca
în fața instanțelor de judecată.

MONITORUL OFICIAL AL ROMÂNIEI, PARTEA I, Nr. 460/6.VII.2010

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1 și art. 7 alin. 11 din Legea nr. 10/2001 privind regimul juridic
al unor imobile preluate în mod abuziv în perioada 6 martie 1945—22 decembrie 1989, excepție ridicată de Margot Munteanu în
Dosarul nr. 2.687/299/2005 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 669
din 18 mai 2010

referitoare la excepția de neconstituționalitate a art. 64 alin. (1)
din Ordonanța de urgență a Guvernului nr. 195/2002 privind circulația pe drumurile publice
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
dispozițiilor art. 64 din Ordonanța de urgență a Guvernului
nr. 69/2007 pentru modificarea și completarea Ordonanței de
urgență a Guvernului nr. 195/2002 privind circulația pe drumurile
publice, excepție ridicată de Societatea Comercială ăOlimp Star” —
S.R.L. din Iași în Dosarul nr. 260/45/2009 al Curții de Apel Iași —
Secția penală și pentru cauze cu minori.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția de neconstituționalitate ridicată este neîntemeiată,
invocând în acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din data de 15 octombrie 2009, pronunțată în
Dosarul nr. 260/45/2009, Curtea de Apel Iași — Secția penală

și pentru cauze cu minori a sesizat Curtea Constituțională
cu excepția de neconstituționalitate a dispozițiilor art. 64
din Ordonanța de urgență a Guvernului nr. 69/2007 pentru
modificarea și completarea Ordonanței de urgență a
Guvernului nr. 195/2002 privind circulația pe drumurile
publice, excepție invocată de Societatea Comercială ăOlimp
Star” — S.R.L. din Iași într-o cauză având ca obiect o plângere
formulată în temeiul art. 2781 din Codul de procedură penală.
În motivarea excepției de neconstituționalitate se arată
că textul criticat ăeste întunecat”, iar ăpoliția și primarii” abuzează
de prevederile acestuia ăpentru a ridica autoturisme cu stăpân și
neabandonate [...], scopul lor fiind de îmbogățire fără justă
cauză”.
Curtea de Apel Iași — Secția penală și pentru cauze cu
minori apreciază că dispozițiile criticate nu încalcă textele
constituționale invocate și, prin urmare, excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

8

MONITORUL OFICIAL AL ROMÂNIEI, PARTEA I, Nr. 460/6.VII.2010

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie art. 64 din Ordonanța de urgență a
Guvernului nr. 69/2007, publicată în Monitorul Oficial al
României, Partea I, nr. 443 din 29 iunie 2007. În realitate, din
motivarea excepției, Curtea constată că obiectul acesteia îl
constituie dispozițiile art. 64 alin. (1) din Ordonanța de urgență
a Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, astfel cum au fost modificate și completate prin
Ordonanța de urgență a Guvernului nr. 69/2007. Textul de lege
criticat are următorul cuprins:
— Art. 64 alin. (1): ăPoliția rutieră poate dispune ridicarea
vehiculelor staționate neregulamentar pe partea carosabilă.
Ridicarea și depozitarea vehiculelor în locuri special amenajate
se realizează de către administrațiile publice locale sau de către
administratorul drumului public, după caz.”
Textele constituționale invocate în susținerea excepției sunt
cele ale art. 44 referitor la dreptul de proprietate privată și
art. 136 alin. (5) potrivit căruia proprietatea privată este
inviolabilă, în condițiile legii organice. Totodată, se susține că
dispozițiile legale criticate încalcă art. 128 alin. (1) lit. g) din
Ordonanța de urgență a Guvernului nr. 195/2002, republicată, și
art. 3—8 din Legea nr. 421/2002 privind regimul juridic al
vehiculelor fără stăpân sau abandonate pe terenuri aparținând
domeniului public sau privat al statului ori al unităților
administrativ-teritoriale.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată că s-a mai pronunțat cu privire la
constituționalitatea textului legal criticat în raport cu dispoziții

constituționale identice. Astfel, prin Decizia nr. 691 din 5 mai
2009, publicată în Monitorul Oficial al României, Partea I, nr. 411
din 16 iunie 2009, Curtea a statuat că textul de lege criticat
reglementează o ămăsură tehnico-administrativă menită să
asigure desfășurarea circulației pe drumurile publice în condiții
de siguranță, prin îndepărtarea de pe spațiul rezervat circulației
rutiere a autovehiculelor staționate în acea zonă în pofida
regulilor stabilite prin lege privind oprirea și staționarea
acestora”.
Curtea a mai constatat că ănu poate reține critica referitoare
la încălcarea dreptului de proprietate privată, întrucât dreptul de
proprietate nu este un drept absolut, ci poate fi supus anumitor
limitări rezonabile”. Astfel, ăprevederea de lege criticată este
tocmai o materializare a acestui drept acordat statelor prin
documentul internațional amintit”.
În fine, Curtea a constatat că ănici măcar nu se pune
problema unei privări de proprietate, ci doar a limitării exercitării
a două dintre atributele dreptului de proprietate, și anume
posesia și folosința, rămânând neafectată prerogativa
dispoziției, care este de esența dreptului de proprietate. Mai
mult, această limitare a posesiei și folosinței este doar
temporară, încetând de îndată ce proprietarul autovehiculului
staționat neregulamentar achită contravaloarea cheltuielilor
necesitate de ridicarea, transportul și depozitarea acestuia. De
altfel, măsura instituită prin textul de lege criticat reprezintă o
sancționare a atitudinii culpabile a conducătorului auto care a
nesocotit normele legale referitoare la staționarea vehiculelor”.
Neintervenind elemente noi de natură a determina
reconsiderarea jurisprudenței Curții, considerentele și soluția
deciziei menționate își păstrează valabilitatea și în cauza de față.
Totodată, raportat la cauza de față, Curtea reține că nu este
competentă să efectueze un control de conformitate între legi,
sistematizarea, unificarea și coordonarea întregii legislații fiind de
competența Consiliului Legislativ în temeiul art. 79 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 64 alin. (1) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Societatea Comercială ăOlimp Star” — S.R.L.
din Iași în Dosarul nr. 260/45/2009 al Curții de Apel Iași — Secția penală și pentru cauze cu minori.
Definitivă și general obligatorie.
Pronunțată în ședința publică din data de 18 mai 2010.
PREȘEDINTE,

ACSINTE GASPAR
Magistrat-asistent,
Benke Károly

9

MONITORUL OFICIAL AL ROMÂNIEI, PARTEA I, Nr. 460/6.VII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemei comunei Vlădești, județul Vâlcea
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Vlădești, județul Vâlcea,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga

București, 9 iunie 2010.
Nr. 555.

ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

comunei Vlădești, județul Vâlcea

elementelor însumate ale stemei comunei Vlădești,
județul Vâlcea
Descrierea stemei
Potrivit anexei nr. 1, stema comunei Vlădești se compune
dintr-un scut triunghiular cu marginile rotunjite, cu câmpul
albastru tăiat de un brâu format din 3 rânduri de cărămizi, de
argint, rostuite negru.
În partea superioară se află 5 ghinde, de aur, dispuse 3 la 2.
În vârful scutului se află un urcior, de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Ghindele semnifică pădurile de stejar din zonă, iar numărul
lor reprezintă numărul satelor care alcătuiesc comuna.
Brâul evocă situl arheologic din localitate, unde au fost
descoperite obiecte din epoca bronzului — cultura Verbicioara.
Urciorul simbolizează ocupația tradițională a locuitorilor,
olăritul.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 460/6.VII.2010
GUVERNUL ROMÂNIEI

HOTĂRÂRE
privind aprobarea stemei orașului Zimnicea,
județul Teleorman
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Zimnicea, județul Teleorman,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga

București, 9 iunie 2010.
Nr. 556.

ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

orașului Zimnicea, județul Teleorman

elementelor însumate ale stemei orașului Zimnicea,
județul Teleorman
Descrierea stemei
Stema orașului Zimnicea, potrivit anexei nr. 1, se compune
dintr-un scut triunghiular cu marginile rotunjite, tăiat de un brâu
undat de argint.
În partea superioară, în câmp zidit de culoare roșie, se află
două săbii de argint încrucișate, cu garda în jos.
În vârful scutului, în câmp albastru, se află o ancoră de argint,
flancată de 2 pești afrontați, de argint.
Scutul este trimbrat de o coroană murală de argint cu
3 turnuri crenelate.
Semnificațiile elementelor însumate
Săbiile încrucișate amintesc de luptele desfășurate în
regiune de-a lungul timpului, pe aici fiind drumul turcilor spre
Curtea de Argeș.
Zidul simbolizează cetatea geto-dacică, construită în jurul
secolului IV î. Hr., despre care se crede că este cea mai veche
cetate din Muntenia.
Brâul undat semnifică fluviul Dunărea, iar ancora
simbolizează faptul că localitatea este port.
Peștii reprezintă ocupația de bază a locuitorilor, piscicultura.
Coroana murală cu 3 turnuri crenelate semnifică faptul că
localitatea are rangul de oraș.

*) Anexa nr. 1 este reprodusă în facsimil.

11

MONITORUL OFICIAL AL ROMÂNIEI, PARTEA I, Nr. 460/6.VII.2010
GUVERNUL ROMÂNIEI

HOTĂRÂRE
privind aprobarea stemei comunei Modelu, județul Călărași
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Modelu, județul Călărași,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga

București, 9 iunie 2010.
Nr. 557.

ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

comunei Modelu, județul Călărași

elementelor însumate ale stemei comunei Modelu,
județul Călărași
Descrierea stemei
Potrivit anexei nr. 1, stema comunei Modelu se compune
dintr-un scut triunghiular cu marginile rotunjite, tăiat.
În partea superioară, în câmp roșu, se află 3 spice de aur,
toate de aceeași mărime și dispuse în mod egal.
În partea inferioară, în câmp albastru, se află o casă de
argint, iar vârful scutului este delimitat de fascia undată de un
câmp de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Spicele de grâu semnifică ocupația de bază a locuitorilor,
agricultura, iar numărul spicelor reprezintă numărul satelor care
alcătuiesc comuna.
Casa face trimitere la construcțiile de acest fel, care dau
denumirea localității.
Fascia amintește de brațul Borcea al fluviului Dunărea, pe al
cărui mal stâng se află localitatea.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1 este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 460/6.VII.2010
GUVERNUL ROMÂNIEI

HOTĂRÂRE
privind aprobarea stemei comunei Agigea, județul Constanța
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Agigea, județul Constanța,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga

București, 9 iunie 2010.
Nr. 558.

ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

comunei Agigea, județul Constanța

elementelor însumate ale stemei comunei Agigea,
județul Constanța
Descrierea stemei
Potrivit anexei nr. 1, stema comunei Agigea se compune
dintr-un scut triunghiular cu marginile rotunjite.
În câmp albastru se aflǎ un soare de aur, un pod de argint
suspendat pe cabluri, iar în vârful scutului se află valuri de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Soarele este simbol al prosperității, curajului și al demnității
locuitorilor.
Podul semnifică construcția care traversează Canalul
Dunăre—Marea Neagră.
Valurile de argint simbolizează capătul dinspre litoral al
Canalului Dunăre—Marea Neagră, precum și deschiderea
acestuia la mare.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1 este reprodusă în facsimil.

13

MONITORUL OFICIAL AL ROMÂNIEI, PARTEA I, Nr. 460/6.VII.2010
GUVERNUL ROMÂNIEI

HOTĂRÂRE
privind aprobarea stemelor comunelor Ciulnița
și Mihail Kogălniceanu, județul Ialomița
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Ciulnița și Mihail
Kogălniceanu, județul Ialomița, prevăzute în anexele nr. 1.1 și 1.2*).
(2) Descrierea și semnificațiile elementelor însumate ale stemelor sunt
prevăzute în anexele nr. 2.1 și 2.2.
(3) Anexele nr. 1.1, 1.2, 2.1 și 2.2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga

București, 9 iunie 2010.
Nr. 559.
*) Anexele nr. 1.1 și 1.2 sunt reproduse în facsimil.

ANEXA Nr. 1.1

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Ciulnița, județul Ialomița

elementelor însumate ale stemei comunei Ciulnița,
județul Ialomița
Descrierea stemei
Stema comunei Ciulnița, potrivit anexei nr. 1.1, se compune
dintr-un scut triunghiular cu marginile rotunjite, tăiat.
În partea dreaptă, în câmp albastru, se află o
floarea-soarelui, de aur, și un brâu undat, de argint.
În partea stângă, în câmp argintiu, se află un ciulin verde cu
floare purpurie.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Floarea-soarelui reprezintă principala ocupație a locuitorilor,
agricultura.
Brâul undat simbolizează râul Ialomița.
Ciulinul dă denumirea localității.
Coroana murală cu un turn crenelat semnifică faptul că
localitatea are rangul de comună.

14

MONITORUL OFICIAL AL ROMÂNIEI, PARTEA I, Nr. 460/6.VII.2010
ANEXA Nr. 1.2

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Mihail Kogălniceanu, județul Ialomița

elementelor însumate ale stemei
comunei Mihail Kogălniceanu, județul Ialomița
Descrierea stemei
Stema comunei Mihail Kogălniceanu, potrivit anexei nr. 1.2,
se compune dintr-un scut triunghiular cu marginile rotunjite, tăiat
în furcă răsturnată.
În cartierul 1, în partea dreaptă, în câmp argintiu, se află o
papură verde.
În cartierul 2, în partea stângă, în câmp verde, se află un cap
de berbec, de argint, văzut din profil.
În cartierul 3, în vârful scutului, în câmp albastru, se află un
pește și un brâu undat, de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Papura face parte din flora zonei.
Capul de berbec și peștele simbolizează principalele activități
ale locuitorilor, zootehnia și piscicultura.
Brâul undat reprezintă râul Ialomița, care străbate localitatea.
Coroana murală cu un turn crenelat semnifică faptul că
localitatea are rangul de comună.

GUVERNUL ROMÂNIEI

HOTĂRÂRE
privind aprobarea stemei orașului Sărmașu, județul Mureș
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Sărmașu, județul Mureș,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 9 iunie 2010.
Nr. 560

15

MONITORUL OFICIAL AL ROMÂNIEI, PARTEA I, Nr. 460/6.VII.2010
ANEXA Nr. 1*)

ANEXA Nr. 2

DESCRIEREA ȘI SEMNIFICAȚIILE

STEMA

elementelor însumate ale stemei orașului Sărmașu,
județul Mureș

orașului Sărmașu, județul Mureș

Descrierea stemei
Stema orașului Sărmașu, potrivit anexei nr. 1, se compune
dintr-un scut triunghiular cu marginile rotunjite, tăiat.
În partea superioară, în câmp de aur, se află o rozetă roșie,
flancată de două opaițe arzând.
În vârful scutului, în câmp albastru, se află 3 spice de grâu în
mănunchi, de aur.
Scutul este trimbrat de o coroana murală de argint cu
3 turnuri crenelate.
Semnificațiile elementelor însumate
Opaițele arzând reprezintă tradițiile zonei în exploatarea
zăcământului de gaz metan, primul descoperit în țară și folosit
la iluminatul casnic.
Rozeta este reprezentativă pentru valorile de patrimoniu
local, inclusiv cel religios, motivul reproducând un însemn al
monumentului istoric ăSfinții Arhangheli”.
Spicele de grâu semnifică agricultura specifică zonei,
Câmpia Transilvană.
Coroana murală cu 3 turnuri crenelate semnifică faptul că
localitatea are rangul de oraș.

*) Anexa nr. 1 este reprodusă în facsimil.

GUVERNUL ROMÂNIEI

HOTĂRÂRE
privind aprobarea stemei orașului Negrești, județul Vaslui
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Negrești, județul Vaslui,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat

București, 16 iunie 2010.
Nr. 566.

16

MONITORUL OFICIAL AL ROMÂNIEI, PARTEA I, Nr. 460/6.VII.2010
ANEXA Nr. 2

ANEXA Nr. 1*)

STEMA

DESCRIEREA ȘI SEMNIFICAȚIILE

orașului Negrești, județul Vaslui

elementelor însumate ale stemei orașului Negrești,
județul Vaslui
Descrierea stemei
Potrivit anexei nr. 1, stema orașului Negrești se compune
dintr-un scut triunghiular de aur cu marginile rotunjite, cu bordură
neagră, având în mijloc un vultur negru cu ciocul și ghearele
roșii.
Scutul este trimbrat de o coroană murală de argint cu
3 turnuri crenelate.
Semnificațiile elementelor însumate
Bordura neagră semnifică denumirea localității.
Vulturul reprezintă strămoșul eponim, vornicul Negrea
(secolul al XV-lea).
Coroana murală cu 3 turnuri crenelate semnifică faptul că
localitatea are rangul de oraș.

*) Anexa nr. 1 este reprodusă în facsimil.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 460/6.VII.2010 conține 16 pagini.

Prețul: 3,20 lei

&JUYDGY|444461]
ISSN 1453—4495

