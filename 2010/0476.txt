Anul 178 (XXII) — Nr. 476

PARTEA I

Luni, 12 iulie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 796 din 3 iunie 2010 referitoare la excepția de
neconstituționalitate a prevederilor art. 287 din Legea
nr. 53/2003 — Codul muncii ......................................

2–3

Decizia nr. 797 din 3 iunie 2010 referitoare la excepția de
neconstituționalitate a prevederilor art. 287 din Legea
nr. 53/2003 — Codul muncii și ale art. 3041 din Codul
de procedură civilă ....................................................

3–5

Decizia nr. 803 din 3 iunie 2010 referitoare la excepția de
neconstituționalitate a dispozițiilor art. 2 alin. (1) din
Legea nr. 193/2000 privind clauzele abuzive din
contractele încheiate între comercianți și consumatori

5–6

Decizia nr. 821 din 22 iunie 2010 referitoare la excepția de
neconstituționalitate a dispozițiilor art. 2781 alin. 2 din
Codul de procedură penală ........................................

6–8

Decizia nr. 822 din 22 iunie 2010 referitoare la excepția de
neconstituționalitate a dispozițiilor art. 101 alin. (3)
raportate la cele ale art. 96 din Ordonanța de urgență
a Guvernului nr. 195/2002 privind circulația pe
drumurile publice ......................................................

8–9

Decizia nr. 839 din 24 iunie 2010 referitoare la excepția de
neconstituționalitate a dispozițiilor art. 3859 alin. 1
pct. 14, art. 38515 pct. 2 lit. d) raportat la art. 3859
alin. 1 pct. 18 și art. 38514 alin. 11 din Codul de
procedură penală ......................................................

9–11

Decizia nr. 840 din 24 iunie 2010 referitoare la excepția de
neconstituționalitate a dispozițiilor art. 12 alin. (1) și
art. 13 alin. (1) și (2) din Legea nr. 678/2001 privind
prevenirea și combaterea traficului de persoane ......

11–12

Decizia nr. 841 din 24 iunie 2010 referitoare la excepția de
neconstituționalitate a dispozițiilor art. 172 alin. 1 și
art. 273 din Codul de procedură penală ....................

13–14

Decizia nr. 844 din 24 iunie 2010 referitoare la excepția de
neconstituționalitate a dispozițiilor art. 250, art. 289,
art. 291 din Codul penal, precum și ale art. 339 alin. 1
și art. 38518 alin. 1 și 2 din Codul de procedură penală

14–16

2

MONITORUL OFICIAL AL ROMÂNIEI, PARTEA I, Nr. 476/12.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 796
din 3 iunie 2010

referitoare la excepția de neconstituționalitate a prevederilor art. 287
din Legea nr. 53/2003 — Codul muncii
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 287 din Legea nr. 53/2003 -— Codul muncii,
excepție ridicată de Doina Lucreția Făt în Dosarul
nr. 5.010/107/2008 al Tribunalului Alba — Secția civilă, care
formează obiectul Dosarului nr. 8.749D/2009 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 8.750D/2009 — nr. 8.760D/2009, având ca obiect aceeași
excepție de neconstituționalitate.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 8.750D/2009 —
nr. 8.760D/2009 la Dosarul nr. 8.749D/2009, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, apreciind că
nu au apărut elemente noi care să fie de natură să determine
reconsiderarea jurisprudenței în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 18 noiembrie 2009, pronunțate în
dosarele
nr.
5.010/107/2008,
nr.
5.264/107/2008,
nr. 7.736/107/2008, nr. 5.239/107/2008, nr. 5.232/107/2008,
nr. 5.228/107/2008, nr. 7.840/107/2008, nr. 7.868/107/2008,
nr. 7.835/107/2008, nr. 5.272/107/2008, nr. 5.271/107/2008 și
nr. 5.275/107/2008, Tribunalul Alba — Secția civilă a sesizat
Curtea Constituțională cu excepția de neconstituționalitate
a dispozițiilor art. 287 din Legea nr. 53/2003 — Codul
muncii. Excepțiile au fost ridicate de Doina Lucreția Făt, Aurica
Tripșa, Elena Medrea, Ioan Horea Popa, Adina Cornelia Coman,
Emilian Ursu, Ioana Bianca Ileană, Pamfil Cioancă, Ioan Cornel
Deac, Doina Lucreția Făt și Elidia Bondea în cauze privind
soluționarea unor acțiuni civile având ca obiect drepturi bănești.
În motivările excepției de neconstituționalitate, având un
conținut similar, se susține că prin textul de lege criticat
angajatorii sunt discriminați și defavorizați în raport cu angajații,
însă, în mod paradoxal, și angajatul poate fi discriminat atunci
când majoritatea înscrisurilor care pot duce la aflarea adevărului
și la justa soluționare a cauzei se află la angajator, dar acesta nu

le depune în fața instanței, care va pronunța o soluție greșită.
Arată că intervalul de timp dintre data primirii citației și data
termenului de judecată este prea scurt pentru ca un angajator să
își exercite dreptul la apărare și să se achite de sarcina probei
care îi revine, autorul excepției conchizând că din nou poate
interveni aceeași situație paradoxală în care cel discriminat va
fi angajatul. În explicarea acestei afirmații arată că, dacă
angajatorul nu depune dovezile până la prima zi de înfățișare,
decade din dreptul de a solicita ulterior administrarea probațiunii,
ceea ce înseamnă că angajatul nu va putea propune probe în
combaterea eventualelor probe pe care le-ar fi solicitat
angajatorul în termenul prevăzut de lege. Prin urmare, potrivit
acestui
raționament
al
autorului
excepției
de
neconstituționalitate, angajatul nu va beneficia de dreptul la un
proces echitabil.
Tribunalul Alba — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând actele de sesizare, rapoartele întocmite de
judecătorul-raportor și concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, potrivit cărora ăSarcina probei în conflictele de
muncă revine angajatorului, acesta fiind obligat să depună
dovezile în apărarea sa până la prima zi de înfățișare”.
În susținerea excepției se consideră că textul de lege criticat
este contrar prevederilor din Constituție cuprinse la art. 16
alin. (1), care consacră principiul egalității în fața legii și a
autorităților publice, fără privilegii și fără discriminări, și la art. 21
alin. (3), care statuează dreptul părților la un proces echitabil și
la soluționarea cauzelor într-un termen rezonabil.
Examinând excepția de neconstituționalitate, Curtea observă
că dispozițiile de lege criticate au mai constituit obiect al
controlului de constituționalitate, pronunțându-se cu privire la
acestea prin mai multe decizii, dintre care pot fi amintite
exemplificativ Decizia nr. 82 din 5 februarie 2008, publicată în
Monitorul Oficial al României, Partea I, nr. 161 din 3 martie 2008,
sau Decizia nr. 1.015 din 7 iulie 2009, publicată în Monitorul
Oficial al României, Partea I, nr. 547 din 6 august 2009. Cu acele
prilejuri, Curtea a statuat că prevederile de lege ce formează și

MONITORUL OFICIAL AL ROMÂNIEI, PARTEA I, Nr. 476/12.VII.2010
obiectul prezentei excepții sunt norme care stabilesc o
procedură specială, derogatorie, privind termenele de judecată
și modalitatea administrării probelor în cazul judecării cererilor
referitoare la conflictele de muncă. Modalitatea în care au fost
reglementate aceste dispoziții este o opțiune a legiuitorului, care
a avut în vedere instituirea unei proceduri simple și urgente,
adaptată raporturilor de muncă și exercitării dreptului la muncă.

3

Regulile de procedură prevăzute de aceste dispoziții se aplică în
mod echitabil atât angajatorilor, cât și angajaților, fără a fi
favorizată o categorie sau alta.
Întrucât nu au intervenit elemente de noutate care să justifice
modificarea acestei jurisprudențe, soluția pronunțată și
argumentele pe care aceasta s-a fondat își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 287 din Legea nr. 53/2003 — Codul muncii, excepție ridicată
de Doina Lucreția Făt, Aurica Tripșa, Elena Medrea, Ioan Horea Popa, Adina Cornelia Coman, Emilian Ursu, Ioana Bianca Ileană,
Pamfil Cioancă, Ioan Cornel Deac, Doina Lucreția Făt și Elidia Bondea în dosarele nr. 5.010/107/2008, nr. 5.264/107/2008,
nr. 7.736/107/2008, nr. 5.239/107/2008, nr. 5.232/107/2008, nr. 5.228/107/2008, nr. 7.840/107/2008, nr. 7.868/107/2008,
nr. 7.835/107/2008, nr. 5.272/107/2008, nr. 5.271/107/2008 și nr. 5.275/107/2008 ale Tribunalului Alba — Secția civilă.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 797
din 3 iunie 2010

referitoare la excepția de neconstituționalitate a prevederilor art. 287
din Legea nr. 53/2003 — Codul muncii și ale art. 3041 din Codul de procedură civilă
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 287 din Legea nr. 53/2003 — Codul muncii și
ale art. 3041 din Codul de procedură civilă, excepție ridicată de
Liviu Gheorghe Cioca în Dosarul nr. 5.040/107/2008 al Curții de
Apel Alba Iulia — Secția pentru conflicte de muncă și asigurări
sociale, care formează obiectul Dosarului nr. 8.791D/2009 al
Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 8.792D/2009 — nr. 8.824D/2009, având ca obiect aceeași
excepție de neconstituționalitate.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.

Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 8.792D/2009 —
nr. 8.824D/2009 la Dosarul nr. 8.791D/2009, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, apreciind că
nu se impune reconsiderarea jurisprudenței în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 3 decembrie 2009, 5 noiembrie 2009, 19
noiembrie 2009, 9 noiembrie 2009 și, respectiv, 30 noiembrie
2009, pronunțate în dosarele nr. 5.040/107/2008,
nr. 5.004/107/2008, nr. 4.401/107/2008, nr. 5.174/107/2008,
nr. 3.350/107/2008, nr. 5.270/107/2008, nr. 3.347/107/2008,
nr. 5.277/107/2008, nr. 5.205/107/2008, nr. 3.403/107/2008,
nr. 5.034/107/2008, nr. 5.051/107/2008, nr. 5.003/107/2008,
nr. 3.385/107/2008, nr. 3.329/107/2008, nr. 5.289/107/2008,
nr. 5.038/107/2008, nr. 5.256/107/2008, nr. 5.284/107/2008,
nr. 5.218/107/2008, nr. 5.573/107/2008, nr. 3.339/107/2008,
nr. 5.007/107/2008, nr. 5.575/107/2008, nr. 5.075/107/2008,
nr. 4.988/107/2008, nr. 5.101/107/2008, nr. 3.402/107/2008,
nr. 3.351/107/2008, nr. 3.365/107/2008, nr. 3.320/107/2008,
nr. 5.586/107/2008, nr. 4.991/107/2008 și nr. 5.074/107/2008,

4

MONITORUL OFICIAL AL ROMÂNIEI, PARTEA I, Nr. 476/12.VII.2010

Curtea de Apel Alba Iulia — Secția pentru conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 287
din Legea nr. 53/2003 — Codul muncii și ale art. 3041 din
Codul de procedură civilă. Excepțiile au fost ridicate de Liviu
Gheorghe Cioca, Visalon Istrate, Veronica Popa, Marian Ion,
Filip Vasile, Hans Dietrich Weiner, Buta Vasile Mircea, Ioan
Berdea, Remus Boncuț, Ioan Căbulea, Ioan Horea Popa, Otilia
Avram, Mariana Dreghiciu, Ilarian Cărămida, Gheorghe Liviu
Cioca, Mircea Virgil Rapcea, Marin Barna, Maria Moiseș, Vasile
Cosmin Nistor, Ana Comcea, Elidia Bondea, Maria Venera
Iancu, Camelia Toth, Bebe Adrian Negru, Dorel Pașca, Ovidiu
Cucuian, Marin Nicolae Boncuțiu, Teodor Paven, Mihai Cotârlea
și Teodor Cristian Bunea în cauze privind soluționarea unor
acțiuni civile având ca obiect drepturi bănești.
În motivările excepției de neconstituționalitate se susține
că, prin prevederile art. 287 din Legea nr. 53/2003, angajatorii
sunt discriminați și defavorizați în raport cu angajații, însă, în
mod paradoxal, și angajatul poate fi discriminat atunci când
majoritatea înscrisurilor care pot duce la aflarea adevărului și la
justa soluționare a cauzei se află la angajator, dar acesta nu le
depune în fața instanței, care va pronunța o soluție greșită. Arată
că intervalul de timp dintre data primirii citației și data termenului
de judecată este prea scurt pentru ca un angajator să își exercite
dreptul la apărare și să se achite de sarcina probei care îi revine,
autorul excepției conchizând că din nou poate interveni aceeași
situație paradoxală în care cel discriminat va fi angajatul. În
explicarea acestei afirmații arată că, dacă angajatorul nu depune
dovezile până la prima zi de înfățișare, decade din dreptul de a
solicita ulterior administrarea probațiunii, ceea ce înseamnă că
angajatul nu va putea propune probe în combaterea
eventualelor probe pe care le-ar fi solicitat angajatorul în
termenul prevăzut de lege. Prin urmare, potrivit acestui
raționament al autorului excepției de neconstituționalitate,
angajatul nu va beneficia de dreptul la un proces echitabil.
În ceea ce privește dispozițiile art. 3041 din Codul de
procedură civilă, se arată că acestea creează o diferență între
cei care pot folosi, în cursul proceselor în care sunt părți, și calea
de atac a apelului și cei care pot introduce doar calea de atac a
recursului. Astfel, deși art. 304 din Codul de procedură civilă
enumeră motivele de nelegalitate pentru care se poate exercita
calea de atac a recursului, art. 3041 din același cod prevede că,
atunci când o hotărâre nu poate fi atacată cu apel, instanța
poate să examineze cauza sub toate aspectele și nu prin limitare
la cele menționate în art. 304.
Curtea de Apel Alba Iulia — Secția pentru conflicte de
muncă și asigurări sociale apreciază că excepția de
neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând actele de sesizare, rapoartele întocmite de
judecătorul-raportor și concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, potrivit cărora ăSarcina probei în conflictele de
muncă revine angajatorului, acesta fiind obligat să depună
dovezile în apărarea sa până la prima zi de înfățișare”.
De asemenea, formează obiect al excepției și dispozițiile
art. 3041 din Codul de procedură civilă, care prevăd că
ăRecursul declarat împotriva unei hotărâri care, potrivit legii, nu
poate fi atacată cu apel, nu este limitat la motivele de casare
prevăzute în art. 304, instanța putând să examineze cauza sub
toate aspectele”.
Autorii excepției susțin că textele de lege criticate sunt
contrare prevederilor din Constituție cuprinse la art. 16 alin. (1),
care consacră principiul egalității în fața legii și a autorităților
publice, fără privilegii și fără discriminări, și la art. 21 alin. (3),
care statuează dreptul părților la un proces echitabil și la
soluționarea cauzelor într-un termen rezonabil.
Examinând excepția de neconstituționalitate, Curtea observă
că s-a mai pronunțat asupra constituționalității textelor de lege
criticate, din perspectiva unor critici similare și prin prisma
acelorași dispoziții din Legea fundamentală, iar prin Decizia
nr. 594 din 4 mai 2010, publicată în Monitorul Oficial al
României, Partea I, nr. 390 din 14 iunie 2010, a respins, ca
neîntemeiată, excepția de neconstituționalitate, pentru
argumentele acolo reținute. Întrucât nu au intervenit elemente
noi, de natură să justifice modificarea acestei jurisprudențe,
soluția pronunțată și argumentele pe care aceasta s-a fondat își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 287 din Legea nr. 53/2003 — Codul muncii și ale art. 3041
din Codul de procedură civilă, excepție ridicată de Liviu Gheorghe Cioca, Visalon Istrate, Veronica Popa, Marian Ion, Filip Vasile,
Hans Dietrich Weiner, Buta Vasile Mircea, Ioan Berdea, Remus Boncuț, Ioan Căbulea, Ioan Horea Popa, Otilia Avram, Mariana
Dreghiciu, Ilarian Cărămida, Gheorghe Liviu Cioca, Mircea Virgil Rapcea, Marin Barna, Maria Moiseș, Vasile Cosmin Nistor, Ana
Comcea, Elidia Bondea, Maria Venera Iancu, Camelia Toth, Bebe Adrian Negru, Dorel Pașca, Ovidiu Cucuian, Marin Nicolae
Boncuțiu, Teodor Paven, Mihai Cotârlea și Teodor Cristian Bunea în dosarele nr. 5.040/107/2008, nr. 5.004/107/2008,
nr. 4.401/107/2008, nr. 5.174/107/2008, nr. 3.350/107/2008, nr. 5.270/107/2008, nr. 3.347/107/2008, nr. 5.277/107/2008,
nr. 5.205/107/2008, nr. 3.403/107/2008, nr. 5.034/107/2008, nr. 5.051/107/2008, nr. 5.003/107/2008, nr. 3.385/107/2008,
nr. 3.329/107/2008, nr. 5.289/107/2008, nr. 5.038/107/2008, nr. 5.256/107/2008, nr. 5.284/107/2008, nr. 5.218/107/2008,

MONITORUL OFICIAL AL ROMÂNIEI, PARTEA I, Nr. 476/12.VII.2010

5

nr. 5.573/107/2008, nr. 3.339/107/2008, nr. 5.007/107/2008, nr. 5.575/107/2008, nr. 5.075/107/2008, nr. 4.988/107/2008,
nr. 5.101/107/2008, nr. 3.402/107/2008, nr. 3.351/107/2008, nr. 3.365/107/2008, nr. 3.320/107/2008, nr. 5.586/107/2008,
nr. 4.991/107/2008 și nr. 5.074/107/2008 ale Curții de Apel Alba Iulia — Secția pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 803
din 3 iunie 2010

referitoare la excepția de neconstituționalitate a dispozițiilor art. 2 alin. (1) din Legea nr. 193/2000
privind clauzele abuzive din contractele încheiate între comercianți și consumatori
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Daniela Ramona Marițiu
— magistrat-asistent
Pe rol se află soluționarea excepției de neconstituționalitate
a dispozițiilor art. 2 alin. (1) din Legea nr. 193/2000 privind
clauzele abuzive din contractele încheiate între comercianți și
consumatori, excepție ridicată de Societatea Comercială ăVega
2000” — S.A. în Dosarul nr. 24.135/3/2009 al Tribunalului
București — Secția a VI-a comercială.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 decembrie 2009, pronunțată în Dosarul
nr. 24.135/3/2009, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 2 alin. (1) din Legea
nr. 193/2000 privind clauzele abuzive din contractele
încheiate între comercianți și consumatori, excepție ridicată
de Societatea Comercială ăVega 2000” — S.A.
În motivarea excepției de neconstituționalitate autorul
acesteia susține că textul de lege criticat este neconstituțional,
deoarece termenul de ăconsumatori” folosit de lege se limitează
numai la persoanele fizice, excluzând persoanele juridice de la
beneficiul invocării prevederilor legale referitoare la clauzele
abuzive și la contractele preformulate. Or, o atare excludere este
de natură a contraveni dispozițiilor art. 4 alin. (2), art. 16 alin. (1),
art. 18 alin. (1), art. 21 alin. (3) și art. 124 alin. (2) din Constituție.
Tribunalul București — Secția a VI-a comercială arată că
actul normativ respectiv a fost adoptat în vederea transpunerii în
legislația internă a Directivei nr. 93/13/CEE ce a fost adoptată,
printre altele, cu scopul de a proteja cetățeanul în rolul său de
consumator, la achiziționarea de bunuri și servicii, în sensul
eliminării clauzelor abuzive din contracte. Așa fiind, finalitatea

avută în vedere de legiuitor la enunțarea dispozițiilor art. 2
alin. (1) din Legea nr. 193/2000 nu este de natură a încălca
prevederile constituționale invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 alin. (1) din Legea nr. 193/2000 privind clauzele
abuzive din contractele încheiate între comercianți și
consumatori, republicată în Monitorul Oficial al României,
Partea I, nr. 305 din 18 aprilie 2008.
Textul criticat are următorul cuprins: ăArt. 2. — (1) Prin
consumator se înțelege orice persoană fizică sau grup de
persoane fizice constituite în asociații, care, în temeiul unui
contract care intră sub incidența prezentei legi, acționează în
scopuri din afara activității sale comerciale, industriale sau de
producție, artizanale ori liberale.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 4 alin. (2) referitoare la unitatea poporului și egalitatea
între cetățeni, art. 16 alin. (1) referitoare la egalitatea în drepturi,
art. 18 alin. (1) referitoare la cetățenii străini și apatrizii, art. 21
alin. (3) referitoare la dreptul părților la un proces echitabil și la
soluționarea cauzelor într-un termen rezonabil și art. 124
alin. (2) referitoare la înfăptuirea justiției.
Examinând excepția de neconstituționalitate, Curtea
constată că autorul excepției critică modalitatea de redactare a
prevederilor art. 2 alin. (1) din Legea nr. 193/2000, susținând că
definiția noțiunii de ăconsumator” ar trebui să includă și persoana

6

MONITORUL OFICIAL AL ROMÂNIEI, PARTEA I, Nr. 476/12.VII.2010

juridică, atunci când aceasta este parte la încheierea unor
contracte comerciale ce pot intra sub sfera actului normativ
criticat. Așadar, pretinsa neconstituționalitate este dedusă dintr-o
omisiune de reglementare, pe care însă Curtea Constituțională
nu o poate complini, întrucât, potrivit art. 61 din Constituție,
ăParlamentul este (...) unica autoritate legiuitoare a țării”,
modificarea sau completarea normelor juridice fiind atribuții
exclusive ale acestuia. În acest sens a statuat instanța de
contencios constituțional și prin Decizia nr. 1.129 din

16 octombrie 2008, publicată în Monitorul Oficial al României,
Partea I, nr. 776 din 19 noiembrie 2008.
Prin urmare, în temeiul art. 2 alin. (3) din Legea nr. 47/1992,
potrivit căruia ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”,
excepția de neconstituționalitate, astfel cum a fost formulată,
este inadmisibilă și va fi respinsă ca atare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2 alin. (1) din Legea nr. 193/2000 privind
clauzele abuzive din contractele încheiate între comercianți și consumatori, excepție ridicată de Societatea Comercială ăVega
2000” — S.A. în Dosarul nr. 24.135/3/2009 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 821
din 22 iunie 2010

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Marinela Mincă
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 2781 alin. 2 din Codul de procedură penală,
excepție ridicată de Georgeta Cârciumaru în Dosarul
nr. 8.771/280/2008 al Tribunalului București — Secția a II-a
penală, de Marin Frunză în Dosarul nr. 1.517/44/2009 al Curții
de Apel Galați — Secția penală și de Puiu Vasile în Dosarul
nr. 2.213/233/2009 al Judecătoriei Galați.
La apelul nominal răspunde personal autorul excepției
Georgeta Cârciumaru. Lipsesc celelalte părți, față de care
procedura de citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 8.004D/2009,
nr. 8.029D/2009 și nr. 8.530D/2009, pune în discuție, din oficiu,
problema conexării cauzelor.

Autorul excepției prezent lasă la aprecierea instanței
constituționale conexarea dosarelor.
Reprezentantul Ministerului Public nu se opune conexării
cauzelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 8.029D/2009 și
nr. 8.530D/2009 la Dosarul nr. 8.004D/2009, care este primul
înregistrat.
Cauza este în stare de judecată.
Președintele acordă cuvântul autorului excepției, care solicită
admiterea excepției de neconstituționalitate pentru motivele
invocate în fața instanței de judecată.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, reține următoarele:
Prin Încheierea din 28 octombrie 2009, pronunțată în Dosarul
nr. 8.771/280/2008, Tribunalul București — Secția a II-a
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 2 teza
finală din Codul de procedură penală.

MONITORUL OFICIAL AL ROMÂNIEI, PARTEA I, Nr. 476/12.VII.2010
Excepția a fost ridicată de Georgeta Cârciumaru cu ocazia
soluționării recursului formulat împotriva Sentinței penale nr. 503
din 25 iunie 2009, pronunțată de Judecătoria Sectorului 6
București în Dosarul nr. 8.771/303/2008.
Prin Decizia penală nr. 642/r din 21 octombrie 2009,
pronunțată în Dosarul nr. 1.517/44/2009, Curtea de Apel
Galați — Secția penală a sesizat Curtea Constituțională cu
excepția de neconstituționalitate a dispozițiilor art. 2781
alin. 2 din Codul de procedură penală.
Excepția a fost ridicată de Marin Frunză cu ocazia soluționării
recursului formulat împotriva Încheierii de ședință din
7 octombrie 2009, pronunțată de Tribunalul Galați în Dosarul
nr. 3.308/121/2009, având ca obiect plângere împotriva
rezoluției procurorului de netrimitere în judecată.
Prin Încheierea din 17 noiembrie 2009, pronunțată în Dosarul
nr. 2.213/233/2009, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Vasile Puiu cu ocazia soluționării
plângerii împotriva unei rezoluții de neîncepere a urmăririi
penale.
În motivarea excepției de neconstituționalitate autorii
acesteia susțin că dispozițiile art. 2781 alin. 2 din Codul de
procedură penală încalcă prevederile constituționale ale art. 1,
4, 15, 16, 21, 24, 53, 124, 126, 129, 131, 132, 133 și 148, ale
art. 11 și 20 raportate la prevederile art. 1, 6, 14 și 17 din
Convenția pentru apărarea drepturilor omului și a libertăților
fundamentale, precum și ale art. 1, 2, 6, 7, 8, 10, 11 și 30 din
Declarația Universală a Drepturilor Omului.
În acest sens arată, în esență, că, în cazul în care procurorul
ierarhic superior nu soluționează plângerea în termen de 20 de
zile, persoana vătămată este ținută, sub sancțiunea decăderii,
să se adreseze instanței în termen de 20 de zile de la expirarea
termenului inițial de soluționare a plângerii de către procurorul
ierarhic superior. Astfel, persoana vătămată este sancționată
pentru culpa procurorului ierarhic superior, în condițiile în care
textul de lege criticat nu prevede nicio sancțiune pentru acesta
din urmă.
Instanțele de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorii-raportori, susținerile autorului excepției prezent,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

7

Obiectul excepției de neconstituționalitate îl constituie
dispozițiile art. 2781 alin. 2 din Codul de procedură penală, cu
denumirea marginală ăPlângerea în fața judecătorului împotriva
rezoluțiilor sau ordonanțelor procurorului de netrimitere în
judecată”, dispoziții care au următorul conținut: ăÎn cazul în care
prim-procurorul parchetului sau, după caz, procurorul general al
parchetului de pe lângă curtea de apel, procurorul șef de secție
al Parchetului de pe lângă Înalta Curte de Casație și Justiție ori
procurorul ierarhic superior nu a soluționat plângerea în
termenul prevăzut în art. 277, termenul prevăzut în alin. 1 curge
de la data expirării termenului inițial de 20 de zile.”
Acest text de lege este raportat la prevederile constituționale
ale art. 1 privind statul român, ale art. 4 privind egalitatea între
cetățeni, ale art. 15 referitoare la universalitatea drepturilor,
libertăților și îndatoririlor fundamentale, ale art. 16 privind
egalitatea în drepturi, ale art. 21 referitoare la accesul liber la
justiție, ale art. 24 privind dreptul la apărare, ale art. 53 privind
restrângerea exercițiului unor drepturi sau al unor libertăți, ale
art. 124 referitoare la înfăptuirea justiției, ale art. 126 privind
instanțele judecătorești, ale art. 129 privind folosirea căilor de
atac, ale art. 131 referitoare la rolul Ministerului Public, ale
art. 132 privind statutul procurorilor, ale art. 133 referitoare la
rolul și structura Consiliului Superior al Magistraturii și ale
art. 148 privind integrarea în Uniunea Europeană, precum și ale
art. 11 cu privire la dreptul internațional și dreptul intern și ale
art. 20 referitoare la tratatele internaționale privind drepturile
omului, raportate la prevederile art. 1 referitoare la obligația de
a respecta drepturile omului, ale art. 6 privind dreptul la un
proces echitabil, ale art. 14 referitoare la interzicerea
discriminării și ale art. 17 privind interzicerea abuzului de drept
din Convenția pentru apărarea drepturilor omului și a libertăților
fundamentale. De asemenea sunt invocate prevederile art. 1, 2,
6, 7, 8, 10, 11 și 30 din Declarația Universală a Drepturilor
Omului.
Examinând excepția de neconstituționalitate, Curtea
constată că dispozițiile alin. 2 al art. 2781 din Codul de
procedură penală reglementează dreptul persoanei vătămate
de a formula plângere direct la instanța de judecată în cazul în
care procurorul nu se conformează prevederilor art. 277 din
Codul de procedură penală, potrivit cărora ăprocurorul este
obligat să rezolve plângerea în termen de cel mult 20 de zile de
la primire și să comunice de îndată persoanei care a făcut
plângerea modul în care a fost rezolvată”, precum și termenul de
formulare a plângerii în această situație.
Dispozițiile art. 2781 alin. 2 din Codul de procedură penală au
mai fost supuse controlului instanței de contencios
constituțional, prin raportare la aceleași prevederi din Legea
fundamentală și din actele normative internaționale, invocate și
în prezenta cauză, și față de critici similare. În acest sens sunt,
de exemplu, Decizia nr. 901 din 16 septembrie 2008, publicată
în Monitorul Oficial al României, Partea I, nr. 731 din
29 octombrie 2008, și Decizia nr. 497 din 7 aprilie 2009,
publicată în Monitorul Oficial al României, Partea I, nr. 311 din
12 mai 2009, prin care Curtea Constituțională a respins excepția
de neconstituționalitate a prevederilor art. 2781 alin. 2 din Codul
de procedură penală, pentru motivele acolo arătate.
Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziei mai sus menționate își păstrează
valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 476/12.VII.2010

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 2 din Codul de procedură penală, excepție ridicată
de Georgeta Cârciumaru în Dosarul nr. 8.771/280/2008 al Tribunalului București — Secția a II-a penală, de Marin Frunză în Dosarul
nr. 1.517/44/2009 al Curții de Apel Galați — Secția penală și de Puiu Vasile în Dosarul nr. 2.213/233/2009 al Judecătoriei Galați.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 822
din 22 iunie 2010

referitoare la excepția de neconstituționalitate a dispozițiilor art. 101 alin. (3)
raportate la cele ale art. 96 din Ordonanța de urgență a Guvernului nr. 195/2002
privind circulația pe drumurile publice
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 101 alin. (3) raportate la cele ale art. 96 din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Paul Ureche
în Dosarul nr. 1.866/232/2008 al Tribunalului Dâmbovița —
Secția comercială și de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care, având în vedere jurisprudența în materie a Curții
Constituționale, pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 21 octombrie 2009, pronunțată în Dosarul
nr. 1.866/232/2008, Tribunalul Dâmbovița — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 101 alin. (3) raportate la cele ale art. 96
din Ordonanța de urgență a Guvernului nr. 195/2002 privind
circulația pe drumurile publice.

Excepția a fost ridicată de Paul Ureche cu ocazia soluționării
recursului declarat împotriva Sentinței civile nr. 2.418 din
19 noiembrie 2008, pronunțată de Judecătoria Găești în
contradictoriu cu I.G.P.R. — Secția de Poliție Autostrăzi.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 25 și 53. În acest sens arată,
în esență, că, deși sancțiunile contravenționale complementare
ar trebui să fie mai puțin aspre decât cele principale, sancțiunea
complementară instituită de normele criticate, și anume
suspendarea exercitării dreptului de a conduce pentru o
perioadă determinată, este mai aspră decât cele principale —
amendă și avertisment. Ca urmare, restrângerea exercițiului
dreptului constituțional la liberă circulație apare ca o sancțiune
principală, și nu complementară, ceea ce legiuitorul nu a dorit,
având în vedere tocmai principiul proporționalității și ierarhizării
pedepselor.
Instanța de judecată apreciază că textele de lege criticate
nu au legătură cu soluționarea cauzei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că dispozițiile de lege criticate sunt
constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile

MONITORUL OFICIAL AL ROMÂNIEI, PARTEA I, Nr. 476/12.VII.2010
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare, dispoziții cuprinse în
art. 101 alin. (3), care reglementează faptele ce constituie
contravenție și care se sancționează cu amenda prevăzută în
clasa a III-a de sancțiuni și cu aplicarea sancțiunii
complementare a suspendării exercitării dreptului de a conduce
pentru o perioadă de 60 de zile, raportate la cele ale art. 96, care
reglementează sancțiunile contravenționale complementare.
Prevederile constituționale invocate în susținerea excepției
sunt cele ale art. 25 privind libera circulație și art. 53 referitoare
la restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că nu poate fi reținută încălcarea art. 25 din Constituție
privind dreptul la liberă circulație, deoarece acesta nu are
legătură cu textele de lege criticate. Dreptul la liberă circulație
vizează libertatea de mișcare a cetățeanului, textul constituțional
reglementând ambele aspecte care formează acest drept
fundamental, și anume: libera circulație pe teritoriul României și
libera circulație în afara teritoriului țării. Dreptul la liberă circulație
nu include și dreptul de a conduce autovehicule, respectiv de a

9

deține un permis de conducere auto în acest scop, prevederile
constituționale nefăcând referire și la mijloacele de transport prin
care se realizează libera circulație.
În ceea ce privește invocarea înfrângerii art. 53 din
Constituție, Curtea observă că textul constituțional se referă
exclusiv la restrângerea exercițiului unor drepturi sau al unor
libertăți prevăzute de Constituție, iar normele criticate nu
restrâng drepturi constituționale, ci prevăd sancționarea unor
fapte de încălcare a legii care pun în pericol siguranța circulației
rutiere. Pe de altă parte, este de reținut că alin. (1) al art. 53
prevede, între alte situații, că exercițiul unor drepturi poate fi
restrâns și pentru apărarea drepturilor și a libertăților cetățenilor.
Curtea mai reține că autorul excepției își fundamentează
criticile de neconstituționalitate pe compararea dispozițiilor ce
fac obiectul excepției. Or, așa cum a statuat în mod constant
Curtea Constituțională în jurisprudența sa, de exemplu prin
Decizia nr. 486 din 11 decembrie 2003, publicată în Monitorul
Oficial al României, Partea I, nr. 43 din 19 ianuarie 2004,
examinarea constituționalității unui text de lege are în vedere
compatibilitatea acestui text cu dispozițiile constituționale pretins
încălcate, iar nu compararea mai multor prevederi legale între
ele și raportarea concluziei ce ar rezulta din această comparație
la dispoziții ori principii ale Constituției.
Aceste considerente au fundamentat, de altfel, soluția de
respingere a unei excepții de neconstituționalitate similare,
pronunțată de Curtea Constituțională prin Decizia nr. 982 din
25 iunie 2009, publicată în Monitorul Oficial al României, Partea I,
nr. 521 din 29 iulie 2009, fiind valabile și în prezenta cauză,
deoarece nu au intervenit elemente noi, de natură să determine
schimbarea jurisprudenței Curții.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 101 alin. (3) raportate la cele ale art. 96 din Ordonanța de
urgență a Guvernului nr. 195/2002 privind circulația pe drumurile publice, excepție ridicată de Paul Ureche în Dosarul
nr. 1.866/232/2008 al Tribunalului Dâmbovița — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 839
din 24 iunie 2010

referitoare la excepția de neconstituționalitate a dispozițiilor art. 3859 alin. 1 pct. 14, art. 38515 pct. 2
lit. d) raportat la art. 3859 alin. 1 pct. 18 și art. 38514 alin. 11 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
— judecător
Tudorel Toader
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 3859 alin. 1 pct. 14, art. 38515 pct. 2 lit. d)
raportat la art. 3859 alin. 1 pct. 18 și art. 38514 alin. 11 din Codul

10

MONITORUL OFICIAL AL ROMÂNIEI, PARTEA I, Nr. 476/12.VII.2010

de procedură penală, excepție ridicată de Grigore Roman în
Dosarul nr. 3.734/111/2007 al Înaltei Curți de Casație și Justiție —
Secția penală.
La apelul nominal lipsesc părțile, față de care procedura de
citare a fost legal îndeplinită.
Autorul excepției a depus la dosar concluzii scrise prin care
solicită admiterea acesteia.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 19 octombrie 2009, pronunțată în Dosarul
nr. 3.734/111/2007, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a prevederilor art. 3859 alin. 1
pct. 14, art. 38515 pct. 2 lit. d) raportat la art. 3859 alin. 1
pct. 18 și art. 38514 alin. 11 din Codul de procedură penală,
excepție ridicată de Grigore Roman.
În motivarea excepției de neconstituționalitate autorul
acesteia susține că prevederile legale criticate încalcă
dispozițiile constituționale ale art. 21 alin. (3), precum și art. 6 din
Convenția pentru apărarea drepturilor omului și a libertăților
fundamentale, deoarece, pentru stabilirea în concret a pedepsei
aplicate unei persoane, un rol determinant îl au aprecierea
asupra personalității acesteia, așa cum rezultă din actele
dosarului, dar și percepția pe care o are judecătorul asupra sa
în cursul audierii martorilor și a inculpatului în cauză. Potrivit
dispozițiilor art. 38514 alin. 1 și alin. 11 din Codul de procedură
penală, în fața instanței de recurs nu se pot audia martori, iar
audierea inculpatului se face doar în ipoteza în care acesta nu
a fost ascultat de către instanța de fond sau de apel, astfel că
instanța de recurs procedează la judecare doar pe baza
documentelor existente la dosar. Prin urmare, o corectă
reindividualizare a pedepsei ar putea fi posibilă numai în măsura
în care inculpatul este audiat cu ocazia judecării recursului, în
caz contrar fiind afectat dreptul la un proces echitabil.
De asemenea, prevederile art. 38515 pct. 2 lit. d) din Codul de
procedură penală privind posibilitatea rejudecării de către
instanța de recurs, printre altele, și în cazul prevăzut de art. 3859
alin. 1 pct. 18 din același cod, constând în comiterea unei erori
grave de fapt, exclude o cercetare judecătorească, permițând o
soluție de fond doar pe baza lucrărilor și a materialului probator
din dosar. Obligativitatea ascultării inculpatului, în situația în care
instanțele de fond și apel nu au pronunțat împotriva inculpatului
o hotărâre de condamnare, nu acoperă absența unei cercetări
judecătorești și, prin urmare, această procedură apare ca lipsită
de minimum de garanții procesuale, indispensabile unui proces
echitabil.
Înalta Curte de Casație și Justiție — Secția penală
opinează că excepția de neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3859 alin. 1 pct. 14 cu denumirea marginală
Cazurile în care se poate face recurs, art. 38515 pct. 2 lit. d) cu
denumirea marginală Soluțiile raportat la art. 3859 alin. 1 pct. 18
cu denumirea marginală Cazurile în care se poate face recurs și
art. 38514 alin. 11 cu denumirea marginală Verificarea hotărârii
din Codul de procedură penală, care au următorul conținut:
— Art. 3859 alin. 1 pct. 14: ă14. când s-au aplicat pedepse
greșit individualizate în raport cu prevederile art. 72 din Codul
penal sau în alte limite decât cele prevăzute de lege;”;
— Art. 38515 pct. 2 lit. d): ăInstanța, judecând recursul,
pronunță una din următoarele soluții: [...]
2. admite recursul, casând hotărârea atacată și:
[...]
d) dispune rejudecarea de către instanța de recurs în cazurile
prevăzute în art. 3859 alin. 1 pct. 11—20, precum și în cazul
prevăzut în art. 3856 alin. 3.”;
— Art. 3859 alin. 1 pct. 18: ă18. când s-a comis o eroare
gravă de fapt, având drept consecință pronunțarea unei hotărâri
greșite de achitare sau de condamnare;”;
— Art. 38514 alin. 11: ăCu ocazia judecării recursului, instanța
este obligată să procedeze la ascultarea inculpatului prezent,
potrivit dispozițiilor cuprinse în partea specială, titlul II,
capitolul II, atunci când acesta nu a fost ascultat la instanțele de
fond și apel, precum și atunci când aceste instanțe nu au
pronunțat împotriva inculpatului o hotărâre de condamnare.”
Examinând excepția de neconstituționalitate, Curtea
constată că dispozițiile legale criticate nu conțin nicio dispoziție
de natură să încalce dreptul la un proces echitabil. Dimpotrivă,
prin textele contestate s-a avut în vedere dreptul părților la un
proces echitabil și la soluționarea acestuia într-un termen
rezonabil de către o instanță independentă și imparțială. Astfel,
inculpatul are posibilitatea pe parcursul întregului proces penal
să expună toate apărările sale, poate propune instanței
administrarea de probe în apărarea sa, dacă acestea sunt
pertinente, concludente și utile cauzei.
De asemenea, prevederile legale invocate, reglementând ca
motive de casare a unei hotărâri judecătorești aplicarea
pedepselor greșit individualizate în raport cu art. 72 din Codul
penal sau în alte limite decât cele prevăzute de lege, precum și
comiterea unei erori grave de fapt, având drept consecință
pronunțarea unei hotărâri greșite de achitare sau de
condamnare, sunt menite să garanteze dreptul tuturor părților
de a beneficia de un proces echitabil. O asemenea garanție este
instituită și de dispozițiile referitoare la obligativitatea ascultării
inculpatului cu ocazia judecării recursului. Astfel, scopul acestei
căi de atac constă tocmai în asigurarea unui control
judecătoresc al legalității și al aflării adevărului în judecarea și
soluționarea cauzelor penale de prima instanță sau de instanța
de apel, aspect de natură să contribuie la îndeplinirea
exigențelor care condiționează într-o societate democratică
procesul echitabil.
În plus, procedura de judecată, care cuprinde pe lângă
sistemul probator și obiectul judecății în recurs, constituie
atributul exclusiv al legiuitorului, fiind așadar o aplicare a
prevederilor art. 61 din Constituție, cu atât mai mult cu cât, în
legislația procedural penală română, recursul este, de regulă, al

MONITORUL OFICIAL AL ROMÂNIEI, PARTEA I, Nr. 476/12.VII.2010
treilea grad de jurisdicție, art. 2 din Protocolul nr. 7 adițional la
Convenția pentru apărarea drepturilor omului și a libertăților

11

fundamentale consacrând doar obligația statelor membre de a
institui un minim de două grade de jurisdicție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3859 alin. 1 pct. 14, art. 38515 pct. 2 lit. d) raportat la art. 3859
alin. 1 pct. 18 și art. 38514 alin. 11 din Codul de procedură penală, excepție ridicată de Grigore Roman în Dosarul nr. 3.734/111/2007
al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 840
din 24 iunie 2010

referitoare la excepția de neconstituționalitate a dispozițiilor art. 12 alin. (1) și art. 13 alin. (1) și (2)
din Legea nr. 678/2001 privind prevenirea și combaterea traficului de persoane
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 12 alin. (1) și art. 13 alin. (1) și (2) din Legea
nr. 678/2001 privind prevenirea și combaterea traficului de
persoane, excepție ridicată de Ioan Petre Savu în Dosarul
nr. 240/64/2009 al Curții de Apel Brașov — Secția penală și
pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Autorul excepției a depus la dosar o cerere prin care solicită
acordarea unui nou termen de judecată în vederea angajării
unui apărător.
Reprezentantul Ministerului Public se opune cererii
formulate.
Curtea, deliberând asupra cererii formulate, în temeiul art. 14
din Legea nr. 47/1992 și al art. 156 din Codul de procedură
civilă, constată că încheierea de sesizare a fost emisă la
9 septembrie 2009, iar de la acea dată și până în prezent s-a
scurs un interval suficient pentru autor în vederea întreprinderii
demersurilor necesare apărării, sens în care respinge cererea
formulată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.

C U R T E A,

având în vedere actele și lucrările dosarului, constată
următoarele:
Prin Încheierea din 9 septembrie 2009, pronunțată în Dosarul
nr. 240/64/2009, Curtea de Apel Brașov — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 12
alin. (1) și art. 13 alin. (1) și (2) din Legea nr. 678/2001 privind
prevenirea și combaterea traficului de persoane, excepție
ridicată de Ioan Petre Savu.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 23 alin. (1) referitoare la
inviolabilitatea libertății individuale și a siguranței persoanei și
ale art. 26 referitoare la viața intimă, familială și privată,
deoarece, deși prin textele criticate se urmărește protejarea
intereselor persoanei exploatate, în principal, și ale minorului,
în special, modalitatea de reglementare nu ține seama de
posibilitatea reală ca persoana ăexploatată” să dorească să
beneficieze de ajutorul altor persoane, pentru a-și câștiga pe
această cale mijloacele de trai necesare. Totodată, în partea
specială a Codului penal sunt incriminate și alte infracțiuni care
aduc atingere odinii publice și bunelor moravuri, cum ar fi
cerșetoria, prin care sunt sancționate activitățile nelegale la mila
publicului în vederea obținerii de ajutor material. Or, atâta vreme
cât textul contestat incriminează fapte ce intră în elementul
material al laturii obiective al altor infracțiuni, autorul excepției
consideră că sunt incidente dispozițiile referitoare la
răspunderea penală pentru fapta altuia.
De asemenea, dispozițiile legale criticate transformă cazarea
unei persoane dintr-o activitate civilă, prin excelență licită, în una
ilicită, numai pentru că persoana găzduită înțelege să
desfășoare activități ilegale.
În sfârșit, autorul excepției, în susținerea tezei
neconstituționalității art. 13 alin. (1) din Legea nr. 678/2001, mai

12

MONITORUL OFICIAL AL ROMÂNIEI, PARTEA I, Nr. 476/12.VII.2010

arată că, deși fapta pentru care a fost cercetat a fost săvârșită
sub imperiul legii vechi, în cauză nu s-au aplicat prevederile legii
mai favorabile, ignorându-se dispozițiile art. 13 din Codul penal.
Curtea de Apel Brașov — Secția penală și pentru cauze
cu minori opinează că excepția de neconstituționalitate este
nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 alin. (1) și art. 13 alin. (1) și (2) din Legea
nr. 678/2001, publicată în Monitorul Oficial al României, Partea I,
nr. 783 din 11 decembrie 2001, așa cum au fost modificate prin
articolul unic pct. 3 din Ordonanța de urgență a Guvernului
nr. 79/2005, publicată în Monitorul Oficial al României, Partea I,
nr. 629 din 19 iulie 2005, care au următorul conținut:
— Art. 12 alin. (1): ăConstituie infracțiunea de trafic de
persoane recrutarea, transportarea, transferarea, cazarea sau
primirea unei persoane, prin amenințare, violență sau prin alte
forme de constrângere, prin răpire, fraudă ori înșelăciune, abuz
de autoritate sau profitând de imposibilitatea acelei persoane de
a se apăra sau de a-și exprima voința, ori prin oferirea, darea,
acceptarea sau primirea de bani ori de alte foloase pentru
obținerea consimțământului persoanei care are autoritate
asupra altei persoane, în scopul exploatării acestei persoane,
și se pedepsește cu închisoare de la 3 la 12 ani și interzicerea
unor drepturi.”;
— Art. 13 alin. (1) și (2): ă(1) Recrutarea, transportarea,
transferarea, găzduirea sau primirea unui minor, în scopul

exploatării acestuia, constituie infracțiunea de trafic de minori și
se pedepsește cu închisoare de la 5 ani la 15 ani și interzicerea
unor drepturi.
(2) Dacă fapta prevăzută la alin. (1) este săvârșită prin
amenințare, violență sau alte forme de constrângere, prin răpire,
fraudă ori înșelăciune, abuz de autoritate sau profitând de
imposibilitatea minorului de a se apăra ori de a-și exprima voința
sau prin oferirea, darea, acceptarea ori primirea de bani sau de
alte foloase pentru obținerea consimțământului persoanei care
are autoritate asupra minorului, pedeapsa este închisoare de la
7 ani la 18 ani și interzicerea unor drepturi.”
Examinând excepția de neconstituționalitate, Curtea
constată că prin Decizia nr. 74 din 8 februarie 2007, publicată în
Monitorul Oficial al României, Partea I, nr. 177 din 14 martie
2007,
a
respins
ca
neîntemeiată
excepția
de
neconstituționalitate a dispozițiilor art. 12 și art. 13 alin. (1) din
Legea nr. 678/2001, statuând că nu contravin în vreun fel
Constituției. Cu acel prilej a arătat ăcă abuzul de autoritate nu
implică vicierea voinței unei persoane în executarea unor acte
prin care dispune de libertatea sa în folosul persoanei care
exercită abuzul. În condițiile în care o persoană este recrutată,
transportată, transferată, cazată sau primită, prin mijloacele
prevăzute de textul criticat, între care «abuzul de autoritate», cu
scopul de a fi exploatată, nu se poate reține, așa cum fără temei
se susține în motivarea excepției, că incriminarea unei
asemenea fapte încalcă dreptul la liberă circulație, prevăzut de
art. 25 din Constituție, sau dreptul persoanei de a dispune de
ea însăși, consacrat prin art. 26 alin. (2) din Legea
fundamentală”.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
De asemenea, Curtea mai constată că prevederile legale
criticate nu afectează în niciun fel dispozițiile constituționale
referitoare la inviolabilitatea libertății individuale. Dimpotrivă, prin
incriminarea faptelor contestate, legiuitorul a instituit noi măsuri
de garantare a acesteia.
În sfârșit, în ceea ce privește celelalte critici referitoare la
aplicarea în cauză a legii penale mai favorabile ori la încadrarea
unei anumite stări de fapt în infracțiunea de trafic de persoane
ce intră sub incidența Legii nr. 678/2001, Curtea constată că nu
intră în competența sa de soluționare, numai judecătorul de
drept comun având o asemenea atribuție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 12 alin. (1) și art. 13 alin. (1) și (2) din Legea nr. 678/2001
privind prevenirea și combaterea traficului de persoane, excepție ridicată de Ioan Petre Savu în Dosarul nr. 240/64/2009 al Curții
de Apel Brașov — Secția penală și pentru cauze cu minori.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 476/12.VII.2010

13

CURTEA CONSTITUȚIONALĂ

D E C I Z I A Nr. 841
din 24 iunie 2010

referitoare la excepția de neconstituționalitate a dispozițiilor art. 172 alin. 1 și art. 273
din Codul de procedură penală
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 172 alin. 1 și art. 273 din Codul de procedură
penală, excepție ridicată de Cătălin Ursu în Dosarul
nr. 1.296/36/2008 al Curții de Apel Constanța — Secția penală
și pentru cauze cu minori și de familie.
La apelul nominal se prezintă personal autorul excepției și
se constată lipsa celorlalte părți, față de care procedura de citare
a fost legal îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea acesteia,
sens în care depune și note scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 21 octombrie 2009, pronunțată în Dosarul
nr. 1.296/36/2008, Curtea de Apel Constanța — Secția penală
și pentru cauze penale cu minori și de familie a sesizat
Curtea Constituțională cu excepția de neconstituționalitate
a prevederilor art. 172 alin. 1 și art. 273 din Codul de
procedură penală, excepție ridicată de Cătălin Ursu.
În motivarea excepției de neconstituționalitate autorul
acesteia susține că prevederile art. 172 alin. 1 din Codul de
procedură penală încalcă dispozițiile constituționale ale art. 21,
art. 24 și ale art. 23 alin. (11), deoarece nici autorul, nici
apărătorul său nu au participat la vreun act de urmărire penală.
În acest sens înțelege să invoce Decizia Curții Constituționale
nr. 1.086/2007, în temeiul căreia ar fi putut lesne demonstra că
nu a avut înainte de data de 30 iunie 2003 autoturismul
înmatriculat sub nr. VS 02343.
De asemenea, art. 273 din Codul de procedură penală
contravine dispozițiilor constituționale ale art. 21 și art. 24,
precum și dispozițiilor art. 1, art. 6 și art. 13 din Convenția pentru
apărarea drepturilor omului și a libertăților fundamentale,
deoarece textul nu prevede obligativitatea comunicării părții
interesate a redeschiderii urmăririi penale, comunicare care ar
fi dat posibilitatea exercitării depline a dreptului la apărare în
cadrul unui proces echitabil.
În sfârșit, autorul mai supune atenției Curții o seamă de
neregularități referitoare la desfășurarea instrucției penale și la
ședințele de judecată.
Curtea de Apel Constanța — Secția penală și pentru
cauze penale cu minori și de familie nu și-a exprimat opinia
cu privire la fondul excepției de neconstituționalitate, limitându-se
la a arăta că în cauză nu sunt incidente dispozițiile art. 29

alin. (6) din Legea nr. 47/1992. Totodată, a precizat ce a statuat
Curtea prin Decizia nr. 486/1997.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 172 alin. 1 cu denumirea marginală Drepturile
apărătorului și art. 273 cu denumirea marginală Reluarea în caz
de redeschidere a urmăririi, ambele din Codul de procedură
penală, care au următorul conținut:
— Art. 172 alin. 1: ă(1) În cursul urmăririi penale, apărătorul
învinuitului sau inculpatului are dreptul să asiste la efectuarea
oricărui act de urmărire penală și poate formula cereri și depune
memorii. Lipsa apărătorului nu împiedică efectuarea actului de
urmărire penală, dacă există dovada că apărătorul a fost
încunoștințat de data și ora efectuării actului. Încunoștințarea se
face prin notificare telefonică, fax, internet sau prin alte
asemenea mijloace, încheindu-se în acest sens un procesverbal.”;
— Art. 273: ă(1) Redeschiderea urmăririi penale în cazul în
care s-a dispus încetarea urmăririi penale sau scoaterea de sub
urmărire are loc dacă ulterior se constată că nu a existat în fapt
cazul care a determinat luarea acestor măsuri sau că a dispărut
împrejurarea pe care se întemeia încetarea sau scoaterea de
sub urmărire.
(11) Redeschiderea urmăririi penale are loc, de asemenea,
când judecătorul, potrivit art. 2781, a admis plângerea împotriva
ordonanței sau, după caz, a rezoluției procurorului de scoatere
de sub urmărire penală sau de încetare a urmăririi penale ori de
clasare și a trimis cauza procurorului în vederea redeschiderii
urmăririi penale. În cazul în care instanța, potrivit art. 2781, a
admis plângerea împotriva rezoluției de neîncepere a urmăririi
penale și a trimis cauza procurorului în vederea începerii
urmăririi penale, acesta dispune începerea urmăririi în condițiile
prevăzute de lege. Dispozițiile instanței sunt obligatorii pentru
organul de urmărire penală, sub aspectul faptelor și
împrejurărilor ce urmează a fi constatate și a mijloacelor de
probă indicate.
(12) În cazurile prevăzute în alin. 1 și 11, dacă se consideră
pe baza datelor din dosar că se justifică luarea unei măsuri

14

MONITORUL OFICIAL AL ROMÂNIEI, PARTEA I, Nr. 476/12.VII.2010

preventive, procurorul procedează potrivit art. 233 sau 236, care
se aplică în mod corespunzător. În ordonanța prin care s-a
dispus reluarea urmăririi penale, se face mențiune cu privire la
luarea acestor măsuri.
(2) Redeschiderea urmăririi penale se dispune de procuror
prin ordonanță.”
Examinând excepția de neconstituționalitate, Curtea
constată că dispozițiile art. 172 alin. 1 din Codul de procedură
penală referitoare la Drepturile apărătorului nu contravin
prevederilor constituționale pretins încălcate. Varianta textului
contestat existentă anterior pronunțării Deciziei de admitere a
Curții Constituționale nr. 132 din 21 februarie 2008, publicată în
Monitorul Oficial al României, Partea I, nr. 222 din 24 martie
2008 nu poate fi supusă cenzurii sale, deoarece, potrivit art. 29
alin. (1) din Legea nr. 47/1992 privind organizarea și
funcționarea Curții Constituționale, aceasta se pronunță asupra
prevederilor în vigoare. Or, ulterior admiterii excepției de
neconstituționalitate a dispozițiilor art. 172 alin. 1 teza întâi din
Codul de procedură penală, acestea au fost puse de acord cu
prevederile Constituției. Faptul că la data instrumentării
dosarului penal autorul nu s-a putut prevala de noile drepturi nu
intră sub incidența controlului Curții Constituționale, efectele
deciziilor sale având, potrivit art. 147 alin. (4) din Legea
fundamentală, putere numai pentru viitor.
În ceea ce privește excepția de neconstituționalitate a
dispozițiilor art. 273 din Codul de procedură penală, Curtea
constată că prin Decizia nr. 120 din 19 februarie 2008, publicată
în Monitorul Oficial al României, Partea I, nr. 169 din 5 martie

2008, a respins ca neîntemeiată o excepție similară, statuând
că ănu aduc nicio atingere principiului constituțional al egalității
în drepturi, deoarece sensul art. 16 alin. (1) din Constituție este
garantarea egalității în drepturi între cetățeni în fața legii și a
autorităților publice, iar nu între cetățeni și autoritățile publice.
Or, procurorul care dispune reluarea urmăririi penale, în
condițiile art. 273 din Codul de procedură penală, acționează în
calitate de reprezentant al unei autorități publice, și anume
Ministerul Public.
În situația în care procurorul dispune asupra redeschiderii
urmăririi penale, pentru motivele arătate în ordonanță, urmează
ca, după efectuarea actelor de urmărire dispuse, să se pronunțe
o nouă soluție de către organul de urmărire penală, împotriva
căreia persoana ce se consideră vinovată are posibilitatea de a
face plângere. Depășirea, eventual, a unui termen rezonabil în
cursul urmăririi penale nu poate fi considerată o îngrădire a
accesului liber la justiție, în sensul art. 21 din Constituție, ci
poate face obiectul unei alte plângeri”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
În sfârșit, Curtea mai constată că celelalte critici nu îmbracă
forma unor veritabile critici de neconstituționalitate, ci vizează
invocarea unor neregularități ce țin de domeniul de interpretare
și de aplicare a legii, competență ce cade în sarcina instanțelor
de drept comun.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 172 alin. 1 și art. 273 din Codul de procedură penală, excepție
ridicată de Cătălin Ursu în Dosarul nr. 1.296/36/2008 al Curții de Apel Constanța — Secția penală și pentru cauze cu minori și de
familie.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 844
din 24 iunie 2010

referitoare la excepția de neconstituționalitate a dispozițiilor art. 250, art. 289, art. 291
din Codul penal, precum și ale art. 339 alin. 1 și art. 38518 alin. 1 și 2 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
— judecător
Tudorel Toader
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 250, art. 289, art. 291 din Codul penal, precum
și ale art. 339 alin. 1 și art. 38518 alin. 1 și 2 din Codul de

MONITORUL OFICIAL AL ROMÂNIEI, PARTEA I, Nr. 476/12.VII.2010
procedură penală, excepție ridicată de Marius Dîrgău, Liviu Ioan
Pașca, Valentin Cuteanu, Attila Pap (Papp), Marius Pintea și
Viorel Codrean în Dosarul nr. 8.517/1/2009 al Înaltei Curți de
Casație și Justiție — Secția penală.
La apelul nominal lipsesc părțile, față de care procedura de
citare a fost legal îndeplinită.
Autorii Attila Pap, Marius Pintea și Viorel Codrean au formulat
fiecare câte o cerere de acordare a unui nou termen de
judecată. Astfel, autorul Attila Pap a motivat că de la data primirii
citației și până în prezent nu a avut timp suficient pentru a
contacta apărătorul care să îi reprezinte interesele, autorul
Marius Pintea a motivat că nu se poate prezenta în fața Curții
fiind plecat în interese de serviciu, fără însă a face vreo dovadă
în acest sens, iar autorul Viorel Codrean a motivat o lipsă de
procedură cu unii dintre inculpați, fără a menționa în ce constă
viciul.
Reprezentantul Ministerului Public se opune cererilor
formulate.
Curtea, deliberând asupra cererilor formulate, în temeiul
art. 14 din Legea nr. 47/1992 și al art. 156 din Codul de
procedură civilă, constată că Decizia de sesizare a fost emisă la
5 noiembrie 2009, iar de la acea dată și până în prezent s-a
scurs un interval suficient pentru autor în vederea întreprinderii
demersurilor necesare apărării. De asemenea, autorul Marius
Pintea nu a depus dovezi în susținerea imposibilității sale de a
se prezenta în fața Curții, iar procedura de citare a fost legal
îndeplinită cu toți cei 6 autori. Așa fiind, Curtea respinge cererile
formulate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a acesteia ca nefondată.
C U R T E A,

având în vedere actele și lucrările dosarului, constată
următoarele:
Prin Decizia nr. 3.635 din 5 noiembrie 2009, pronunțată în
Dosarul nr. 8.517/1/2009, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a prevederilor art. 250, art. 289,
art. 291 din Codul penal, precum și ale art. 339 alin. 1 și
art. 38518 alin. 1 și 2 din Codul de procedură penală, excepție
ridicată de Marius Dîrgău, Liviu Ioan Pașca, Valentin Cuteanu,
Attila Pap (Papp), Marius Pintea și Viorel Codrean în dosarul de
mai sus.
În motivarea excepției de neconstituționalitate autorii
acesteia susțin că prevederile art. 250 din Codul penal
referitoare la infracțiunea de purtare abuzivă încalcă dispozițiile
constituționale ale art. 16 și ale art. 53, precum și ale art. 14 din
Convenția pentru apărarea drepturilor omului și a libertăților
fundamentale, deoarece este nemulțumit de împrejurarea că
angajatul din alte servicii publice ce vizează o funcție de
demnitate publică sau alte funcții care implică autoritatea de stat
(demnitari, consuli, secretari de stat, executori judecătorești) nu
intră sub incidența textului criticat. Aceeași critică este arătată și
în ceea ce privește dispozițiile art. 289 și art. 291 din Codul
penal, întrucât mai există și ale categorii de persoane care
întocmesc înscrisuri autentice (avocați), dar care nu au calitatea
de funcționari. Or, prin reglementarea contestată se instituie o
discriminare între funcționarii publici și celelalte persoane care
sunt abilitate să întocmească un înscris autentic.
Dispozițiile art. 339 alin. 1 din Codul de procedură penală
contravin prevederilor constituționale ale art. 21 și ale art. 6
paragraful 3 lit. b) și c) din Convenția pentru apărarea drepturilor
omului și a libertăților fundamentale, deoarece limitează dreptul
părților de a formula cereri doar în legătură cu cercetarea
judecătorească, lipsind prevederea de a formula excepții, acest
drept fiind prevăzut doar la capitolul măsurilor premergătoare

15

cercetării judecătorești de art. 320 alin. 2 și art. 301 alin. 1 din
Codul de procedură penală.
Dispozițiile art. 38518 din Codul de procedură penală
contravin prevederilor constituționale ale art. 23 alin. (11)
referitoare la prezumția de nevinovăție și ale art. 6 paragraful 2
din Convenția pentru apărarea drepturilor omului și a libertăților
fundamentale, deoarece instanța de recurs a stabilit vinovăția
inculpaților în condițiile în care a admis existența unui probatoriu
insuficient, iar instanța de fond căreia i s-a trimis cauza spre
rejudecare este limitată exclusiv de administrarea de probe și
nu poate pronunța o hotărâre contrară opiniei exprimate anterior
de instanța de recurs.
Înalta Curte de Casație și Justiție — Secția penală, în
calitate de instanță de recurs chemată să se pronunțe asupra
legalității și temeiniciei încheierii de respingere ca inadmisibilă a
excepției, a opinat că excepția de neconstituționalitate, deși are
legătură cu soluționarea cauzei, fiind deci admisibilă sub acest
aspect, este neîntemeiată pe fond, prevederile criticate fiind
constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 250 — Purtarea abuzivă, art. 289 — Falsul
intelectual, art. 291 — Uzul de fals, toate din Codul penal,
precum și ale art. 339 alin. 1 cu denumirea marginală
Terminarea cercetării judecătorești și art. 38518 cu denumirea
marginală Limitele rejudecării, toate din Codul de procedură
penală, care au următorul conținut:
— Art. 250 din Codul penal: ăÎntrebuințarea de expresii
jignitoare față de o persoană, de către un funcționar public în
exercițiul atribuțiilor de serviciu, se pedepsește cu închisoare de
la o lună la un an sau cu amendă.
Amenințarea săvârșită de către un funcționar public, în
condițiile alin. 1, se pedepsește cu închisoare de la 6 luni la 2 ani
sau cu amendă.
Lovirea sau alte acte de violență săvârșite de către un
funcționar public, în condițiile alin. 1, se pedepsește cu
închisoare de la 6 luni la 3 ani sau cu amendă.
Vătămarea corporală săvârșită de către un funcționar public,
în condițiile alin. 1, se pedepsește cu închisoare de la 6 luni la
6 ani.
Vătămarea corporală gravă săvârșită de către un funcționar
public, în condițiile alin. 1, se pedepsește cu închisoare de la 3
la 12 ani.”;
— Art. 289 din Codul penal: ăFalsificarea unui înscris oficial
cu prilejul întocmirii acestuia, de către un funcționar aflat în
exercițiul atribuțiilor de serviciu, prin atestarea unor fapte sau
împrejurări necorespunzătoare adevărului ori prin omisiunea cu

16

MONITORUL OFICIAL AL ROMÂNIEI, PARTEA I, Nr. 476/12.VII.2010

știință de a insera unele date sau împrejurări, se pedepsește cu
închisoare de la 6 luni la 5 ani.
Tentativa se pedepsește.”;
— Art. 291 din Codul penal: ăFolosirea unui înscris oficial ori
sub semnătură privată, cunoscând că este fals, în vederea
producerii unei consecințe juridice, se pedepsește cu închisoare
de la 3 luni la 3 ani când înscrisul este oficial, și cu închisoare
de la 3 luni la 2 ani sau cu amendă când înscrisul este sub
semnătură privată.”;
— Art. 339 alin. 1 din Codul de procedură penală: ăÎnainte de
a declara terminată cercetarea judecătorească, președintele
întreabă pe procuror și pe părți dacă mai au de dat explicații ori
de formulat cereri noi pentru completarea cercetării
judecătorești.”;
— Art. 38518 din Codul de procedură penală: ăInstanța de
rejudecare trebuie să se conformeze hotărârii instanței de
recurs, în măsura în care situația de fapt rămâne cea avută în
vedere la soluționarea recursului.
Când hotărârea este desființată numai cu privire la unele
fapte sau persoane, ori numai în ce privește latura penală sau
civilă, instanța de rejudecare se pronunță în limitele în care
hotărârea a fost casată.”
Examinând excepția de neconstituționalitate a dispozițiilor
art. 250, art. 289 și art. 291 din Codul penal, Curtea constată
că, potrivit art. 73 alin. (3) lit. h) din Constituție, legiuitorul are
deplina libertate de a stabili infracțiunile, ceea ce presupune nu
numai incriminarea modalității de comitere a acestora, ci și, în
anumite situații, circumstanțierea subiectului activ. Altfel spus,
noțiunile de ăfuncționar public” și de ăalți funcționari” nu sunt de

rang constituțional, definirea și reglementarea statutului acestor
categorii de salariați fiind de domeniul legii. În plus, modalitatea
de încadrare juridică a faptelor penale în funcție de subiectul
activ este o problemă ce ține de modul de interpretare și de
aplicare a legii, atribut care, potrivit art. 126 alin. (1) din
Constituție se realizează de instanțele judecătorești de drept
comun.
În ceea ce privește critica prevederilor art. 339 alin. 1 și
art. 38518 din Codul de procedură penală referitoare la
terminarea cercetării judecătorești și la limitele rejudecării în
cazul casării hotărârii de către instanța de recurs, Curtea
constată că instituția controlului judiciar își găsește reazemul
constituțional în dispozițiile art. 129 din Legea fundamentală, iar
prin art. 38518 din Codul de procedură penală se dă eficiență
acestuia, dat fiind că fără obligativitatea îndrumărilor date de
instanța de control judiciar nu s-ar putea realiza finalitatea
acestei cenzuri. Dacă judecătorii de la instanța de fond nu ar fi
obligați să se supună îndrumărilor instanței de apel sau de
recurs, s-ar putea reitera erorile comise prin soluția ce a fost
desființată, ajungându-se la exercitarea repetată a căilor de atac
și la prelungirea duratei soluționării cauzelor în mod nepermis,
și astfel s-ar încălca cerința soluționării proceselor ăîntr-un
termen rezonabil”.
De asemenea, nu sunt încălcate nici dispozițiile referitoare la
egalitatea de tratament în fața legii, întrucât normele criticate se
aplică fără discriminare tuturor persoanelor vizate, fără a fi pusă
în discuție de către instanța de recurs vinovăția sau nevinovăția
persoanelor cercetate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 250, art. 289, art. 291 din Codul penal, precum și ale art. 339
alin. 1 și art. 38518 alin. 1 și 2 din Codul de procedură penală, excepție ridicată de Marius Dîrgău, Liviu Ioan Pașca, Valentin
Cuteanu, Attila Pap (Papp), Marius Pintea și Viorel Codrean în Dosarul nr. 8.517/1/2009 al Înaltei Curți de Casație și Justiție —
Secția penală.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 476/12.VII.2010 conține 16 pagini.

Prețul: 3,20 lei

&JUYDGY|444621]
ISSN 1453—4495

