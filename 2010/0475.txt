Anul 178 (XXII) — Nr. 475

PARTEA I

LEGI, DECRETE, HOTĂRÂRI ȘI ALTE ACTE

Vineri, 9 iulie 2010

SUMAR
Nr.

Pagina

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 801 din 3 iunie 2010 referitoare la excepția de
neconstituționalitate a prevederilor art. 286, 287 și 288
din Legea nr. 53/2003 — Codul muncii, ale art. 74, 75
și 77 din Legea nr. 168/1999 privind soluționarea
conflictelor de muncă și ale art. 164 din Codul de
procedură civilă ..........................................................

2–3

Decizia nr. 843 din 24 iunie 2010 referitoare la excepția de
neconstituționalitate a dispozițiilor art. 2781 alin. 6 și 7
din Codul de procedură penală ..................................

4–5

58.

— Ordin al președintelui Autorității Naționale Sanitare
Veterinare și pentru Siguranța Alimentelor pentru
modificarea
Normei sanitare veterinare privind
formularele de prescripție medicală cu regim special
și cu timbru sec pentru eliberarea produselor
medicinale veterinare și a normelor metodologice
referitoare la utilizarea acestora, aprobată prin Ordinul
președintelui Autorității Naționale Sanitare Veterinare
și pentru Siguranța Alimentelor nr. 184/2006 ............

8–10

— Ordin al directorului general al Agenției Naționale
de Cadastru și Publicitate Imobiliară pentru aprobarea
Protocolului de colaborare încheiat între Agenția
Națională de Cadastru și Publicitate Imobiliară și
Uniunea Națională a Notarilor Publici din România
privind modul de efectuare a operațiunilor de
publicitate imobiliară, în aplicarea Legii cadastrului și a
publicității imobiliare nr. 7/1996, republicată, cu
modificările și completările ulterioare ........................

11–16

Rectificări ..............................................................................

16

HOTĂRÂRI ALE GUVERNULUI ROMÂNIEI
571.

— Hotărâre pentru modificarea Hotărârii Guvernului
nr. 60/2005 privind organizarea și funcționarea Regiei
Autonome ăAdministrația Patrimoniului Protocolului de
Stat”............................................................................

5

620.

— Hotărâre privind stabilirea unor măsuri de
reorganizare a activității Agenției Naționale a
Funcționarilor Publici, precum și pentru modificarea
Hotărârii Guvernului nr. 1.000/2006 privind
organizarea și funcționarea Agenției Naționale a
Funcționarilor Publici ..................................................

6–7

621.

— Hotărâre pentru modificarea art. 10 alin. (1) din
Hotărârea Guvernului nr. 1.210/2004 privind
organizarea și funcționarea Agenției Naționale de
Cadastru și Publicitate Imobiliară ..............................

8

309.

2

MONITORUL OFICIAL AL ROMÂNIEI, PARTEA I, Nr. 475/9.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 801
din 3 iunie 2010

referitoare la excepția de neconstituționalitate a prevederilor art. 286, 287 și 288
din Legea nr. 53/2003 — Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă și ale art. 164 din Codul de procedură civilă
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 286, 287 și 288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind
soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială
ăPetrom” — S.A. în Dosarul nr. 10.195/118/2009 al Tribunalului
Constanța — Secția civilă, cauză ce constituie obiectul
Dosarului nr. 61D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 237D/2010,
având ca obiect excepția de neconstituționalitate a dispozițiilor
art. 286, 287 și 288 din Legea nr. 53/2003 — Codul muncii și
ale art. 74, 75 și 77 din Legea nr. 168/1999 privind soluționarea
conflictelor de muncă, excepție ridicată de același autor în
Dosarul nr. 532/87/2009 (format vechi nr. 5.948/2009) al Curții
de Apel București — Secția a VII-a civilă și pentru cauze privind
conflicte de muncă și asigurări sociale.
Se constată lipsa părților, față de care procedura de citare a
fost legal îndeplinită.
Curtea dispune a se face apelul și în Dosarul nr. 278D/2010,
având ca obiect excepția de neconstituționalitate a dispozițiilor
art. 286, 287 și 288 din Legea nr. 53/2003 — Codul muncii,
excepție ridicată de același autor — Societatea Comercială
ăPetrom” — S.A. — în Dosarul nr. 4.997/87/2008 (format vechi
nr. 6.172/2009) al Curții de Apel București — Secția a VII-a civilă
și pentru cauze privind conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea parțială de obiect al
acestor cauze, pune în discuție problema conexării lor.
Reprezentantul Ministerului Public este de acord cu
admiterea excepției de conexitate a dosarelor menționate.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 278D/2010 și
nr. 273D/2010 la Dosarul nr. 61D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, având în vedere jurispudența constantă în
această materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 18 noiembrie 2009, pronunțată în Dosarul
nr. 10.195/118/2009, Tribunalul Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 286, 287 și 288 din

Legea nr. 53/2003 — Codul muncii, ale art. 74, 75 și 77 din
Legea nr. 168/1999 privind soluționarea conflictelor de
muncă și ale art. 164 din Codul de procedură civilă.
Prin deciziile civile nr. 7.188/R din 8 decembrie 2009 și
nr. 109/R din 12 ianuarie 2010, pronunțate în dosarele
nr. 532/87/2009 (format vechi nr. 5.948/2009) și nr. 4.997/87/2008
(format vechi nr. 6.172/2009), Curtea de Apel București —
Secția a VII-a civilă și pentru cauze privind conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 286,
287 și 288 din Legea nr. 53/2003 — Codul muncii și ale art. 74,
75 și 77 din Legea nr. 168/1999 privind soluționarea
conflictelor de muncă, respectiv cu excepția de
neconstituționalitate a dispozițiilor ar. 286, 287 și 288 din
Legea nr. 53/2003 — Codul muncii.
Excepțiile au fost ridicate de Societatea Comercială ăPetrom” —
S.A. din București în cauze privind soluționarea unor recursuri
formulate în acțiuni civile având ca obiect drepturi bănești.
În motivarea excepției de neconstituționalitate, având un
conținut identic, autorul acesteia susține, în esență, că
dispozițiile art. 286, 287 și 288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 sunt de un
formalism excesiv, de natură să afecteze grav efectivitatea
exercitării drepturilor recunoscute de lege atât pentru angajat,
cât și pentru angajator și să restrângă nejustificat dreptul la
apărare al angajatorului, care este pus într-o situație de
dezechilibru față de angajatul care are calitatea de reclamant.
Autorul excepției consideră că principiul celerității, aplicabil în
materia litigiilor de muncă, nu trebuie să constituie un scop în
sine, astfel că modalitatea de soluționare a cauzei trebuie
adaptată circumstanțelor specifice respectivei cauze, și nu în
abstract. Ca atare, judecarea acestor cauze în regim de urgență,
cu termene scurte de soluționare și de citare, refuzul amânării
cauzei pentru lipsă de apărare, precum și imposibilitatea de
conexare a dosarelor pentru a obține o jurisprudență unitară
sunt aspecte procedurale de natură să afecteze exercitarea
dreptului său la apărare și la un proces echitabil, defavorizat
fiind de calitatea de pârât căruia îi revine sarcina probei până la
prima zi de înfățișare, sub sancțiunea decăderii din dreptul de a
depune probe și a formula apărări. În acest sens, prevederile
art. 164 din Codul de procedură civilă lasă la aprecierea
instanței posibilitatea conexării cauzelor și nu obligă la luarea
unei astfel de măsuri, menite să ducă la o economie de timp și
cheltuieli, precum și la o judecată unitară. Totodată, dispozițiile
legale atacate încalcă, în opinia autorului, și principiul efectivității
juridice, reflectat în jurisprudența în materie a Curții Europene a
Drepturilor Omului.
Tribunalul Constanța — Secția civilă, exprimându-și
opinia în Dosarul nr. 61D/2010, apreciază că dispozițiile legale
atacate nu încalcă dispozițiile constituționale invocate.
Curtea de Apel București — Secția a VII-a civilă și pentru
cauze privind conflicte de muncă și asigurări sociale,
exprimându-și opinia în dosarele nr. 237D/2010 și
nr. 278D/2010, consideră că excepția de neconstituționalitate
ridicată este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor

MONITORUL OFICIAL AL ROMÂNIEI, PARTEA I, Nr. 475/9.VII.2010
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, făcând referire la jurisprudența instanței de
contencios constituțional în materie, apreciază că excepția de
neconstituționalitate nu este întemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286, 287 și 288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind
soluționarea conflictelor de muncă, publicată în Monitorul Oficial
al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă.
Dispozițiile criticate din Legea nr. 53/2003 — Codul muncii au
următorul conținut:
— Art. 286: ă(1) Cererile referitoare la soluționarea
conflictelor de muncă se judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287: ăSarcina probei în conflictele de muncă revine
angajatorului, acesta fiind obligat să depună dovezile în
apărarea sa până la prima zi de înfățișare.”;
— Art. 288: ăAdministrarea probelor se face cu respectarea
regimului de urgență, instanța fiind în drept să decadă din
beneficiul probei admise partea care întârzie în mod nejustificat
administrarea acesteia.”
Textele criticate din Legea nr. 168/1999 prevăd următoarele:
— Art. 74: ă(1) Cererile referitoare la soluționarea conflictelor
de drepturi se judecă în regim de urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;

3

— Art. 75: ăÎn cazul în care sunt contestate măsuri unilaterale
dispuse de unitate, aceasta are obligația ca, până la prima zi de
înfățișare, să depună dovezile în baza cărora a luat măsura
respectivă.”;
— Art. 77: ă(1) În cazul în care judecata continuă,
administrarea probelor se va face cu respectarea regimului de
urgență al judecării conflictelor de drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ă Părțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În opinia autorului excepției de neconstituționalitate,
dispozițiile legale criticate contravin prevederilor art. 21 alin. (1),
(2) și (3) privind accesul liber la justiție, art. 24 —Dreptul la
apărare, art. 53 alin. (1) privind condițiile în care este permisă
restrângerea exercițiului unor drepturi sau al unor libertăți,
precum și dispozițiilor art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil, text invocat prin raportare la art. 11 alin. (2)
și art. 20 alin. (2) din Legea fundamentală, referitoare la
raporturile dintre tratatele internaționale în materia drepturilor
omului și dreptul intern.
Examinând excepția de neconstituționalitate, Curtea constată
că dispozițiile art. 286, 287 și 288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind
soluționarea conflictelor de muncă și ale art. 164 din Codul de
procedură civilă au mai constituit obiect al controlului de
constituționalitate. Astfel, prin Decizia nr. 1.015 din 7 iulie 2009,
publicată în Monitorul Oficial al României, Partea I, nr. 547 din
6 august 2009, instanța de contencios constituțional a constatat,
pentru argumentele acolo expuse, că textele de lege atacate,
examinate prin raportare la critici de aceeași natură și aceleași
norme fundamentale ca cele indicate în cauza de față,
corespund exigențelor normelor constituționale și convenționale
invocate.
În lipsa unor elemente noi, de natură a modifica jurisprudența
Curții în materie, cele statuate în decizia indicată își mențin
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 286, 287 și 288 din Legea nr. 53/2003 — Codul muncii, ale
art. 74, 75 și 77 din Legea nr. 168/1999 privind soluționarea conflictelor de muncă și ale art. 164 din Codul de procedură civilă,
excepție ridicată de Societatea Comercială ăPetrom” — S.A. în dosarul nr. 10.195/118/2009 al Tribunalului Constanța — Secția
civilă, precum și în dosarele nr. 532/87/2009 (format vechi nr. 5.948/2009) și nr. 4.997/87/2008 (format vechi nr. 6.172/2009) ale
Curții de Apel București — Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Claudia-Margareta Krupenschi

4

MONITORUL OFICIAL AL ROMÂNIEI, PARTEA I, Nr. 475/9.VII.2010
CURTEA CONSTITUȚIONALĂ

D E C I Z I A Nr. 843
din 24 iunie 2010

referitoare la excepția de neconstituționalitate a dispozițiilor art. 2781 alin. 6 și 7
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 6 și 7 din Codul de procedură
penală, excepție ridicată de Sergiu Leon Rus în Dosarul
nr. 1.682/1/2009 al Înaltei Curți de Casație și Justiție — Secția
penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 1.682/1/2009, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 2781 alin. 6 și 7 din
Codul de procedură penală, excepție ridicată de Sergiu Leon
Rus în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (1)—(3), art. 24 și
art. 6 din Convenția pentru apărarea drepturilor omului și a
libertăților fundamentale, deoarece partea vătămată este pusă
în imposibilitate de a-și demonstra susținerile în alt mod decât
prin înscrisuri. Or, dacă proba audierii martorilor nu a fost
administrată de procuror, judecătorul este subordonat acestuia
din urmă în ceea ce privește probațiunea și instrumentarea
cauzei.
Înalta Curte de Casație și Justiție — Secția penală nu
și-a exprimat opinia cu privire la fondul excepției de
neconstituționalitate invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 6 și 7 cu denumirea Plângerea în fața
judecătorului împotriva rezoluțiilor sau ordonanțelor procurorului
de netrimitere în judecată din Codul de procedură penală, care
au următorul conținut:
ăLa termenul fixat pentru judecarea plângerii, judecătorul dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire penală sau încetarea urmăririi penale și apoi
procurorului.
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.”
Examinând excepția de neconstituționalitate, Curtea
constată că prin Decizia nr. 354 din 23 septembrie 2004,
publicată în Monitorul Oficial al României, Partea I, nr. 959
din 19 octombrie 2004, precum și prin Decizia nr. 412
din 12 octombrie 2004, publicată în Monitorul Oficial al
României, Partea I, nr. 1.041 din 10 noiembrie 2004, a statuat că
limitarea mijloacelor de probă care pot fi administrate la
judecarea plângerii împotriva rezoluțiilor sau a ordonanțelor
procurorului de netrimitere în judecată, realizată prin dispozițiile
art. 2781 alin. 7 din Codul de procedură penală, este justificată
având în vedere natura juridică a acestei plângeri, care nu
vizează judecarea propriu-zisă a cauzei penale, ci constituie un
mijloc procedural prin care se realizează un examen al rezoluției
sau al ordonanței procurorului atacate, sub aspectul legalității
acesteia. Ca urmare, este firesc ca, în vederea soluționării
plângerii, instanța să verifice pe baza lucrărilor și a materialului
existente în dosarul cauzei, care au fost avute în vedere de
procuror la emiterea ordonanței sau a rezoluției de netrimitere în
judecată atacate, dacă această soluție a fost sau nu dispusă cu
respectarea dispozițiilor legale. Așa fiind, nu poate fi primită
critica potrivit căreia dispozițiile art. 2781 alin. 7 din Codul de
procedură penală încalcă dreptul de acces liber la justiție,
plângerea reglementată de dispozițiile art. 2781 din Codul de
procedură penală fiind în sine o garanție a realizării acestui
drept.
De asemenea, Curtea a reținut că dispozițiile art. 2781 alin. 7
din Codul de procedură penală nu încalcă dreptul la un proces
echitabil, astfel cum este acesta consfințit de prevederile
constituționale și de reglementările internaționale, petentul
având deplina libertate de a demonstra în fața instanței de
judecată nelegalitatea actului atacat, în raport cu lucrările și
materialul din dosarul cauzei, precum și posibilitatea prezentării
unor probe suplimentare față de cele deja administrate,
respectiv ăînscrisuri noi”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 475/9.VII.2010

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 6 și 7 din Codul de procedură penală, excepție
ridicată de Sergiu Leon Rus în Dosarul nr. 1.682/1/2009 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 60/2005 privind organizarea și funcționarea
Regiei Autonome ăAdministrația Patrimoniului Protocolului de Stat”
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 60/2005 privind
organizarea și funcționarea Regiei Autonome ăAdministrația
Patrimoniului Protocolului de Stat”, publicată în Monitorul Oficial
al României, Partea I, nr. 105 din 1 februarie 2005, cu
modificările și completările ulterioare, se modifică și se
completează după cum urmează:
1. La articolul 6, alineatul (1) va avea următorul cuprins:
ăArt. 6. — (1) Atribuirea către ministere, autorități și instituții
publice centrale și locale, finanțate integral de la bugetul de stat,
precum și către unitățile din subordinea ministerelor, finanțate
integral sau parțial de la bugetul de stat, a spațiilor administrate
de regie, aflate în proprietatea privată a statului, se face de către
regie, contra cost, cu aprobarea Secretariatului General al
Guvernului. Costurile închirierii includ obligatoriu contravaloarea
impozitelor și taxelor locale, a amortizării spațiilor atribuite, a
altor cheltuieli indirecte, precum si a cheltuielilor de întreținere și
a serviciilor solicitate de către acestea.”
2. La articolul 6, după alineatul (1) se introduc două noi
alineate, alineatele (11) și (12), cu următorul cuprins:
ă(11) Atribuirea către ministere, autorități și instituții publice
centrale și locale, finanțate integral de la bugetul de stat, precum
și către unitățile din subordinea ministerelor, finanțate integral
sau parțial de la bugetul de stat, a spațiilor administrate de regie,
aflate în proprietatea publică a statului, fără plata chiriei și cu
suportarea cheltuielilor de întreținere și a serviciilor solicitate de
către acestea, contra cost, se face de către regie, cu aprobarea
Secretariatului General al Guvernului.
(12) Cheltuielile prevăzute la alin. (1) se vor încadra în limita
creditelor bugetare aprobate prin legea anuală a bugetului de
stat ministerelor, autorităților și instituțiilor publice centrale și
locale, finanțate integral de la bugetul de stat, precum și

unităților din subordinea ministerelor, finanțate integral sau
parțial de la bugetul de stat.”
3. În anexa nr. 1, la articolul 4, punctul 6 se modifică și va
avea următorul cuprins:
ă6. atribuirea, cu aprobarea Secretariatului General al
Guvernului, către ministere, autorități și instituții publice, centrale
și locale, finanțate integral de la bugetul de stat, precum și către
unitățile din subordinea ministerelor, finanțate integral sau parțial
de la bugetul de stat, a spațiilor administrate de regie, aflate în
proprietatea privată a statului, se face cu suportarea costurilor
închirierii care includ obligatoriu contravaloarea impozitelor și
taxelor locale, a amortizării spațiilor atribuite, a altor cheltuieli
indirecte, precum și a cheltuielilor de întreținere și a serviciilor
solicitate de către acestea;”.
4. În anexa nr. 1, la articolul 4, după punctul 6 se
introduce un nou punct, punctul 61, cu următorul cuprins:
ă61. atribuirea, cu aprobarea Secretariatului General al
Guvernului, către ministere, autorități și instituții publice, centrale
și locale, finanțate integral de la bugetul de stat, precum și către
unitățile din subordinea ministerelor, finanțate integral sau parțial
de la bugetul de stat, a spațiilor administrate de regie, aflate în
proprietatea publică a statului, se face fără plata chiriei și cu
suportarea cheltuielilor de întreținere și a serviciilor solicitate de
către acestea, contra cost;”.
5. La anexa nr. 1, articolul 21 se modifică și va avea
următorul cuprins:
ăArt. 21. — Prețurile și tarifele pentru produsele și prestările
de servicii executate de regie se stabilesc în funcție de cerere și
ofertă de fiecare sucursală, cu aprobarea directorului general al
regiei, dacă acestea nu intră sub incidența prevederilor Legii
concurenței nr. 21/1996, republicată, cu modificările și
completările ulterioare.”

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul finanțelor publice,
Sebastian Teodor Gheorghe Vlădescu
București, 16 iunie 2010.
Nr. 571.

6

MONITORUL OFICIAL AL ROMÂNIEI, PARTEA I, Nr. 475/9.VII.2010
GUVERNUL ROMÂNIEI

HOTĂRÂRE
privind stabilirea unor măsuri de reorganizare a activității Agenției Naționale
a Funcționarilor Publici, precum și pentru modificarea Hotărârii Guvernului nr. 1.000/2006
privind organizarea și funcționarea Agenției Naționale a Funcționarilor Publici
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Prin prezenta hotărâre se stabilesc măsuri de
reorganizare a activității Agenției Naționale a Funcționarilor
Publici prin reducerea, în condițiile prevăzute de lege, a unui
număr de 19 posturi din numărul maxim de posturi pentru
aparatul propriu, precum și a unui număr de 160 de posturi din
numărul total de posturi pentru centrele regionale de formare
continuă pentru administrația publică locală din subordinea
Agenției Naționale a Funcționarilor Publici, aprobat și, respectiv,
repartizat potrivit Hotărârii Guvernului nr. 1.000/2006 privind
organizarea și funcționarea Agenției Naționale a Funcționarilor
Publici, cu modificările și completările ulterioare.
Art. II. — Hotărârea Guvernului nr. 1.000/2006 privind
organizarea și funcționarea Agenției Naționale a Funcționarilor
Publici, publicată în Monitorul Oficial al României, Partea I,
nr. 698 din 15 august 2006, cu modificările și completările
ulterioare, se modifică după cum urmează:
1. La articolul 14, alineatele (1) și (4) vor avea următorul
cuprins:
ăArt. 14. — (1) Numărul maxim de posturi în aparatul propriu
al Agenției este de 171, exclusiv demnitarii. Numărul maxim de
posturi aprobat include și posturile aferente cabinetului
președintelui.
..................................................................................................
(4) În cadrul structurii organizatorice, prin ordin al
președintelui Agenției, având în vedere nevoile instituționale și

structura de personal, se pot înființa, după caz, servicii, birouri
și/sau alte compartimente, în condițiile legii.”
2. La articolul 14, alineatul (5) se abrogă.
3. La articolul 171, alineatul (3) va avea următorul
cuprins:
ă(3) Numărul maxim de posturi pentru centrele regionale este
de 40.”
4. Anexa nr. 1 se modifică și se înlocuiește cu anexa care
face parte integrantă din prezenta hotărâre.
Art. III. — Încetarea raporturilor de serviciu/muncă
determinată de reducerea numărului de posturi în structura
organizatorică a Agenției Naționale a Funcționarilor Publici se
face în termenele și cu procedura reglementate de dispozițiile
legale în vigoare aplicabile fiecărei categorii de personal.
Art. IV. — Aplicarea procedurilor legale privind restructurarea
și reorganizarea Agenției Naționale a Funcționarilor Publici se
realizează în termen de 45 de zile de la intrarea în vigoare a
prezentei hotărâri, în conformitate cu legislația în vigoare.
Art. V. — Hotărârea Guvernului nr. 1.000/2006 privind
organizarea și funcționarea Agenției Naționale a Funcționarilor
Publici, cu modificările și completările ulterioare, inclusiv cu
modificările aduse prin prezenta hotărâre, se va republica în
Monitorul Oficial al României, Partea I, dându-se textelor o nouă
numerotare.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu

București, 30 iunie 2010.
Nr. 620.

*) Anexa este reprodusă în facsimil.

S T R U C T U R A O R G A N I Z AT O R I C Ă

a Agenției Naționale a Funcționarilor Publici

ANEXĂ*)
(Anexa nr. 1 la Hotărârea Guvernului nr. 1.000/2006)

MONITORUL OFICIAL AL ROMÂNIEI, PARTEA I, Nr. 475/9.VII.2010
7

8

MONITORUL OFICIAL AL ROMÂNIEI, PARTEA I, Nr. 475/9.VII.2010
GUVERNUL ROMÂNIEI

HOTĂRÂRE
pentru modificarea art. 10 alin. (1) din Hotărârea Guvernului nr. 1.210/2004 privind organizarea
și funcționarea Agenției Naționale de Cadastru și Publicitate Imobiliară
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Alineatul (1) al articolului 10 din Hotărârea
Guvernului nr. 1.210/2004 privind organizarea și funcționarea
Agenției Naționale de Cadastru și Publicitate Imobiliară,
republicată în Monitorul Oficial al României, Partea I, nr. 386
din 5 mai 2006, cu modificările ulterioare, va avea următorul
cuprins:
ăArt. 10. — (1) Atribuțiile și structura organizatorică ale
Agenției Naționale se aprobă prin ordin al ministrului

administrației și internelor, la propunerea consiliului de
administrație. Numărul maxim de posturi pentru Agenția
Națională și instituțiile subordonate este de 3.038.”
Art. II. — Încetarea raporturilor de muncă determinată de
reducerea numărului de posturi în structura organizatorică a
Agenției Naționale de Cadastru și Publicitate Imobiliară se
realizează în termenele și cu procedura reglementate de
dispozițiile legale în vigoare.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 30 iunie 2010.
Nr. 621.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru modificarea Normei sanitare veterinare privind formularele de prescripție medicală
cu regim special și cu timbru sec pentru eliberarea produselor medicinale veterinare
și a normelor metodologice referitoare la utilizarea acestora, aprobată prin Ordinul
președintelui Autorității Naționale Sanitare Veterinare și pentru Siguranța Alimentelor nr. 184/2006
Văzând Referatul de aprobare nr. 234 din 4 mai 2010, întocmit de Direcția de coordonare tehnică a institutelor de referință,
LSVSA, farmacovigilență și nutriție animală din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 1.415/2009 privind organizarea și funcționarea
Autorității Naționale Sanitare Veterinare și pentru Siguranța Alimentelor și a unităților din subordinea acesteia, cu modificările
ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Norma sanitară veterinară privind formularele de
prescripție medicală cu regim special și cu timbru sec pentru
eliberarea produselor medicinale veterinare și a normelor
metodologice referitoare la utilizarea acestora, aprobată prin

Ordinul președintelui Autorității Naționale Sanitare Veterinare și
pentru Siguranța Alimentelor nr. 184/2006, publicat în Monitorul
Oficial al României, Partea I, nr. 717 din 22 august 2006, se
modifică după cum urmează:

MONITORUL OFICIAL AL ROMÂNIEI, PARTEA I, Nr. 475/9.VII.2010
1. Sintagma ă...a produselor și substanțelor
stupefiante ” se înlocuiește cu sintagma ăa produselor și
substanțelor stupefiante și psihotrope ”.
2. Anexa nr. 1 se modifică și se înlocuiește cu anexa care
face parte integrantă din prezentul ordin.
3. La anexa nr. 3, articolul 1 va avea următorul cuprins:
ăArt. 1. — (1) Farmaciile veterinare eliberează, pe bază de
prescripție medicală, numai acele produse medicinale veterinare
care sunt autorizate de Institutul pentru Controlul Produselor
Biologice și Medicamentelor de Uz Veterinar pentru a fi
comercializate în România sau conform Regulamentului (CE)
nr. 726/2004 al Parlamentului European și al Consiliului din
31 martie 2004 de stabilire a procedurilor comunitare privind
autorizarea și supravegherea medicamentelor de uz uman și
veterinar și de instituire a unei Agenții Europene pentru
Medicamente.
(2) Institutul pentru Controlul Produselor Biologice și
Medicamentelor de Uz Veterinar trebuie să stabilească modul
de eliberare cu/fără prescripție medicală pentru fiecare produs
medicinal veterinar autorizat prin procedură națională.
(3) Institutul pentru Controlul Produselor Biologice și
Medicamentelor de Uz Veterinar solicită și verifică înscrierea
mențiunii privind eliberarea pe bază de prescripție medicală în
prospectul care însoțește produsul.
(4) Institutul pentru Controlul Produselor Biologice și
Medicamentelor de Uz Veterinar întocmește o listă a tuturor
produselor medicinale veterinare care se eliberează pe bază de
prescripție medicală și o publică pe site-ul ICBMV.”
4. La anexa nr. 3, articolul 4 se abrogă.
5. La anexa nr. 3, articolul 7 va avea următorul cuprins:
ăArt. 7. — (1) Este obligatorie prescrierea de către medicul
veterinar competent pe formularele cu regim special a
următoarelor produse medicinale:
a) produsele medicinale veterinare care se administrează
animalelor destinate producției de alimente;
b) produsele medicinale veterinare pentru care medicul
veterinar trebuie să ia măsuri speciale în scopul evitării oricărui
risc inutil față de:
(i) speciile-țintă;
(ii) persoana care administrează produsul medicinal
veterinar;
(iii) mediul înconjurător;
c) produsele destinate tratamentului stărilor patologice care
presupun un diagnostic corect sau pentru o utilizare ce poate
provoca efecte care împiedică sau influențează măsurile
terapeutice sau de tratament ulterioare;

d) formula oficinală, în înțelesul art. 3 din Ordinul
președintelui Autorității Naționale Sanitare Veterinare și pentru
Siguranța Alimentelor nr. 187/2007 pentru aprobarea Normei
sanitare veterinare privind Codul produselor medicinale
veterinare, cu modificările ulterioare, pentru administrarea la
animalele destinate producției de alimente.
(2) Produsele medicinale care se administrează animalelor
destinate producției de alimente trebuie prescrise numai după
examinarea clinică a animalului de către medicul veterinar de
liberă practică organizat conform prevederilor Legii nr. 160/1998
pentru organizarea și exercitarea profesiunii de medic veterinar,
republicată, cu modificările ulterioare.
(3) Medicii veterinari care își desfășoară activitatea în cadrul
unităților farmaceutice veterinare nu pot emite prescripții
medicale veterinare.”
6. La anexa 3, articolul 8 va avea următorul cuprins:
ăArt. 8. — (1) În cazul produselor medicinale veterinare
eliberate numai pe bază de prescripție, medicul veterinar este
obligat să prescrie cantitatea necesară pentru efectuarea
completă a tratamentului în cauză.
(2) În cazul produselor medicinale veterinare care se
administrează animalelor destinate producției de alimente,
medicul veterinar este obligat să înscrie în prescripția medicală
timpul de așteptare ce trebuie respectat până la obținerea
produselor alimentare de la animalele supuse tratamentului, în
conformitate cu prospectul produsului medicinal veterinar
prescris și utilizat.”
7. La anexa nr. 3, articolul 11 se abrogă.
8. La anexa nr. 3, articolul 16 va avea următorul cuprins:
ăArt. 16. — Autoritatea Națională Sanitară Veterinară și
pentru Siguranța Alimentelor, prin Direcția de coordonare
tehnică a institutelor de referință, LSVSA, farmacovigilență și
nutriție animală, Institutul pentru Controlul Produselor Biologice
și Medicamentelor de Uz Veterinar, direcțiile sanitar-veterinare
și pentru siguranța alimentelor județene, respectiv a municipiului
București și Colegiul Medicilor Veterinari din România vor duce
la îndeplinire prevederile prezentului ordin.”
Art. II. — La data intrării în vigoare a prezentului ordin se
abrogă orice altă dispoziție contrară.
Art. III. — Formularele de prescripție medicală pentru
eliberarea produselor medicinale veterinare tipărite anterior
intrării în vigoare a prezentei norme sanitare veterinare rămân
valabile până la 30 iunie 2011, cu condiția ca medicul veterinar
competent să înscrie pe aceste formulare timpul de așteptare.
Art. IV. — Prezentul ordin se publică în Monitorul Oficial al
României, Partea I.

p. Președintele Autorității Naționale Sanitare Veterinare
și pentru Siguranța Alimentelor,
Corneliu Ceică

București, 24 iunie 2010.
Nr. 58.

9

10

MONITORUL OFICIAL AL ROMÂNIEI, PARTEA I, Nr. 475/9.VII.2010
ANEXĂ
(Anexa nr. 1
la norma sanitară veterinară)

REGIM SPECIAL

Seria .........../nr. ..........
Unitatea sanitară veterinară emitentă ..................................
Localitatea .....................................................
Județul ...........................................................
Numele persoanei fizice sau juridice deținătoare de animale ........................................
Domiciliul/Adresa sediului social:
Localitatea ............................................................................
Strada .................................................................... nr. .........
Județul ........................................ telefon .............................
Animalul/Animalele din specia .............................................
Numărul/Numerele de identificare ........................................
Categoria ........................................................
Sexul ..................................
Greutatea medie/animal (kg) ..........................
Diagnosticul ....................................................
Nr. din registrul de consultații ............../Data ........................
Rp/

Timp de așteptare*

Semnătura și parafa medicului veterinar,
................................................................
Data ......................

* Se va înscrie obligatoriu timpul de așteptare specificat în prospectul produsului medicinal veterinar prescris.

MONITORUL OFICIAL AL ROMÂNIEI, PARTEA I, Nr. 475/9.VII.2010

11

AGENȚIA NAȚIONALĂ DE CADASTRU ȘI PUBLICITATE IMOBILIARĂ

ORDIN
pentru aprobarea Protocolului de colaborare încheiat între Agenția Națională de Cadastru
și Publicitate Imobiliară și Uniunea Națională a Notarilor Publici din România
privind modul de efectuare a operațiunilor de publicitate imobiliară, în aplicarea Legii cadastrului
și a publicității imobiliare nr. 7/1996, republicată, cu modificările și completările ulterioare
Având în vedere prevederile art. 8 alin. (5) din Legea cadastrului și a publicității imobiliare nr. 7/1996, republicată, cu
modificările și completările ulterioare, ale art. 6 alin. (7) lit. b) din Hotărârea Guvernului nr. 1.210/2004 privind organizarea și
funcționarea Agenției Naționale de Cadastru și Publicitate Imobiliară, republicată, cu modificările ulterioare, ale Hotărârii Consiliului
de administrație al Agenției Naționale de Cadastru și Publicitate Imobiliară nr. 2 din 25 martie 2010 și ale Protocolului de colaborare
nr. 429.312/1.404 din 26 aprilie 2010, încheiat între Agenția Națională de Cadastru și Publicitate Imobiliară și Uniunea Națională
a Notarilor Publici din România privind modul de efectuare a operațiunilor de publicitate imobiliară, în aplicarea Legii cadastrului
și a publicității imobiliare nr. 7/1996, republicată, cu modificările și completările ulterioare,
în temeiul art. 3 alin. (8) din Legea nr. 7/1996, republicată, cu modificările și completările ulterioare, coroborat cu prevederile
art. 9 alin. (5) din Hotărârea Guvernului nr. 1.210/2004, republicată, cu modificările ulterioare,
directorul general al Agenției Naționale de Cadastru și Publicitate Imobiliară emite prezentul ordin.
Articol unic. — Se aprobă Protocolul de colaborare încheiat
între Agenția Națională de Cadastru și Publicitate Imobiliară
și Uniunea Națională a Notarilor Publici din România privind
modul de efectuare a operațiunilor de publicitate imobiliară, în

aplicarea Legii cadastrului și a publicității imobiliare nr. 7/1996,
republicată, cu modificările și completările ulterioare,
prevăzut în anexa care face parte integrantă din prezentul
ordin.

Directorul general al Agenției Naționale de Cadastru și Publicitate Imobiliară,
Mihai Busuioc
București, 7 iulie 2010.
Nr. 309.

AGENȚIA NAȚIONALĂ DE CADASTRU
ȘI PUBLICITATE IMOBILIARĂ
Nr. 429.312 din 26 aprilie 2010

UNIUNEA NAȚIONALĂ A NOTARILOR PUBLICI
DIN ROMÂNIA
Nr. 1.404 din 26 aprilie 2010

PROTOCOL DE COLABORARE
încheiat între Agenția Națională de Cadastru și Publicitate Imobiliară și Uniunea Națională
a Notarilor Publici din România privind modul de efectuare a operațiunilor de publicitate imobiliară,
în aplicarea Legii cadastrului și a publicității imobiliare nr. 7/1996, republicată,
cu modificările și completările ulterioare
În conformitate cu dispozițiile Legii cadastrului și a publicității
imobiliare nr. 7/1996, republicată, cu modificările și completările
ulterioare, s-a procedat la încheierea prezentului protocol de
colaborare în vederea îndeplinirii obligațiilor legale referitoare la
publicitatea imobiliară care le revin pe de o parte oficiilor de
cadastru și publicitate imobiliară, iar pe de altă parte notarilor
publici.
I. Părțile semnatare
Agenția Națională de Cadastru și Publicitate Imobiliară,
denumită în continuare ANCPI, persoană juridică înființată în
baza dispozițiilor Legii cadastrului și a publicității imobiliare
nr. 7/1996, republicată, cu modificările și completările ulterioare,
cu sediul în municipiul București, Splaiul Independenței nr.
202A, sectorul 6, reprezentată prin domnul Mihai Busuioc, în
calitate de director general și președinte al Consiliului de
administrație,
și
Uniunea Națională a Notarilor Publici din România, denumită
în continuare UNNPR, persoană juridică, înființată în baza Legii

notarilor publici și a activității notariale nr. 36/1995, cu
modificările și completările ulterioare, cu sediul în municipiul
București, str. Gral Berthelot nr. 41, sectorul 1, reprezentată prin
domnul notar public Dumitru Viorel Mănescu, în calitate de
președinte, iar, la semnare, prin domnul notar public Vasile
Varga, în calitate de vicepreședinte, conform Hotărârii Consiliului
Uniunii nr. 117 din 26 martie 2010.
Măsurile care vor fi avute în vedere la îndeplinirea acestor
obligații legale referitoare la publicitatea imobiliară au fost
convenite prin prezentul protocol de colaborare de ANCPI,
pentru oficiile de cadastru și publicitate imobiliară, și de UNNPR,
pentru notarii publici.
II. Principii generale care vor sta la baza colaborării
dintre cele două instituții:
1. ANCPI coordonează și controlează executarea lucrărilor
de cadastru și asigură înscrierea imobilelor în registrul de
publicitate imobiliară, la cererea notarului public, a titularului
dreptului ori a celorlalte persoane interesate.

12

MONITORUL OFICIAL AL ROMÂNIEI, PARTEA I, Nr. 475/9.VII.2010

2. Dreptul de proprietate și celelalte drepturi reale asupra
unui imobil, inclusiv cele provenite din succesiune, se înscriu în
cartea funciară pe baza actului prin care s-au transmis,
constituit, modificat ori s-au stins, numai dacă acel act s-a
încheiat în formă autentică sau emană de la o autoritate publică,
cu excepția drepturilor care se sting prin decesul titularului sau
prin împlinirea termenului pentru care s-au înscris.
Prin act care emană de la o autoritate publică se înțelege:
— certificatul de moștenitor sau legatar;
— hotărârea judecătorească;
— decizia autorității administrative referitoare la drepturile
reale imobiliare;
— titlul de proprietate și ordinul prefectului emise în temeiul
Legii fondului funciar nr. 18/1991, republicată, cu modificările și
completările ulterioare;
— certificatul de atestare emis în temeiul Legii nr. 15/1990
privind reorganizarea unităților economice de stat ca regii
autonome și societăți comerciale, cu modificările ulterioare,
precum și al Hotărârii Guvernului nr. 834/1991 privind stabilirea
și evaluarea unor terenuri deținute de societățile comerciale cu
capital de stat, cu modificările și completările ulterioare;
— decizia de restituire dată în temeiul Legii nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, republicată, cu
modificările și completările ulterioare;
— alte acte emise de autoritatea publică, în condițiile legii.
3. La încheierea actului autentic sau a certificatului de
moștenitor, notarul public are obligația de a verifica titlul de
proprietate al dispunătorului sau al autorului succesiunii. În
situația în care nu se prezintă un act justificativ al titlului
dispunătorului sau autorului succesiunii, se poate lua în
considerație, pe riscul părților menționat expres în act, existența
dreptului pe baza unei posesii exercitate sub nume de proprietar
necontestat, situație confirmată și prin:
a) certificat pentru atestarea că petentul este cunoscut ca
proprietar, eliberat de către primarul localității unde este situat
imobilul, potrivit anexei nr. 1, care face parte integrantă din
prezentul protocol de colaborare;
b) certificatul emis de organele fiscale ale autorităților locale;
c) procesul-verbal de identificare a imobilului, potrivit
modelului prevăzut în anexa nr. 2, care face parte integrantă din
prezentul protocol de colaborare;
d) documentația cadastrală.
Se înscriu în cartea funciară atât actele autentice, cât și
certificatele de moștenitor sau actele de partaj întocmite pe baza
posesiei exercitate de către dispunător sau autorul succesiunii
sub nume de proprietar.
Pentru certificatele de moștenitor sau actele de partaj
menționate mai sus, intabularea se va face în condițiile
prezentării și a documentelor indicate anterior la lit. a)—d), în
conformitate cu prevederile art. 10 alin. (1) lit. b) din Legea
nr. 7/1996, republicată, cu modificările și completările ulterioare,
coroborate cu dispozițiile art. 79 alin. (6) din Regulamentul de
organizare și funcționare a birourilor de cadastru și publicitate
imobiliară, aprobat prin Ordinul directorului general al Agenției
Naționale de Cadastru și Publicitate Imobiliară nr. 633/2006, cu
modificările și completările ulterioare.
4. Notarul public care a întocmit actul prin care se transmite,
se modifică, se constituie sau se stinge un drept real imobiliar
este obligat să ceară din oficiu înscrierea în cartea funciară, în
ziua întocmirii lui sau cel mai târziu în prima zi lucrătoare
consecutivă celei în care s-a întocmit actul, la biroul de cadastru
și publicitate imobiliară în a cărui rază de activitate se află
imobilul.
5. Autentificarea actelor de către notarul public, cu privire la
bunurile imobile, va avea la bază extrasul de carte funciară
pentru autentificare emis de către biroul de cadastru și

publicitate imobiliară sau, după caz, certificatul de sarcini și
documentația cadastrală.
Extrasul de carte funciară pentru autentificare, prevăzut la
art. 54 alin. (1) din Legea nr. 7/1996, republicată, cu modificările
și completările ulterioare, se eliberează numai la cererea
notarului public, întocmită conform anexei nr. 3, care face parte
integrantă din prezentul protocol de colaborare, și este valabil
atât pentru notarul public solicitant, cât și pentru notarii publici
asociați în cadrul aceluiași birou notarial.
În cazul în care părțile nu mai înțeleg să încheie actul notarial
pentru care s-a solicitat extrasul de carte funciară pentru
autentificare, la cererea acestora, notarul public va solicita de
îndată deblocarea cărții funciare.
6. Ulterior recepției, documentația cadastrală se transmite
serviciului de publicitate imobiliară în vederea înscrierii în cartea
funciară, printr-un flux de lucru integrat. Fac excepție de la acest
principiu următoarele situații:
a) în caz de alipire sau dezlipire a unor imobile, actul autentic
se va încheia numai după recepția documentației cadastrale și
atribuirea numărului cadastral de către oficiul de cadastru și
publicitate imobiliară;
b) în cazul încheierii unui act autentic pe baza posesiei
exercitate sub nume de proprietar, notarul public va solicita și
documentația cadastrală.
III. Atribuțiile ANCPI prin oficiile de cadastru și
publicitate imobiliară
1. În regiunile de carte funciară supuse regimului Decretuluilege nr. 115/1938 pentru unificarea dispozițiilor privitoare la
cărțile funciare, înscrierile privitoare la imobilele cuprinse în
cartea funciară vor continua să fie făcute în aceleași cărți
funciare. De la această regulă se exceptează următoarele
cazuri, în care este obligatorie întocmirea unei documentații
cadastrale cu atribuire de număr cadastral pentru deschiderea
cărții funciare:
a) imobilele înscrise în cărți funciare întocmite în baza
Decretului-lege nr. 115/1938, care se modifică prin alipiri sau
dezlipiri;
b) pentru înscrierea unei construcții, care a fost edificată pe
un teren care se află înscris într-o carte funciară deschisă în
baza Decretului-lege nr. 115/1938;
c) când se cere înscrierea dreptului de proprietate dobândit
în temeiul:
— Legii nr. 15/1990, cu modificările ulterioare, precum și al
Hotărârii Guvernului nr. 834/1991, cu modificările și completările
ulterioare;
— Legii nr. 18/1991, republicată, cu modificările și
completările ulterioare;
— Legii nr. 169/1997 pentru modificarea și completarea Legii
fondului funciar nr. 18/1991, cu modificările și completările
ulterioare;
— Legii nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, cu modificările și completările ulterioare.
În cazul în care numai o parte din imobilul înscris într-o carte
întocmită în baza Decretului-lege nr. 115/1938 a făcut obiectul
uneia dintre actele normative menționate anterior la lit. c), se va
proceda la desprinderea acelei părți prin formarea unui imobil
pentru care se va întocmi o carte funciară nouă. Operațiunea
de desprindere se va înscrie în cartea funciară existentă. Partea
neafectată de actele normative prevăzute la lit. c) se va reînscrie
în aceeași carte funciară, iar pentru partea desprinsă se va
constitui o carte funciară nouă. În cartea funciară existentă se
vor menționa numărul cadastral și numărul cărții funciare în care
s-a înscris imobilul.

MONITORUL OFICIAL AL ROMÂNIEI, PARTEA I, Nr. 475/9.VII.2010
În toate situațiile prevăzute la lit. a), b) și c), în cărțile funciare,
precum și în actele notariale se vor menționa atât numerele
topografice, cât și numerele cadastrale corespunzătoare.
2. Registratorul admite cererea de înscriere și dispune
înscrierea în cartea funciară prin încheiere, dacă înscrisul
îndeplinește următoarele condiții:
a) este încheiat de către un notar public sau emană de la o
autoritate publică, așa cum a fost definit la cap. II pct. 2;
b) identifică corect numele sau denumirea părților, în sensul
că acestea corespund cu cele ale titularilor de drepturi înscris în
cartea funciară. Notarul public va menționa în act inadvertențele
dintre numele sau denumirea titularului menționat în extrasul de
carte funciară sau certificatul de sarcini, după caz, și cele din
actele de identitate sau de proprietate ale acestuia;
c) obiectul actului sau faptului juridic este individualizat în
baza documentației cadastrale, iar dacă a fost înscris în cartea
funciară, are număr cadastral sau, după caz, număr topografic,
indicându-se totodată numărul și localitatea cărții funciare;
d) este însoțit de o traducere legalizată, dacă actul nu este
întocmit în limba română;
e) este însoțit, după caz, de o copie a extrasului de carte
funciară pentru autentificare sau a certificatului de sarcini
împreună cu documentația cadastrală ce a stat la baza întocmirii
actului;
f) este însoțit de dovada achitării impozitului potrivit art. 771
din Codul fiscal, cu excepția actelor autentice notariale, în cazul
cărora cuantumul impozitului perceput de notarul public este
prevăzut în încheierea de autentificare;
g) este însoțit de dovada achitării tarifului, cu excepția
scutirilor legale.
3. Cererea de înscriere în cartea funciară este trimisă
registratorului de carte funciară, într-un singur exemplar,
împreună cu un exemplar original al actului notarial, de către
notarul public instrumentator al actului autentic sau al
certificatului de moștenitor ori de legatar. Cererea va fi
înregistrată de îndată, după care referentul din cadrul
compartimentului registratură va comunica notarului public
numărul de înregistrare al acesteia din registrul general de
intrare, în scris, prin fax sau prin altă modalitate de comunicare.
În cazul actelor de garanție imobiliară, numărul de înregistrare
va fi comunicat de îndată prin fax notarului public instrumentator,
luând în considerare specificul urgent al acestei proceduri.
Dacă nu se poate transmite cererea de înscriere în cartea
funciară și actul notarial, în original sau cu semnătură
electronică, în ziua întocmirii actului sau cel târziu în prima zi
lucrătoare consecutivă celei în care s-a întocmit actul, aceasta
va fi transmisă prin fax sau prin altă modalitate de comunicare,
în vederea înregistrării. În această situație, cererea, împreună cu
actul în original, se va transmite prin poștă cu confirmare de
primire sau direct, în aceeași zi în care s-a efectuat transmiterea
prin fax a cererii.
Cererea de înscriere, împreună cu actul notarial, va fi
transmisă direct sau prin fax la biroul de cadastru și publicitate
imobiliară în a cărui rază de activitate se află imobilul. După
înscriere se vor transmite notarului public încheierea de
înscriere și un extras de carte funciară pentru informare.
4. În vederea îndeplinirii prevederilor din Legea nr. 7/1996,
republicată, cu modificările și completările ulterioare, privind
cercetarea cărții funciare și eliberarea de extrase de carte
funciară și certificate sau copii legalizate de pe acestea, oficiul
de cadastru și publicitate imobiliară are următoarele obligații:

13

— să elibereze la cerere notarilor publici extrase sau, după
caz, copii ale cărților funciare ori certificate de sarcini. Atât
cererea, cât și certificatele, extrasele și copiile pot fi transmise
între notarul public și birourile de cadastru și publicitate
imobiliară prin fax sau prin altă modalitate de comunicare.
Eliberarea nu va fi condiționată de primirea cererilor în original,
care vor fi transmise ulterior. În cazul în care extrasul de carte
funciară a fost transmis prin fax, originalul acestuia va fi
comunicat biroului notarial;
— eliberarea certificatului, a extrasului sau a copiei de pe
cartea funciară se va face nominal notarului public solicitant,
potrivit termenelor stabilite prin protocoalele încheiate între
camerele notarilor publici și oficiile de cadastru și publicitate
imobiliară;
— în aplicarea dispozițiilor legii, termenul de valabilitate a
extrasului de carte funciară pentru autentificare este de 5 zile
lucrătoare, calculate începând cu ziua și ora înregistrării cererii
în registrul general de intrare și terminând cu sfârșitul celei de-a
cincea zile lucrătoare. Cererea de eliberare a extrasului de carte
funciară pentru autentificare constituie piedică la înscrierea altor
drepturi din momentul înregistrării. În termenul de valabilitate a
extrasului, registratorul nu va efectua nicio altă operațiune de
carte funciară, cu excepția aceleia pentru care a fost solicitat
extrasul. Termenul de valabilitate a extrasului de carte funciară
este de natură să garanteze securitatea circulației juridice a
bunurilor imobile;
— eliberarea extrasului de carte funciară sau a copiei cărții
funciare se va face fără a fi condiționată de prezentarea unui
certificat fiscal.
5. În aplicarea dispozițiilor art. 8 alin. (5) din Legea nr. 7/1996,
republicată, cu modificările și completările ulterioare, tarifele
aferente prestării serviciilor de publicitate imobiliară pot fi
încasate de notarii publici în numele ANCPI pe
chitanțiere/facturiere puse la dispoziție de către aceasta sau pe
bonuri fiscale care vor conține obligatoriu aceleași mențiuni cu
chitanțele.
Sumele încasate de notarii publici vor fi virate în perioada
20—25 a lunii următoare celei în care acestea au fost încasate,
într-o singură tranșă, prin ordin de plată sau prin mandat poștal,
într-un cont unic deschis la Activitatea de Trezorerie și
Contabilitate Publică a Municipiului București, de către ANCPI.
Ordinul de plată/Mandatul poștal va cuprinde în mod obligatoriu
codul de identificare fiscală (CIF) atribuit de Ministerul Finanțelor
Publice biroului notarial respectiv sau asociației constituite din
2 sau mai mulți notari publici. Pentru sumele a căror proveniență
nu poate fi identificată (în lipsa menționării CIF-ului sau în cazul
identificării eronate a acestuia), biroul notarial nu va fi descărcat
de obligația de plată până la identificarea cu CIF-ul
corespunzător.
Birourile notarilor publici ale căror plăți nu corespund sumelor
ce trebuiau încasate vor fi înștiințate de către oficiul teritorial.
Înștiințarea va fi transmisă spre informare camerei notarilor
publici în circumscripția căreia se situează biroul notarial
respectiv.
Având în vedere prevederile art. 8 alin. (2) din Legea nr. 7/1996,
republicată, cu modificările și completările ulterioare, ANCPI nu
are posibilitatea suportării comisioanelor bancare aferente
sumelor încasate și virate de către notarii publici în numele
acesteia.
6. ANCPI va întocmi borderourile de plată centralizatoare
lunare.
7. ANCPI va pune la dispoziția notarilor publici, prin
intermediul UNNPR, o bază de date care să cuprindă adresele,
numerele de telefon și fax, adrese de e-mail și numele

14

MONITORUL OFICIAL AL ROMÂNIEI, PARTEA I, Nr. 475/9.VII.2010

registratorilor de carte funciară, având totodată obligația, dacă
este cazul, de a actualiza periodic această bază de date.
8. ANCPI se obligă să centralizeze toate încheierile de
respingere a cererilor de înscriere în cartea funciară a actelor
autentice încheiate de notarii publici, în vederea standardizării
procedurilor de lucru, cu sprijinul comisiei de specialitate
înființată la nivelul UNNPR.
IV. Atribuțiile ce revin UNNPR și notarilor publici
1. Imobilul care face obiectul unui act sau fapt juridic va fi
identificat în actul notarial cu număr cadastral sau/și topografic,
numărul și localitatea cărții funciare, specificându-se, unde este
cazul, atât suprafața terenului din actele de proprietate, cât și
cea rezultată din măsurători, destinația și categoria de folosință,
iar, după caz, și certificatul de urbanism pentru constituirea unei
servituți de trecere cu privire la un imobil.
Autentificarea actelor prin care se transmit, se constituie, se
modifică sau se sting drepturile reale imobiliare se va face numai
după obținerea extrasului de carte funciară pentru autentificare
sau, după caz, a certificatului de sarcini și a documentației
cadastrale. În cadrul procedurii succesorale, pentru imobilele
înscrise în cartea funciară se va solicita extras de carte funciară
de informare.
2. În ziua întocmirii sau cel mai târziu a doua zi lucrătoare,
consecutivă celei în care s-a autentificat actul sau s-a emis
certificatul de moștenitor ori de legatar, pentru bunurile imobile
succesorale înscrise în cartea funciară sau care au
documentație cadastrală, notarul public are obligația de a
transmite biroului de cadastru și publicitate imobiliară cererea
de înscriere în cartea funciară însoțită de actul notarial în
original.
În actul autentic sau, după caz, în certificatul de moștenitor
ori de legatar, se va menționa expres obligația notarului public
de a-l comunica în vederea înscrierii în cartea funciară, în
condițiile prevăzute de art. 54 din Legea nr. 7/1996, republicată,
cu modificările și completările ulterioare. Notarul public va
menționa, după caz, în încheierea de autentificare, certificatul
de moștenitor sau de legatar, tarifele încasate pentru serviciul de
publicitate imobiliară.
3. Cererea de înscriere și actele doveditoare se transmit în
original sau, după caz, prin fax ori e-mail, în condițiile menționate
la capitolul III.
4. În cazul înscrierilor în cartea funciară cu efect de
opozabilitate, în condițiile art. 27 din Legea nr. 7/1996,
republicată, cu modificările și completările ulterioare, notarul
public va examina titlul dispunătorului.
5. Notarul public va instrumenta actul autentic în termenul de
valabilitate al extrasului de carte funciară pentru autentificare
eliberat în acest scop, iar dacă acest termen nu poate fi
respectat și părțile stăruiesc în încheierea actului, va solicita
biroului de cadastru și publicitate imobiliară eliberarea unui nou
extras de carte funciară.
6. UNNPR are obligația de a pune la dispoziția ANCPI toate
datele privind notarii publici în funcție referitoare la sediile
birourile notarilor publici, numerele de telefon, fax, e-mail, care
vor fi, dacă este cazul, actualizate, precum și codul de
identificare fiscală al biroului notarial sau al asociației constituite
din 2 sau mai mulți notari publici.

7. Pe lângă activitățile prevăzute mai sus, notarii publici pot
solicita oficiilor de cadastru și publicitate imobiliară, în numele
persoanelor fizice sau juridice, prestarea și a altor servicii de
publicitate imobiliară.
V. Dispoziții comune
1. Părțile semnatare ale prezentului protocol de colaborare
își vor desemna reprezentanții într-un colectiv constituit pentru
discutarea și rezolvarea promptă a problemelor pentru a căror
soluționare este necesară conlucrarea dintre ele și analizarea
periodică a modului de desfășurare a înscrierilor în cărțile
funciare. Reprezentanții vor fi desemnați la nivel central de către
ANCPI și UNNPR, iar la nivel local, de către oficiile de cadastru
și publicitate imobiliară și camerele notarilor publici.
Reprezentanții desemnați la nivel central vor negocia, dacă
este cazul, eventualele modificări la prezentul protocol de
colaborare și vor stabili strategia de punere în aplicare a
acestuia pe întreg teritoriul țării. Totodată, acești reprezentanți
vor efectua controale comune care vor avea ca obiect
respectarea prevederilor prezentului protocol de colaborare.
Reprezentanții la nivel local ale celor două instituții vor stabili
atât strategia de punere în aplicare a prezentului protocol de
colaborare la nivel județean, cât și programul de lucru al
birourilor de cadastru și publicitate imobiliară în relația cu notarii
publici sau delegații acestora, precum și termenele de rezolvare
a cererilor.
2. Părțile semnatare ale acestui protocol de colaborare își
vor comunica reciproc, de îndată, orice situații care ar putea
duce la inaplicabilitatea unor dispoziții ale prezentului protocol
de colaborare.
3. În vederea armonizării și compatibilizării procedurilor de
lucru, părțile semnatare se angajează să organizeze cursuri de
inițiere și perfecționare pentru membrii și angajații lor, la care să
participe și persoane fizice sau juridice autorizate pentru
întocmirea documentaților tehnice și cadastrale. Se vor
organiza, de asemenea, întâlnirii de lucru, seminarii, colocvii,
simpozioane la care să fie invitați și reprezentanți ai serviciilor de
sistematizare din cadrul administrației publice centrale și locale,
arhitecți, specialiști din domeniul cadastrului și publicității
imobiliare, cadre universitare etc.
4. Nerespectarea prevederilor prezentului protocol de
colaborare constituie abatere disciplinară și se sancționează
conform normelor în vigoare.
5. În aplicarea dispozițiilor prezentului protocol de colaborare
părțile semnatare vor putea emite instrucțiuni comune sau
proprii, după caz. Proiectul prezentului protocol de colaborare a
fost negociat și elaborat de comisiile desemnate de conducerile
celor două instituții semnatare.
6. Nerespectarea prevederilor prezentului protocol de către
una dintre părți duce la denunțarea unilaterală de către oricare
dintre acestea.
Prezentul protocol s-a încheiat în două exemplare originale,
câte unul pentru fiecare dintre părțile semnatare, și va intra în
vigoare la data publicării sale în Monitorul Oficial al României,
Partea I, cu excepția prevederilor prevăzute la cap. III pct. 5 și
6, care vor intra în vigoare începând cu 1 mai 2010 pentru
tarifele încasate în cursul lunii aprilie.

Agenția Națională de Cadastru și Publicitate Imobiliară
Director general,
Mihai Busuioc

Uniunea Națională a Notarilor Publici din România
Vicepreședinte,
Vasile Varga,
notar public

15

MONITORUL OFICIAL AL ROMÂNIEI, PARTEA I, Nr. 475/9.VII.2010

ANEXA Nr. 1
la protocolul de colaborare

ROMÂNIA
Primăria Orașului/Comunei ..................
Nr. ................./....................................
C E R T I F I C AT

pentru atestarea că petentul este cunoscut ca proprietar
În baza cererii formulate de ........................................................, domiciliat(ă) în comuna ...................................................,
str. ..................................................... nr. ................., și a verificărilor efectuate de către compartimentul de specialitate al Primăriei,
se constată că petentul (petenta) figurează înscris (ă) în registrul tipul ...................................., vol. ..........., poziția nr. .......................,
asupra imobilului compus din .............................. m2, cu vecinii: ......................................................................................................
...............................................................................................................................................................................................................
..................................................................................................................................................................................................................
în pct. ....................................................... sau a construcției din ........................................ în ........................... cu .............. camere.
S-a eliberat prezentul certificat, în temeiul art. 79 alin. (6) din Regulamentul de organizare și funcționare a birourilor de
cadastru și publicitate imobiliară, aprobat prin Ordinul directorului general al Agenției Naționale de Cadastru și Publicitate Imobiliară
nr. 633/2006, cu modificările și completările ulterioare.
Primarul localității,
........................ ..

— Model —
ANEXA Nr. 2
la protocolul de colaborare

ROMÂNIA
Primăria Orașului/Comunei ..................
Nr. ................./....................................
PROCES-VERBAL

de identificare a imobilului
Încheiat astăzi .................................
Subsemnații: ................................................................., secretar al orașului/comunei ................................, agent agricol
(persoană desemnată prin dispoziția nr. ..................................), ne-am deplasat la imobilul situat în intravilanul/extravilanul
comunei/orașului/municipiului ................................................................................, punctul ............................., identificat prin
nr. cadastral........................................, proprietatea (coproprietatea) lui ..............................................................................................,
în suprafață de ...............................
Imobilul identificat are următoarele vecinătăți:
N ....................................................................................................;
S ....................................................................................................;
E ....................................................................................................;
V .................................................................................................... .
Cu ocazia identificării am constatat că nu există niciun litigiu cu privire la întinderea suprafeței și vecinătățile.
Identificarea în teren are la bază planul de amplasament și delimitarea bunului imobil întocmit de
.................................................
Prezentul proces-verbal s-a încheiat în 3 exemplare și în prezența următoarelor persoane: ..................................................... .
(după caz: proprietar, rudă, vecin etc.)

Prezentul înscris însoțește în mod obligatoriu certificatul pentru atestarea că petentul ........................................... este
cunoscut ca proprietar (anexa nr. 1).

Secretar,
.....................................

.

Agent agricol,
..................................... .
Persoane care au participat la identificare:
..................................... .
..................................... .
..................................... .

16

MONITORUL OFICIAL AL ROMÂNIEI, PARTEA I, Nr. 475/9.VII.2010
ANEXA Nr. 3
la protocolul de colaborare

Biroul Notarului Public ...........................
Sediul .....................................................
Telefon/fax .............. E-mail ...................
Nr. ......................./...............................

Către:
OFICIUL DE CADASTRU ȘI PUBLICITATE IMOBILIARĂ ...............................................
BIROUL DE CADASTRU ȘI PUBLICITATE IMOBILIARĂ ...............................................
CERERE DE ELIBERARE

a extrasului de carte funciară pentru autentificare
Pe rolul acestui birou notarial se află spre soluționare cererea numitului ..................................................................................,
domiciliat în .........................................................., posesor al CI/BI ................................... seria .......... nr. ......................., prin care
solicită (operațiunea juridică) ................................................................ unui imobil situat în ..................................................................,
înscris în Cartea funciară nr. .................. a (localității) unității administrativ-teritoriale ............................, cu identificatorul nr. ...............
Vă rugăm să ne comunicați un extras de carte funciară pentru autentificarea unui act notarial și totodată să procedați la
blocarea cotei-părți de ........... din imobil, proprietatea lui ...................................................., pentru o perioadă de 5 zile lucrătoare.
Solicit comunicarea extrasului de carte funciară pentru autentificare:
prin poștă [ ]

la sediul BCPI [ ]
delegatului notarial

prin fax [ ]

Notar public,
(semnătura și stampila)
...................................

RECTIFICĂRI
La Regulamentul Băncii Naționale a României nr. 6/2010 privind abrogarea unor acte normative emise de
Banca Națională a României, publicat în Monitorul Oficial al României, Partea I, nr. 450 din 2 iulie 2010, se face
următoarea rectificare (care nu aparține Redacției ăMonitorul Oficial, Partea I”):
— la articolul II poziția 2, în loc de: ă2. Regulamentul Băncii Naționale a României nr. 1/2000 privind operațiunile
de piață monetară efectuate de Banca Națională a României și facilitățile de creditare și de depozit acordate de
aceasta băncilor, republicat în Monitorul Oficial al României, Partea I, nr. 84 din 1 februarie 2008;” se va citi:
ă2. Normele Băncii Naționale a României nr. 11/2000 privind reevaluarea de către bănci a imobilizărilor corporale,
publicate în Monitorul Oficial al României, Partea I, nr. 542 din 1 noiembrie 2000;”.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 475/9.VII.2010 conține 16 pagini.

Prețul: 3,20 lei

&JUYDGY|444614]
ISSN 1453—4495

