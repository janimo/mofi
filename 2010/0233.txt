Anul 178 (XXII) — Nr. 233

PARTEA I

LEGI, DECRETE, HOTĂRÂRI ȘI ALTE ACTE

Marți, 13 aprilie 2010

SUMAR

Pagina
Decizia nr. 163 din 25 februarie 2010 referitoare la excepția de
neconstituționalitate a dispozițiilor art. 403 alin. 4 din
Codul de procedură civilă ..........................................

DECIZII ALE CURȚII CONSTITUȚIONALE
Decizia nr. 156 din 25 februarie 2010 referitoare la excepția de
neconstituționalitate a dispozițiilor art. 2 pct. 1 lit. a) din
Codul de procedură civilă ..........................................

2–3

Decizia nr. 157 din 25 februarie 2010 referitoare la excepția de
neconstituționalitate a dispozițiilor art. 1 alin. (1) din
Ordonanța Guvernului nr. 5/2001 privind procedura
somației de plată ........................................................

3–4

Decizia nr. 158 din 25 februarie 2010 referitoare la excepția de
neconstituționalitate a dispozițiilor art. 31 și 34 din
Codul de procedură civilă ..........................................

4–5

Decizia nr. 159 din 25 februarie 2010 referitoare la excepția de
neconstituționalitate a dispozițiilor art. 287 alin. 2 din
Codul de procedură civilă ..........................................

6–7

Decizia nr. 160 din 25 februarie 2010 referitoare la excepția de
neconstituționalitate a dispozițiilor art. 399 și art. 402
alin. 1 și 2 din Codul de procedură civilă....................

7–8

Decizia nr. 162 din 25 februarie 2010 referitoare la excepția de
neconstituționalitate a dispozițiilor art. 1 alin. (1), art. 8
și art. 9 din Ordonanța Guvernului nr. 5/2001 privind
procedura somației de plată ......................................

Pagina

9–10

10–11

Decizia nr. 164 din 25 februarie 2010 referitoare la excepția de
neconstituționalitate a dispozițiilor art. 96 alin. (2) și (3)
din Ordonanța de urgență a Guvernului nr. 195/2005
privind protecția mediului............................................

12–13

Decizia nr. 228 din 9 martie 2010 referitoare la excepția de
neconstituționalitate a prevederilor art. 4 alin. (4) din
Legea recunoștinței față de eroii-martiri și luptătorii
care au contribuit la victoria Revoluției române din
decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie
1987 nr. 341/2004 ......................................................

13–14

Decizia nr. 247 din 16 martie 2010 referitoare la excepția de
neconstituționalitate a prevederilor art. 94 alin. (1)
lit. m) din Legea nr. 188/1999 privind Statutul
funcționarilor publici....................................................

15–16

2

MONITORUL OFICIAL AL ROMÂNIEI, PARTEA I, Nr. 233/13.IV.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 156
din 25 februarie 2010

referitoare la excepția de neconstituționalitate a dispozițiilor art. 2 pct. 1 lit. a)
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 pct. 1 lit. a) din Codul de procedură civilă,
excepție ridicată de Baaj Oda Mohamed, Societatea Comercială
ăDaf Hany” — S.A., Societatea Comercială ăTim Relanco
Impex” — S.R.L. și Societatea Comercială ăKataiba Comercial” —
S.R.L. în Dosarul nr. 5.292.1/30/2008 al Tribunalului Timiș —
Secția comercială și de contencios administrativ.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2009, pronunțată în Dosarul
nr. 5.292.1/30/2008, Tribunalul Timiș — Secția comercială și
de contencios administrativ a sesizat Curtea Constituțională
cu excepția de neconstituționalitate a dispozițiilor art. 2 pct. 1
lit. a) din Codul de procedură civilă, excepție ridicată de Baaj
Oda Mohamed, Societatea Comercială ăDaf Hany”— S.A.,
Societatea Comercială ăTim Relanco Impex” — S.R.L. și
Societatea Comercială ăKataiba Comercial” — S.R.L. în cadrul
soluționării unei acțiuni în evacuare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece, datorită impreciziei termenilor
folosiți de legiuitor, instanțele de judecată caracterizează ca fiind
comerciale și litigiile în care sunt implicate nu numai persoane
juridice, ci, alături de acestea, și persoane fizice.
Tribunalul Timiș — Secția comercială și de contencios
administrativ nu și-a exprimat opinia asupra temeiniciei
excepției de neconstituționalitate.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 pct. 1 lit. a) din Codul de procedură civilă, având
următorul cuprins: ăTribunalul judecă: 1. în primă instanță:
a) procesele și cererile în materie comercială al căror obiect are
o valoare de peste 1 miliard lei, precum și procesele și cererile
în această materie al căror obiect este neevaluabil în bani;”.
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16 alin. (1) privind egalitatea în fața legii, art. 20 referitoare
la tratatele internaționale privind drepturile omului, art. 21 alin. (3)
privind dreptul la un proces echitabil, art. 124 alin. (2) privind
unicitatea, imparțialitatea și egalitatea pentru toți a justiției și
art. 126 alin. (2) privind instanțele judecătorești.
Examinând excepția de neconstituționalitate, Curtea
constată că dispozițiile procedurale criticate reglementează
competența materială a tribunalului.
Autorul excepției de neconstituționalitate nu critică
neconformitatea dispozițiilor din Codul de procedură civilă cu
prevederile sau principiile constituționale, ci, în realitate, este
nemulțumit de aplicarea acestor dispoziții de către instanțele de
judecată, care caracterizează ca fiind comerciale și litigiile în
care sunt implicate nu numai persoane juridice, ci, alături de
acestea, și persoane fizice.
Prin urmare, Curtea constată că aceste aspecte vizează
aplicarea legii, fiind de competența instanței de judecată, iar nu
a Curții Constituționale.

MONITORUL OFICIAL AL ROMÂNIEI, PARTEA I, Nr. 233/13.IV.2010

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2 pct. 1 lit. a) din Codul de procedură
civilă, excepție ridicată de Baaj Oda Mohamed, Societatea Comercială ăDaf Hany” — S.A., Societatea Comercială ăTim Relanco
Impex” — S.R.L. și Societatea Comercială ăKataiba Comercial” — S.R.L. în Dosarul nr. 5.292.1/30/2008 al Tribunalului Timiș —
Secția comercială și de contencios administrativ.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 157
din 25 februarie 2010

referitoare la excepția de neconstituționalitate a dispozițiilor art. 1 alin. (1)
din Ordonanța Guvernului nr. 5/2001 privind procedura somației de plată
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăTransbus” — S.A. din Brașov în Dosarul
nr. 5.599/197/2009 al Judecătoriei Brașov și care formează
obiectul Dosarului nr. 7.052D/2009 al Curții Constituționale.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 7.191D/2009, având ca obiect aceeași excepție de
neconstituționalitate, ridicată de același autor în Dosarul
nr. 675/197/2009 al Judecătoriei Brașov.
La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea Dosarului
nr. 7.191D/2009 la Dosarul nr. 7.052D/2009, având în vedere
că acestea au un obiect identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 7.191D/2009 la
Dosarul nr. 7.052D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale.

C U R T E A,

având în vedere actele și lucrările dosarelor, constată
următoarele:
Prin încheierile din 31 iulie 2009 și 14 ianuarie 2009,
pronunțate în Dosarul nr. 5.599/197/2009 și nr. 675/197/2009,
Judecătoria Brașov a sesizat Curtea Constituțională cu
excepția de neconstituționalitate a dispozițiilor art. 1 alin. (1)
din Ordonanța Guvernului nr. 5/2001 privind procedura
somației de plată, excepție ridicată de Societatea Comercială
ăTransbus” — S.A. din Brașov în cadrul soluționării unor acțiuni
în anulare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece prin procedura pe care o instituie
nu se lasă instanței de judecată posibilitatea de a examina și
alte împrejurări determinante în executarea de către debitor a
obligației sale, cum ar fi executarea de către persoana care
solicită desfășurarea procedurii a obligațiilor sale către debitor
asumate prin același contract.
Judecătoria Brașov și-a exprimat opinia în sensul
netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

4

MONITORUL OFICIAL AL ROMÂNIEI, PARTEA I, Nr. 233/13.IV.2010

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 1
alin. (1) din Ordonanța Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001, aprobată cu modificări și
completări prin Legea nr. 295/2002, publicată în Monitorul
Oficial al României, Partea I, nr. 380 din 5 iunie 2002, cu
modificările și completările ulterioare, având următorul cuprins:
ăArt. 1. — (1) Procedura somației de plată se desfășoară, la
cererea creditorului, în scopul realizării de bunăvoie sau prin
executare silită a creanțelor certe, lichide și exigibile ce
reprezintă obligații de plată a unor sume de bani, asumate prin
contract constatat printr-un înscris ori determinate potrivit unui
statut, regulament sau altui înscris, însușit de părți prin
semnătură ori în alt mod admis de lege și care atestă drepturi
și obligații privind executarea anumitor servicii, lucrări sau orice
alte prestații.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în art. 16
alin. (1) privind egalitatea în fața legii, art. 44 privind dreptul de
proprietate privată și art. 57 privind exercitarea drepturilor și a
libertăților.
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor Ordonanței Guvernului nr. 5/2001, atât în ansamblul
ei, cât și prin examinarea separată a dispozițiilor sale, prin
raportare la aceleași norme constituționale invocate și în
prezenta cauză.
Astfel, prin Decizia nr. 1.388/2008, publicată în Monitorul
Oficial al României, Partea I, nr. 886 din 29 decembrie 2008,
Curtea a reținut, în esență, că Ordonanța Guvernului nr. 5/2001

instituie o procedură specială și accelerată, derogatorie de la
normele procedurii civile, pentru a asigura recuperarea într-un
timp cât mai scurt a creanțelor. Acest caracter special al
procedurii a determinat limitarea mijloacelor de probă utilizabile
în prima fază la înscrisuri, completate cu explicațiile și lămuririle
date de părți. Întrucât ordonanța cu somația de plată, ce
urmează a fi emisă de judecător, se va referi doar la obligații de
plată a unor sume de bani rezultate din înscrisuri însușite de
părți, este justificată cerința ca dovada acestora să se facă prin
înscrisuri. Celelalte aspecte ale raporturilor juridice dintre părți
urmează a fi rezolvate conform reglementărilor din dreptul
comun. Limitarea este deopotrivă valabilă pentru ambele părți,
ele având condiții identice pentru exercitarea dreptului la
apărare.
Totodată, Curtea a statuat că este justificată limitarea
formulării apărărilor pe fondul cauzei în cadrul contestației la
executare, dacă anterior s-a formulat cerere în anulare la a cărei
judecată se puteau valorifica apărările de fond.
Ordonanța cu somația de plată, emisă de judecător, în
măsura în care a rămas irevocabilă, are autoritatea lucrului
judecat în privința obligațiilor de plată prevăzute la art. 1 alin. (1)
din Ordonanța Guvernului nr. 5/2001. Art. 111 din ordonanță
exclude autoritatea lucrului judecat ăcu privire la fondul
raporturilor juridice dintre părți”, tocmai în scopul de a da
posibilitatea părților ca ulterior să își valorifice, conform normelor
din dreptul comun, eventualele pretenții de altă natură, izvorâte
din aceleași raporturi juridice.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziilor menționate își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) din Ordonanța Guvernului nr. 5/2001 privind
procedura somației de plată, excepție ridicată de Societatea Comercială ăTransbus” — S.A. din Brașov în dosarele
nr. 5.599/197/2009 și nr. 675/197/2009 ale Judecătoriei Brașov.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 158
din 25 februarie 2010

referitoare la excepția de neconstituționalitate a dispozițiilor art. 31 și 34
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 31 și 34 din Codul de procedură civilă,
excepție ridicată de Daniela Mocanu Caraiani în Dosarul
nr. 8.049/212/2008 al Judecătoriei Constanța — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 233/13.IV.2010
C U R T E A,

având în vedere actele și lucrările dosarului, constată
următoarele:
Prin Încheierea din 21 august 2009, pronunțată în Dosarul
nr. 8.049/212/2008, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 31 și 34 din Codul
de procedură civilă, excepție ridicată de Daniela Mocanu
Caraiani în cadrul soluționării unei cereri de recuzare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece judecarea cererii de recuzare are
loc la instanța din care face parte judecătorul recuzat, iar pe de
altă parte, în condițiile în care procedura soluționării cererii nu
este contradictorie, autorul recuzării este lipsit de posibilitatea
de a-și susține cererea.
Judecătoria Constanța — Secția civilă nu și-a exprimat
opinia asupra temeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 și 34 din Codul de procedură civilă, cu
următorul cuprins:
— Art. 31: ăInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogatoriul ca mijloc de dovadă a motivelor
de recuzare.
În cursul judecării cererii de recuzare nu se va face niciun
act de procedură.”;

5

— Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16 alin. (1) privind egalitatea în fața legii, art. 21 privind
accesul liber la justiție, art. 24 privind dreptul la apărare, art. 124
alin. (2) privind unicitatea, imparțialitatea și egalitatea pentru toți
a justiției, precum și celor cuprinse în art. 6 paragraful 1 referitor
la dreptul la un proces echitabil și art. 14 privind principiul
nediscriminării din Convenția pentru apărarea drepturilor omului
și a libertăților fundamentale.
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor criticate, prin raportare la aceleași prevederi
constituționale ca și cele invocate în prezenta cauză, constatând
constituționalitatea acestora.
În acest sens, prin Decizia nr. 1.074/2008, publicată în
Monitorul Oficial al României, Partea I, nr. 774 din 18 noiembrie
2008, Curtea a reținut că prevederile criticate nu contravin
dispozițiilor art. 21 din Constituție, întrucât judecarea cererii de
recuzare nu vizează fondul cauzei și nu presupune în mod
necesar dezbateri contradictorii. Prin această reglementare
legiuitorul a avut în vedere instituirea unei proceduri simple și
operative de soluționare a acestei cereri, încheierea prin care
s-a respins recuzarea putându-se ataca odată cu fondul,
instanța superioară de fond urmând a reface toate actele și
dovezile administrate la prima instanță, atunci când constată că
cererea de recuzare a fost pe nedrept respinsă.
Pentru aceleași considerente nu a putut fi reținută nici critica
privind încălcarea art. 24 din Constituție privind dreptul la
apărare.
În final, Curtea a reținut că procedura privind judecarea
cererii de recuzare este aceeași, indiferent de calitatea părților
în proces, astfel încât nu se poate reține încălcarea nici a
principiului egalității în drepturi și nici a prevederilor art. 124 din
Legea fundamentală, potrivit cărora justiția este unică, imparțială
și egală pentru toți.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția și considerentele deciziei menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 și 34 din Codul de procedură civilă, excepție ridicată de
Daniela Mocanu Caraiani în Dosarul nr. 8.049/212/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

6

MONITORUL OFICIAL AL ROMÂNIEI, PARTEA I, Nr. 233/13.IV.2010
CURTEA CONSTITUȚIONALĂ

D E C I Z I A Nr. 159
din 25 februarie 2010

referitoare la excepția de neconstituționalitate a dispozițiilor art. 287 alin. 2
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Augustin Zegrean
Tudorel Toader
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 287 alin. 2 din Codul de procedură civilă,
excepție ridicată de Societatea Comercială ăAsirex-Broker de
Asigurări” — S.R.L. din comuna Podari, județul Dolj, în Dosarul
nr. 10.783/63/2007 al Curții de Apel Craiova — Secția
comercială.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 26 noiembrie 2008, pronunțată în Dosarul
nr. 10.783/63/2007, Curtea de Apel Craiova — Secția
comercială a sesizat Curtea Constituțională cu excepția de
neconstituționalitate a dispozițiilor art. 287 alin. 2 din Codul
de procedură civilă, excepție ridicată de Societatea
Comercială ăAsirex-Broker de Asigurări” — S.R.L. din comuna
Podari, județul Dolj, în cadrul soluționării apelului declarat
împotriva unei sentințe civile a Tribunalului Dolj.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie posibilitatea exercitării
căilor de atac de către persoane neinteresate în cauză (în speță,
de un dezmembrământ fără personalitate juridică al unei
societăți comerciale), precum și posibilitatea de însușire a căilor
de atac astfel exercitate, de către persoanele interesate.
Totodată, raportarea căii de atac la acoperirea unor cerințe
procedurale prevăzute pentru judecata în primă instanță
contravine prevederilor art. 129 din Constituție.
Curtea de Apel Craiova — Secția comercială și-a exprimat
opinia în sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 287 alin. 2 din Codul de procedură civilă, cu
următorul cuprins: ăCerințele de la punctele 2 și 5 sunt prevăzute
sub sancțiunea nulității, iar cele de la punctele 3 și 4, sub
sancțiunea decăderii. Aceste cerințe pot fi împlinite până cel mai
târziu la prima zi de înfățișare, iar lipsa semnăturii, în condițiile
prevăzute de art. 133 alin. 2.”
Dispozițiile alin. 1 al art. 287 au următorul cuprins: ăCererea
de apel va cuprinde:
1. numele, domiciliul sau reședința părților ori, pentru
persoanele juridice, denumirea și sediul, precum și, după caz,
numărul de înmatriculare în registrul comerțului sau de înscriere
în registrul persoanelor juridice, codul fiscal și contul bancar.
Dacă apelantul locuiește în străinătate, va arăta și domiciliul ales
în România, unde urmează să i se facă toate comunicările
privind procesul;
2. arătarea hotărârii care se atacă;
3. motivele de fapt și de drept pe care se întemeiază apelul;
4. dovezile invocate în susținerea apelului;
5. semnătura.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 1 alin. (3) și (5) privind statul de drept, art. 21 privind accesul
liber la justiție, art. 129 privind căile de atac și art. 135 privind
economia României.
Examinând excepția de neconstituționalitate, Curtea
constată următoarele:
Dispozițiile criticate din Codul de procedură civilă
reglementează sancțiunile care intervin în cazul nerespectării
prevederilor legale referitoare la elementele pe care trebuie să
le cuprindă cererea de apel în procesul civil. Astfel, dispozițiile
de lege criticate nu dau posibilitatea unor alte persoane decât
părțile de a exercita apelul, astfel cum în mod eronat susține
autorul excepției, ceea ce ar fi inadmisibil. În realitate, aspectele
invocate de către autorul excepției vizează calitatea procesuală
în litigiul în care s-a ridicat excepția de neconstituționalitate și,
prin urmare, nu țin de competența Curții Constituționale, ci a
instanței de judecată.
În ceea ce privește susținerea potrivit căreia referirea la
normele procedurale aplicabile judecății în primă instanță — și
anume la art. 133 alin. 2 din Codul de procedură civilă, potrivit
căruia lipsa semnăturii se poate împlini în tot cursul judecății —
ar contraveni dispozițiilor art. 129 din Constituție, Curtea
constată că aceasta este neîntemeiată, deoarece, potrivit
normei constituționale menționate, împotriva hotărârilor
judecătorești, părțile interesate și Ministerul Public pot exercita
căile de atac, în condițiile legii.
Având în vedere aceste argumente, Curtea reține că
dispozițiile procesual civile referitoare la sancțiunile nerespectării
elementelor pe care trebuie să le conțină cererea de apel nu
contravin în niciun mod prevederilor art. 21 din Constituție
referitoare la accesul liber la justiție.
În final, Curtea observă că dispozițiile art. 1 alin. (3) și (5) și
ale art. 135 din Constituție nu au relevanță în cauza de față.

MONITORUL OFICIAL AL ROMÂNIEI, PARTEA I, Nr. 233/13.IV.2010

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 287 alin. 2 din Codul de procedură civilă, excepție ridicată
de Societatea Comercială ăAsirex-Broker de Asigurări” — S.R.L. din comuna Podari, județul Dolj, în Dosarul nr. 10.783/63/2007
al Curții de Apel Craiova — Secția comercială.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 160
din 25 februarie 2010

referitoare la excepția de neconstituționalitate a dispozițiilor art. 399 și art. 402 alin. 1 și 2
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 399 și art. 402 alin. 1 și 2 din Codul de
procedură civilă, excepție ridicată de Societatea Comercială
ăTunele” — S.A. din Brașov în Dosarul nr. 7.797/233/2006 al
Judecătoriei Galați — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 20 iulie 2009, pronunțată în Dosarul
nr. 7.797/233/2006, Judecătoria Galați — Secția civilă a
sesizat Curtea Constituțională cu excepția de neconstituționalitate a dispozițiilor art. 399 și art. 402 alin. 1 și 2 din
Codul de procedură civilă, excepție ridicată de Societatea
Comercială ăTunele” — S.A. din Brașov în cadrul soluționării
unei contestații la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt

neconstituționale, deoarece contestația la executare prin
intermediul căreia se invocă apărări privind achitarea unui debit
mai mare de 1 miliard lei se soluționează printr-o hotărâre
judecătorească exceptată, fără o rațiune legitimă, de la calea de
atac a apelului.
Judecătoria Galați — Secția civilă și-a exprimat opinia în
sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 399 și art. 402 alin. 1 și 2 din Codul de procedură
civilă, având următorul cuprins:
— Art. 399: ăÎmpotriva executării silite, precum și împotriva
oricărui act de executare se poate face contestație de către cei
interesați sau vătămați prin executare. De asemenea, dacă nu
s-a utilizat procedura prevăzută de art. 2811, se poate face

8

MONITORUL OFICIAL AL ROMÂNIEI, PARTEA I, Nr. 233/13.IV.2010

contestație și în cazul în care sunt necesare lămuriri cu privire
la înțelesul, întinderea sau aplicarea titlului executoriu, precum
și în cazul în care organul de executare refuză să înceapă
executarea silită ori să îndeplinească un act de executare în
condițiile prevăzute de lege.
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.
De asemenea, după ce a început executarea silită, cei
interesați sau vătămați pot cere, pe calea contestației la
executare, și anularea încheierii prin care s-a dispus învestirea
cu formula executorie, dată fără îndeplinirea condițiilor legale.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”;
— Art. 402 alin. 1 și 2: ăContestația la executare se judecă cu
procedura prevăzută pentru judecata în primă instanță, care se
aplică în mod corespunzător. Părțile vor fi citate în termen scurt,
iar judecarea contestației se face de urgență și cu precădere.
Hotărârea pronunțată cu privire la contestație se dă fără
drept de apel, cu excepția hotărârii pronunțate în temeiul
art. 4001 și al art. 401 alin. 2.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16, 20, 21, 53, 124 și 129, prevederilor art. 2, 7 și 11 din
Declarația Universală a Drepturilor Omului, celor cuprinse în
art. 6, 14 și 18 din Convenția pentru apărarea drepturilor omului
și a libertăților fundamentale, precum și celor ale art. 1 din
Protocolul 1 la această Convenție.
Examinând excepția de neconstituționalitate, Curtea
constată următoarele:
Cu privire la dispozițiile de lege criticate, Curtea s-a mai
pronunțat prin Decizia nr. 668/2009, publicată în Monitorul
Oficial al României, Partea I, nr. 437 din 26 iunie 2009,
constatând că accesul la justiție nu presupune și accesul la toate
mijloacele procedurale prin care se înfăptuiește justiția, iar
instituirea regulilor de desfășurare a procesului în fața

instanțelor judecătorești, deci și reglementarea căilor ordinare
sau extraordinare de atac, sunt de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Reglementările
internaționale în materie nu impun accesul la totalitatea gradelor
de jurisdicție sau la toate căile de atac prevăzute de legislațiile
naționale, art. 13 din Convenția pentru apărarea drepturilor
omului și a libertăților fundamentale consacrând numai dreptul
persoanei la un recurs efectiv în fața unei instanțe naționale,
deci posibilitatea de a accede la un grad de jurisdicție.
Totodată, art. 21 din Constituție nu precizează in terminis că
accesul liber la justiție implică întotdeauna dreptul de a exercita
atât calea de atac a apelului, cât și a recursului, situație în care
exercitarea cumulativă a ambelor căi de atac împotriva unei
hotărâri nu constituie un criteriu de constituționalitate.
Pentru aceleași rațiuni, Curtea a stabilit că nu sunt încălcate
nici prevederile art. 124 din Constituție.
Distinct de cele arătate mai sus, Curtea a constatat că textul
legal criticat nu contravine nici art. 16 din Constituție, legiuitorul,
în considerarea unor situații speciale, justificate în mod obiectiv
și rațional, putând institui un tratament juridic diferențiat. În cazul
de față, legiuitorul a apreciat ca regulă generală atacarea
hotărârilor pronunțate în contestația la executare numai cu
recurs, iar cele două excepții cuprinse în textul contestat se
referă la împărțirea bunurilor proprietate comună și la
contestația formulată de o terță persoană vizând un drept de
proprietate sau un alt drept real asupra bunului urmărit. O atare
opțiune a legiuitorului este justificată de domeniile în care
intervin aceste reglementări, și anume în ipoteze specifice ce
țin de materia succesiunilor sau a drepturilor reale.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziilor menționate își păstrează
valabilitatea și în cauza de față.
Având în vedere toate aceste argumente, Curtea constată
că nu sunt încălcate nici celelalte prevederi din Constituție și din
actele internaționale invocate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 399 și art. 402 alin. 1 și 2 din Codul de procedură civilă,
excepție ridicată de Societatea Comercială ăTunele” — S.A. din Brașov în Dosarul nr. 7.797/233/2006 al Judecătoriei Galați —
Secția civilă.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 233/13.IV.2010

9

CURTEA CONSTITUȚIONALĂ

D E C I Z I A Nr. 162
din 25 februarie 2010

referitoare la excepția de neconstituționalitate a dispozițiilor art. 1 alin. (1), art. 8 și art. 9
din Ordonanța Guvernului nr. 5/2001 privind procedura somației de plată
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1), art. 8 și art. 9 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială ăCossa Nostra
Company” — S.R.L. din Iași în Dosarul nr. 3.811/245/2009 al
Judecătoriei Iași — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 14 august 2009, pronunțată în Dosarul
nr. 3.811/245/2009, Judecătoria Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 1 alin. (1), art. 8 și art. 9 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială ăCossa Nostra
Company” — S.R.L. din Iași în cadrul soluționării unei acțiuni
având ca obiect somația de plată.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece prin procedura pe care o instituie
nu lasă instanței de judecată posibilitatea de a examina și alte
împrejurări determinante în executarea de către debitor a
obligației sale, iar pe de altă parte, nu condiționează
admisibilitatea cererii de valoarea creanței, făcând posibilă
executarea silită a unor creanțe având ca obiect sume de bani
importante.
Judecătoria Iași — Secția civilă și-a exprimat opinia în
sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 8 și art. 9 din Ordonanța
Guvernului nr. 5/2001 privind procedura somației de plată,
publicată în Monitorul Oficial al României, Partea I, nr. 422 din
30 iulie 2001, aprobată cu modificări și completări prin Legea
nr. 295/2002, publicată în Monitorul Oficial al României,
Partea I, nr. 380 din 5 iunie 2002, cu modificările și completările
ulterioare.
Dispozițiile criticate au, în prezent, următorul cuprins:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 8: ă(1) Împotriva ordonanței prevăzute la art. 6 alin.
(2) debitorul poate formula cererea în anulare, în termen de 10
zile de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre irevocabilă.
Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.”;
— Art. 9: ă(1) Ordonanța de admitere în tot sau în parte a
cererii creditorului, împotriva căreia nu a fost introdusă cerere
în anulare potrivit art. 8, este irevocabilă.
(2) La cererea creditorului ordonanța prevăzută la alin. (1)
sau, după caz, ordonanța împotriva căreia a fost introdusă
cererea în anulare prevăzută la art. 8, care însă a fost respinsă
prin hotărâre rămasă irevocabilă prin nerecurare ori prin
respingerea recursului, va fi învestită cu formulă executorie,
potrivit dispozițiilor Codului de procedură civilă. Astfel învestită,
ordonanța constituie titlu executoriu, care se eliberează
creditorului. Totodată titlul, în copie, se comunică și debitorului.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 24 privind dreptul la apărare și art. 44 privind dreptul de
proprietate privată.
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor Ordonanței Guvernului nr. 5/2001, atât în ansamblul
ei, cât și prin examinarea separată a dispozițiilor sale, prin
raportare la aceleași norme constituționale invocate și în
prezenta cauză.
De exemplu, prin Decizia nr. 522/2006, publicată în Monitorul
Oficial al României, Partea I, nr. 605 din 13 iulie 2006, Curtea a
reținut, în esență, că Ordonanța Guvernului nr. 5/2001
reglementează o procedură specială și accelerată, derogatorie
de la normele procedurii civile, care urmărește recuperarea
într-un timp cât mai scurt a creanțelor certe, lichide și exigibile,
ce reprezintă obligații contractuale de plată a unor sume de
bani. Acest caracter special al procedurii a determinat limitarea
mijloacelor de probă utilizabile la înscrisuri, în prima fază,

10

MONITORUL OFICIAL AL ROMÂNIEI, PARTEA I, Nr. 233/13.IV.2010

completate ulterior cu explicațiile și lămuririle date de părți,
limitarea fiind deopotrivă valabilă pentru ambele părți, în condiții
identice pentru exercitarea dreptului la apărare. Celelalte
aspecte ale raporturilor juridice dintre părți urmează a fi
rezolvate conform reglementărilor din dreptul comun. Modul în
care instanțele judecătorești admit sau resping cererile de
probațiune reprezintă o problemă de aplicare, iar nu de
constituționalitate a textului de lege. Împotriva hotărârii de
respingere a cererii în anulare debitorul poate declara recurs,
care se judecă conform normelor dreptului comun, iar împotriva
titlului executoriu poate formula contestație la executare, de
asemenea, potrivit normelor Codului de procedură civilă.
Totodată, textele de lege criticate conțin norme de procedură
asupra cărora legiuitorul este suveran a legifera, evident cu
respectarea drepturilor și libertăților fundamentale, în temeiul
art. 126 alin. (3) din Constituție, potrivit căruia competența și
procedura de judecată sunt stabilite de lege.
Cu privire la dispozițiile art. 8 alin. (5) din Ordonanța
Guvernului nr. 5/2001, Curtea s-a mai pronunțat prin Decizia

nr. 447/2004, publicată în Monitorul Oficial al României, Partea I,
nr. 12 din 5 ianuarie 2005, prilej cu care a constatat
conformitatea textului în cauză cu Legea fundamentală, stabilind
că specificul domeniului supus reglementării a impus adoptarea
unor soluții diferite față de cele din dreptul comun. Chiar dacă
cererea în anulare este o cale de atac cu fizionomie juridică
proprie, iar hotărârea de respingere a acesteia este irevocabilă,
dispozițiile legale criticate sunt în deplină concordanță cu
prevederile art. 129 din Constituție, potrivit cărora căile de atac
se exercită în condițiile legii.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziilor menționate își păstrează
valabilitatea și în cauza de față.
Având în vedere toate aceste argumente, Curtea constată
că nu sunt încălcate nici dispozițiile art. 24 din Constituție, iar, cu
privire la cele ale art. 44, reține că acestea nu au relevanță în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1), art. 8 și art. 9 din Ordonanța Guvernului nr. 5/2001
privind procedura somației de plată, excepție ridicată de Societatea Comercială ăCossa Nostra Company” — S.R.L. din Iași în
Dosarul nr. 3.811/245/2009 al Judecătoriei Iași — Secția civilă.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 163
din 25 februarie 2010

referitoare la excepția de neconstituționalitate a dispozițiilor art. 403 alin. 4
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 4 din Codul de procedură civilă,
excepție ridicată de Societatea Civilă Profesională de Avocați
ăSfârâială și Asociații” în Dosarul nr. 17.730/301/2009 al
Judecătoriei Sectorului 3 București.

La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 septembrie 2009, pronunțată în Dosarul
nr. 17.730/301/2009, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 403 alin. 4 din Codul
de procedură civilă, excepție ridicată de Societatea Civilă
Profesională de Avocați ăSfârâială și Asociații” în cadrul

MONITORUL OFICIAL AL ROMÂNIEI, PARTEA I, Nr. 233/13.IV.2010
soluționării unei cereri de suspendare provizorie a executării
silite.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece s-a eliminat posibilitatea de a
exercita o cale de atac împotriva încheierii prin care s-a dispus
suspendarea provizorie, în cazurile în care s-a plătit cauțiunea
stabilită de instanță.
Judecătoria Sectorului 3 București și-a exprimat opinia în
sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 4 din Codul de procedură civilă,
modificate și completate prin art. I pct. 71 din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al României,
Partea I, nr. 609 din 14 iulie 2005, cu următorul cuprins:
ăÎn cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță, încheierea nu este supusă

11

niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de
5 milioane lei pentru cererile neevaluabile în bani. Cauțiunea
depusă este deductibilă din cauțiunea stabilită de instanță, dacă
este cazul.”
Autorul excepției de neconstituționalitate consideră că aceste
dispoziții contravin prevederilor cuprinse în art. 16, 20, 21, 127
și 129 din Constituție și în art. 6 și 13 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor criticate, raportate la aceleași prevederi
constituționale ca și cele invocate în prezenta cauză, constatând
constituționalitatea acestora.
Astfel, prin Decizia nr. 443/2008, publicată în Monitorul
Oficial al României, Partea I, nr. 376 din 16 mai 2008, Curtea a
statuat, în esență, că eliminarea recursului împotriva încheierii
prin care s-a admis cererea de suspendare provizorie a
executării nu încalcă prevederile constituționale invocate.
Legiuitorul, prevăzând o atare soluție legislativă, a avut în
vedere, pe de-o parte, urgența care impune suspendarea
provizorie a executării silite, iar pe de altă parte, faptul că
măsura provizorie dispusă de președintele instanței nu îl
prejudiciază pe creditor în valorificarea pretențiilor sale, acesta
beneficiind de toate drepturile și garanțiile procedurale, fiind
apărat prin instituirea unei cauțiuni de 10% din valoarea
obiectului cererii sau de 5 milioane lei pentru cererile
neevaluabile în bani, cauțiune menită să acopere eventualele
daune cauzate acestuia prin suspendarea provizorie a executării
silite.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziei menționate își păstrează
valabilitatea și în cauza de față.
Având în vedere toate aceste argumente, Curtea constată
că nu sunt încălcate nici celelalte dispoziții din Constituție și din
actele internaționale invocate de către autorul excepției de
neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 4 din Codul de procedură civilă, excepție ridicată
de Societatea Civilă Profesională de Avocați ăSfârâială și Asociații” în Dosarul nr. 17.730/301/2009 al Judecătoriei Sectorului 3
București.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

12

MONITORUL OFICIAL AL ROMÂNIEI, PARTEA I, Nr. 233/13.IV.2010
CURTEA CONSTITUȚIONALĂ

D E C I Z I A Nr. 164
din 25 februarie 2010

referitoare la excepția de neconstituționalitate a dispozițiilor art. 96 alin. (2) și (3)
din Ordonanța de urgență a Guvernului nr. 195/2005 privind protecția mediului
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 96 alin. (2) și (3) din Ordonanța de urgență a
Guvernului nr. 195/2005 privind protecția mediului, excepție
ridicată de Societatea Comercială ăComplexul de Porci” — S.A.
din Brăila în Dosarul nr. 3.526/196/2009 al Judecătoriei Brăila —
Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 14 iulie 2009, pronunțată în Dosarul
nr. 3.526/196/2009, Judecătoria Brăila — Secția civilă a
sesizat Curtea Constituțională cu excepția de neconstituționalitate a dispozițiilor art. 96 alin. (2) și (3) din Ordonanța
de urgență a Guvernului nr. 195/2005 privind protecția
mediului, excepție ridicată de Societatea Comercială
ăComplexul de Porci” — S.A. din Brăila în cadrul soluționării unei
cereri de anulare a unui proces-verbal de contravenție.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie pentru persoanele juridice
amenzi mai mari decât cele stabilite pentru persoanele fizice.
Judecătoria Brăila — Secția civilă și-a exprimat opinia în
sensul netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 96 alin. (2) și (3) din Ordonanța de urgență a
Guvernului nr. 195/2005 privind protecția mediului, publicată

în Monitorul Oficial al României, Partea I, nr. 1.196 din
30 decembrie 2005, aprobată cu modificări și completări prin
Legea nr. 265/2006, publicată în Monitorul Oficial al României,
Partea I, nr. 586 din 6 iulie 2006, cu modificările și completările
ulterioare, cu următorul cuprins:
— Art. 96 alin. (2): ăConstituie contravenții și se sancționează
cu amendă de la 5.000 lei (RON) la 10.000 lei (RON), pentru
persoane fizice, și de la 30.000 lei (RON) la 60.000 lei (RON),
pentru persoane juridice, încălcarea următoarelor prevederi
legale: [... ]”;
— Art. 96 alin. (3): ăConstituie contravenții și se sancționează
cu amendă de la 7.500 lei (RON) la 15.000 lei (RON), pentru
persoane fizice, și de la 50.000 lei (RON) la 100.000 lei (RON),
pentru persoane juridice, încălcarea următoarelor prevederi
legale: [... ].”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16 alin. (1) și (2) privind egalitatea cetățenilor în fața legii,
fără privilegii și fără discriminări, în art. 44 alin. (2) potrivit căruia
proprietatea privată este garantată în mod egal, indiferent de
titular, și în art. 135 alin. (1) și (2) lit. a) care prevede că
economia României este economie de piață, bazată pe libera
inițiativă și concurență, și că statul trebuie să asigure libertatea
comerțului, protecția concurenței loiale, crearea cadrului
favorabil pentru valorificarea tuturor factorilor de producție.
Examinând excepția de neconstituționalitate, Curtea
constată că s-a pronunțat asupra dispozițiilor criticate prin
Decizia nr. 143/2007, publicată în Monitorul Oficial al României,
Partea I, nr. 248 din 13 aprilie 2007, respingând excepția de
neconstituționalitate.
Cu acel prilej — în legătură cu susținerea potrivit căreia
art. 96 alin. (2) pct. 1 din Ordonanța de urgență a Guvernului
nr. 195/2005 încalcă art. 16 alin. (1) și (2) din Constituție, întrucât
pentru fapte identice o persoană fizică primește o sancțiune
inferioară celei aplicate unei persoane juridice, creându-se o
diferențiere nejustificată între acestea — Curtea a constatat că
aceasta este neîntemeiată. Art. 16 din Constituție consacră prin
alin. (1) egalitatea cetățenilor în fața legii și a autorităților publice,
fără privilegii și fără discriminări. Acest alineat, prin cuprinsul
său, se corelează cu prevederile constituționale ale art. 4
alin. (2), care determină criteriile nediscriminării, și anume rasa,
naționalitatea, originea etnică, limba, religia, sexul, opinia,
apartenența politică, averea sau originea socială. Or, aceste
criterii privesc doar cetățenii, iar nu și persoanele juridice. Prin
urmare, textul constituțional ar fi aplicabil persoanelor juridice,
față de care s-a promovat un tratament diferențiat, numai în
cazul în care regimul juridic diferit s-ar răsfrânge asupra
cetățenilor, implicând inegalitatea lor în fața legii și a autorităților
publice. În acest sens a statuat Curtea Constituțională în
jurisprudența sa, de exemplu, prin Decizia nr. 87 din 20 martie
2001, publicată în Monitorul Oficial al României, Partea I, nr. 298
din 7 iunie 2001. Și invocarea încălcării alin. (2) al art. 16 din
Constituție, potrivit căruia nimeni nu este mai presus de lege,
este neîntemeiată, deoarece reglementarea criticată este
cuprinsă în ălege”, nu ăîn afara legii”, și nu exceptează anumite
persoane sau grupuri de persoane de la aplicarea ei.
Totodată, Curtea a mai constatat că art. 44 alin. (2) din
Constituție și art. 135 alin. (1) și (2) lit. a) din Constituție nu au
relevanță în cauză.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziei menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 233/13.IV.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 alin. (2) și (3) din Ordonanța de urgență a Guvernului
nr. 195/2005 privind protecția mediului, excepție ridicată de Societatea Comercială ăComplexul de Porci” — S.A. din Brăila în
Dosarul nr. 3.526/196/2009 al Judecătoriei Brăila — Secția civilă.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 228
din 9 martie 2010

referitoare la excepția de neconstituționalitate a prevederilor art. 4 alin. (4)
din Legea recunoștinței față de eroii-martiri și luptătorii care au contribuit
la victoria Revoluției române din decembrie 1989, precum și față de persoanele
care și-au jertfit viața sau au avut de suferit în urma revoltei muncitorești anticomuniste
de la Brașov din noiembrie 1987 nr. 341/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 4 alin. (4) din Legea recunoștinței față de eroiimartiri și luptătorii care au contribuit la victoria Revoluției române
din decembrie 1989, precum și față de persoanele care și-au
jertfit viața sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004,
excepție ridicată de Martin Dascăl în Dosarul nr. 358/102/2009
(nr. în format vechi 855/2009) al Tribunalului Mureș — Secția
civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției, astfel cum s-a mai pronunțat
Curtea Constituțională în jurisprudența sa.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2009, pronunțată în Dosarul
nr. 358/102/2009 (nr. în format vechi 855/2009), Tribunalul
Mureș — Secția civilă a sesizat Curtea Constituțională cu
excepția de neconstituționalitate a dispozițiilor art. 4 alin. (4)
din Legea recunoștinței față de eroii-martiri și luptătorii care

au contribuit la victoria Revoluției române din decembrie
1989, precum și față de persoanele care și-au jertfit viața
sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004.
Excepția de neconstituționalitate a fost ridicată de Martin
Dascăl într-un litigiu de muncă având ca obiect calculul
drepturilor salariale.
În motivarea excepției de neconstituționalitate se susține
că dispozițiile legale criticate sunt discriminatorii, deoarece
condiționează acordarea beneficiilor legii de nivelul salariului
mediu brut utilizat la fundamentarea bugetului asigurărilor
sociale.
Tribunalul Mureș — Secția civilă apreciază că excepția de
neconstituționalitate este neîntemeiată, având în vedere că
scopul Legii nr. 341/2004 este recompensarea luptătorilor
revoluționari, și nu instituirea unor măsuri de protecție socială a
unor categorii sociale defavorizate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este neîntemeiată, deoarece la stabilirea
indemnizației cu caracter reparatoriu legiuitorul este singurul
competent să stabilească criteriile și condițiile de acordare a
acesteia, cu respectarea principiilor constituționale. Tratamentul
diferențiat al regimului indemnizației reparatorii corespunzătoare
fiecărei categorii de persoane determinate de lege se justifică
în mod obiectiv prin cuantumul venitului persoanei în cauză, fără
ca prin aceasta să se aducă atingere principiului egalității în
drepturi. Totodată, se apreciază că în cauză este vorba, în
realitate, de o problemă de aplicare a textului de lege criticat,
asupra căruia, de altfel, Curtea Constituțională s-a mai pronunțat
prin deciziile nr. 1.087/2008 și nr. 350/2009.

14

MONITORUL OFICIAL AL ROMÂNIEI, PARTEA I, Nr. 233/13.IV.2010

Avocatul Poporului, în punctul său de vedere, consideră că
dispozițiile art. 4 alin. (4) din Legea nr. 341/2004, modificată și
completată, sunt constituționale. Nu se poate reține încălcarea
principiului egalității în drepturi, întrucât textul legal criticat se
aplică tuturor persoanelor vizate de ipoteza normei juridice, fără
a institui privilegii sau discriminări pe considerente arbitrare în
cadrul aceleiași categorii de persoane.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 alin. (4) din Legea recunoștinței față de eroiimartiri și luptătorii care au contribuit la victoria Revoluției române
din decembrie 1989, precum și față de persoanele care și-au
jertfit viața sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004,
publicată în Monitorul Oficial al României, Partea I, nr. 654 din
20 iulie 2004, astfel cum au fost modificate și completate prin
art. I pct. 1 din Legea nr. 347/2006, publicată în Monitorul Oficial
al României, Partea I, nr. 650 din 27 iulie 2006, și prin art. I
pct. 1 din Ordonanța de urgență a Guvernului nr. 6/2008,
publicată în Monitorul Oficial al României, Partea I, nr. 123 din
15 februarie 2008. Textul de lege criticat prevede următoarele:
— Art. 4 alin. (4): ăDe o indemnizație lunară reparatorie,
calculată prin aplicarea coeficientului de 1,10 la salariul mediu
brut utilizat la fundamentarea bugetului asigurărilor sociale de
stat și aprobat prin legea bugetului asigurărilor sociale de stat,
aferent anului pentru care se face plata, beneficiază și
persoanele care au obținut titlurile prevăzute la art. 3 alin. (1)
lit. b) pct. 3, numai dacă au un venit mai mic decât salariul mediu

brut utilizat la fundamentarea bugetului asigurărilor sociale de
stat și aprobat prin legea bugetului asigurărilor sociale de stat.
De aceleași drepturi și în aceleași condiții beneficiază copiii
eroilor-martiri, indiferent de vârstă, dacă nu sunt încadrați în
nicio formă de învățământ ori nu realizează venituri din motive
neimputabile lor.”
În opinia autorului excepției, textul de lege menționat
contravine dispozițiilor art. 4 și ale art. 16 din Constituție,
invocate sub aspectul interzicerii discriminării pe criterii de
avere.
Analizând excepția de neconstituționalitate, Curtea
Constituțională reține că s-a mai pronunțat asupra textului de
lege criticat, de pildă prin Decizia nr. 1.087 din 14 octombrie
2008, publicată în Monitorul Oficial al României, Partea I, nr. 786
din 25 noiembrie 2008, și Decizia nr. 350 din 17 martie 2009,
publicată în Monitorul Oficial al României, Partea I, nr. 235 din
9 aprilie 2009.
Cu acele prilejuri, Curtea a respins excepția și a reținut că
dispozițiile art. 4 alin. (4) din Legea recunoștinței față de eroiimartiri și luptătorii care au contribuit la victoria Revoluției române
din decembrie 1989, precum și față de persoanele care și-au
jertfit viața sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004 nu
contravin principiului egalității și al nediscriminării, deoarece,
prin acestea, a fost reglementat modul de calcul al indemnizației
lunare reparatorii pentru persoanele care au obținut titlul de
Luptător Remarcat prin Fapte Deosebite. Or, fiind vorba despre
indemnizații cu caracter reparatoriu, legiuitorul, în temeiul art. 61
alin. (1) din Legea fundamentală, are deplina competență de a
stabili condițiile și criteriile de acordare a acestora, având în
vedere că persoanele care au un venit mai mic decât salariul
mediu brut utilizat la fundamentarea bugetului asigurărilor
sociale de stat și aprobat prin legea bugetului asigurărilor sociale
de stat sunt într-o situație juridică diferită față de cele care au un
venit mai mare decât acest plafon.
Întrucât, față de cele examinate de Curtea Constituțională,
nu au intervenit elemente noi, de natură să determine
schimbarea jurisprudenței la care s-a făcut referire, cele statuate
prin deciziile menționate își păstrează valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. (4) din Legea recunoștinței față de eroii-martiri și
luptătorii care au contribuit la victoria Revoluției române din decembrie 1989, precum și față de persoanele care și-au jertfit viața
sau au avut de suferit în urma revoltei muncitorești anticomuniste de la Brașov din noiembrie 1987 nr. 341/2004, excepție ridicată
de Martin Dascăl în Dosarul nr. 358/102/2009 (nr. în format vechi 855/2009) al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 233/13.IV.2010

15

CURTEA CONSTITUȚIONALĂ

D E C I Z I A Nr. 247
din 16 martie 2010

referitoare la excepția de neconstituționalitate a prevederilor art. 94 alin. (1) lit. m)
din Legea nr. 188/1999 privind Statutul funcționarilor publici
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 94 alin. (1) lit. m) din Legea nr. 188/1999
privind Statutul funcționarilor publici, excepție ridicată de Ioseev
Neagoe în Dosarul nr. 13.980/63/2008 al Tribunalului Dolj —
Secția contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției, astfel cum s-a mai pronunțat
Curtea Constituțională în jurisprudența sa.
C U R T E A,

având în vedere actele și lucrările dosarului, reține următoarele:
Prin Încheierea din 24 iunie 2009, pronunțată în Dosarul
nr. 13.980/63/2008, Tribunalul Dolj — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 94
alin. (1) lit. m) din Legea nr. 188/1999 privind Statutul
funcționarilor publici.
Excepția de neconstituționalitate a fost ridicată de Ioseev
Neagoe într-o cauză de contencios administrativ având ca
obiect anularea unui act administrativ.
În motivarea excepției de neconstituționalitate autorul
acesteia susține că suspendarea de drept a raporturilor de
serviciu doar ca urmare a trimiterii în judecată a funcționarului
public, înainte de stabilirea vinovăției sale printr-o hotărâre
judecătorească definitivă, nesocotește prezumția de
nevinovăție, de care o persoană beneficiază pe tot parcursul
procesului penal și afectează dreptul la muncă și dreptul la un
nivel de trai decent al funcționarului, acesta pierzând singura
sursă de venit constând în salariul primit de la angajator.
Tribunalul Dolj — Secția contencios administrativ și
fiscal apreciază că excepția de neconstituționalitate este
neîntemeiată. De altfel, prin deciziile nr. 481/2008, nr. 921/2008
și nr. 1.332/2008, Curtea Constituțională s-a mai pronunțat
asupra conformității textului de lege criticat față de normele și
principiile Legii fundamentale invocate și în prezenta cauză.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, apreciază că
dispozițiile art. 94 alin. (1) lit. m) din Legea nr. 188/1999 privind
Statutul funcționarilor publici sunt constituționale, astfel cum a
reținut Curtea Constituțională prin deciziile nr. 482/2006 și
nr. 921/2008.

Președinții celor două Camere ale Parlamentului și
Guvernul nu au comunicat punctele lor de vedere, cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 94 alin. (1) lit. m) din Legea nr. 188/1999 privind
Statutul funcționarilor publici, republicată în Monitorul Oficial al
României, Partea I, nr. 365 din 29 mai 2007, cu următorul
conținut: ă(1) Raportul de serviciu se suspendă de drept atunci
când funcționarul public se află în una dintre următoarele situații: (...)
m) în cazul în care s-a dispus trimiterea în judecată pentru
săvârșirea unei infracțiuni de natura celor prevăzute la art. 54 lit. h).”
Dispozițiile art. 54 lit. h), la care textul criticat face trimitere,
prevăd următoarele: ăPoate ocupa o funcție publică persoana
care îndeplinește următoarele condiții: (...) h) nu a fost
condamnată pentru săvârșirea unei infracțiuni contra umanității,
contra statului sau contra autorității, de serviciu sau în legătură
cu serviciul, care împiedică înfăptuirea justiției, de fals ori a unor
fapte de corupție sau a unei infracțiuni săvârșite cu intenție, care
ar face-o incompatibilă cu exercitarea funcției publice, cu
excepția situației în care a intervenit reabilitarea.”
Autorul
excepției
invocă
încălcarea
prevederilor
constituționale ale art. 4 alin. (2) și ale art. 16, texte referitoare
la criteriile de discriminare și egalitatea în drepturi, art. 23 alin. (11)
privind prezumția de nevinovăție, art. 41 — Munca și protecția
socială a muncii și ale art. 47 — Nivelul de trai. Sunt invocate,
prin raportare la prevederile art. 11 și ale art. 20 din Legea
fundamentală, dispozițiile art. 6 paragraful 2 din Convenția
pentru apărarea drepturilor omului și a libertăților fundamentale,
privind prezumția de nevinovăție.
Examinând excepția de neconstituționalitate, Curtea observă
că asupra constituționalității dispozițiilor art. 94 alin. (1) lit. m)
din Legea nr. 188/1999 privind Statutul funcționarilor publici s-a
mai pronunțat, prin raportare la aceleași dispoziții din Legea
fundamentală ca cele invocate în prezenta cauză și prin prisma
unor critici similare. De exemplu, prin Decizia nr. 1.437 din
5 noiembrie 2009, publicată în Monitorul Oficial al României,
Partea I, nr. 881 din 17 decembrie 2009, Curtea a respins
excepția ca neîntemeiată, reținând, pentru motivele acolo
arătate, că textul legal examinat nu creează discriminări în
cadrul aceleiași categorii de subiecte de drept vizate de
ipotezele normei juridice criticate, nu afectează exercitarea
dreptului la muncă și la alegerea liberă a profesiei, a meseriei
sau ocupației și nici nu încalcă prezumția de nevinovăție. S-a
arătat, cu aceeași ocazie, că prevederile art. 47 din Constituție
referitoare la obligația statului de a lua măsuri de dezvoltare
economică și de protecție socială, de natură să asigure
cetățenilor un nivel de trai decent, invocate, nu au însă nicio
legătură cu dispozițiile de lege criticate.

16

MONITORUL OFICIAL AL ROMÂNIEI, PARTEA I, Nr. 233/13.IV.2010

Întrucât în cauză nu au intervenit elemente noi, care să
justifice reconsiderarea jurisprudenței în materie a Curții, soluția

pronunțată cu acel prilej și argumentele pe care aceasta s-a
bazat își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 94 alin. (1) lit. m) din Legea nr. 188/1999 privind Statutul
funcționarilor publici excepție ridicată de Ioseev Neagoe în Dosarul nr. 13.980/63/2008 al Tribunalului Dolj — Secția contencios
administrativ și fiscal.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 233/13.IV.2010 conține 16 pagini.

Prețul: 3,20 lei

&JUYDGY|442191]
ISSN 1453—4495

