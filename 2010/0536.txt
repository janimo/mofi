PARTEA I

Anul 178 (XXII) — Nr. 536

Vineri, 30 iulie 2010

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 776 din 3 iunie 2010 referitoare la excepția de
neconstituționalitate a dispozițiilor art. 278 alin. 3 și
art. 2781 alin. 7 și alin. 8 lit. a) din Codul de procedură
penală ........................................................................
Decizia nr. 824 din 22 iunie 2010 referitoare la excepția de
neconstituționalitate a dispozițiilor art. 38, art. 45,
art. 911, art. 265 alin. 2 și ale art. 332 alin. 2 din Codul
de procedură penală ..................................................
Decizia nr. 831 din 22 iunie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție ....
Decizia nr. 834 din 22 iunie 2010 referitoare la excepția de
neconstituționalitate a dispozițiilor art. 171 alin. 3 și 4,
art. 174 alin. 1, art. 222 alin. 3 și art. 2781 alin. 4, alin. 8
lit. c), alin. 9 și alin. 10 din Codul de
procedură penală ......................................................
Decizia nr. 836 din 22 iunie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție,
precum și a dispozițiilor art. 1 alin. (1) și (31) și ale
art. 4 alin. (1) din Ordonanța de urgență a
Guvernului nr. 43/2002 privind Direcția Națională
Anticorupție ................................................................
Decizia nr. 850 din 24 iunie 2010 referitoare la excepția de
neconstituționalitate a dispozițiilor art. 2781 alin. 4
raportat la art. 291 alin. 1 din Codul de procedură
penală ........................................................................
Decizia nr. 869 din 24 iunie 2010 referitoare la excepția de
neconstituționalitate a dispozițiilor art. 591—594 din
Codul de procedură civilă ..........................................

14–15

HOTĂRÂRI ALE GUVERNULUI ROMÂNIEI
— Hotărâre pentru modificarea și completarea
Programului ăCase de locuit în zonele afectate de
calamitățile naturale din anul 2010”, aprobat prin
Hotărârea Guvernului nr. 708/2010, și modificarea
art. 3 alin. (2) din Hotărârea Guvernului nr. 729/2010
pentru aprobarea unui ajutor acordat Republicii
Moldova constând în principalele materiale de
construcții necesare pentru reconstrucția și repararea
unor case afectate de calamitățile naturale din 2010......

16

771.

2–3

4–6

6–8

8–10

10–12

12–13

2

MONITORUL OFICIAL AL ROMÂNIEI, PARTEA I, Nr. 536/30.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 776
din 3 iunie 2010

referitoare la excepția de neconstituționalitate a dispozițiilor art. 278 alin. 3
și art. 2781 alin. 7 și alin. 8 lit. a) din Codul de procedură penală
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 278 alin. 3 și art. 2781 alin. 7 și alin. 8 lit. a) din
Codul de procedură penală, excepție ridicată de Societatea
Comercială ăOmnis Group” — S.R.L. din București în Dosarul
nr. 25.165/3/2008 (număr în format vechi 1.455/2009) al Curții
de Apel București — Secția I penală și în Dosarul
nr. 12.894/300/2009 al Judecătoriei Sectorului 2 București —
Secția penală.
La apelul nominal se prezintă, pentru autorul excepției,
apărătorul ales Elena-Liliana Ionescu și, pentru partea DragoșȘtefan Săracu, avocatul Constantin Săracu. Lipsesc celelalte
părți, față de care procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 7.958D/2009 și nr. 7.960D/2009 au obiect
parțial identic, pune în discuție, din oficiu, problema conexării
cauzelor.
Apărătorul autorului excepției este de acord, în timp ce
avocatul celeilalte părți arată că se opune conexării, întrucât nu
există identitate de părți.
Reprezentantul Ministerului Public este de acord ca dosarele
să fie conexate.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 7.960D/2009 la Dosarul
nr. 7.958D/2009, care este primul înregistrat.
Cauza este în stare de judecată.
Apărătorul autorului excepției pune concluzii de admitere,
reiterând argumentele invocate în fața Curții de Apel București —
Secția I penală și a Judecătoriei Sectorului 2 București — Secția
penală.
Avocatul celeilalte părți solicită respingerea excepției de
neconstituționalitate, invocând în acest sens jurisprudența în
materie a Curții Constituționale, și depune note scrise.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarelor, reține următoarele:
Prin Încheierea din 7 octombrie 2009, pronunțată în Dosarul
nr. 25.165/3/2008 (număr în format vechi 1.455/2009), Curtea

de Apel București — Secția I penală a sesizat Curtea
Constituțională cu excepția de neconstituționalitate a
dispozițiilor art. 2781 alin. 7 și alin. 8 lit. a) din Codul de
procedură penală. Excepția a fost ridicată de Societatea
Comercială ăOmnis Group” — S.R.L. din București cu ocazia
soluționării recursului împotriva unei sentințe penale prin care a
fost respinsă plângerea împotriva unei ordonanțe de scoatere
de sub urmărire penală.
Prin Încheierea din 22 octombrie 2009, pronunțată în Dosarul
nr. 12.894/300/2009, Judecătoria Sectorului 2 București —
Secția penală a sesizat Curtea Constituțională cu excepția
de neconstituționalitate a dispozițiilor art. 278 alin. 3 și
art. 2781 alin. 7 și alin. 8 lit. a) din Codul de procedură
penală. Excepția a fost ridicată de Societatea Comercială
ăOmnis Group” — S.R.L. din București cu ocazia soluționării
plângerii împotriva unei rezoluții de neîncepere a urmăririi
penale.
În motivarea excepției de neconstituționalitate autorii
acesteia susțin că prevederile art. 2781 alin. 7 și alin. 8 lit. a) din
Codul de procedură penală încalcă dreptul la un proces echitabil
și dreptul la un recurs efectiv, dreptul de proprietate, precum și
condițiile și limitele restrângerii exercițiului unor drepturi sau al
unor libertăți, întrucât instanța verifică rezoluția sau ordonanța
atacată doar pe baza lucrărilor și a materialului din dosarul
cauzei și a oricăror înscrisuri noi prezentate, persoana vătămată
neputând solicita alte probe necesare unei juste soluționări a
cauzei.
Curtea de Apel București — Secția I penală și
Judecătoria Sectorului 2 București — Secția penală
apreciază că excepția de neconstituționalitate este
neîntemeiată, întrucât dispozițiile de lege criticate nu încalcă
prevederile constituționale invocate de autorii excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 536/30.VII.2010
Obiectul excepției de neconstituționalitate îl constituie
prevederile art. 278 alin. 3 și art. 2781 alin. 7 și alin. 8 lit. a) din
Codul de procedură penală. Prin Legea nr. 480/2004 pentru
modificarea și completarea Codului de procedură penală,
publicată în Monitorul Oficial al României, Partea I, nr. 1.088 din
23 noiembrie 2004, legiuitorul a dat un nou cuprins dispozițiilor
alin. 3 al art. 278 din Codul de procedură penală. De asemenea,
prevederile art. 2781 alin. 1 din același cod au fost modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006. Astfel, textele de lege criticate au următorul
cuprins:
— Art. 278 alin. 3: ăÎn cazul rezoluției de neîncepere a urmăririi
penale sau al ordonanței ori, după caz, al rezoluției de clasare, de
scoatere de sub urmărire penală sau de încetare a urmăririi
penale, plângerea se face în termen de 20 de zile de la
comunicarea copiei de pe ordonanță sau rezoluție, persoanelor
interesate, potrivit art. 228 alin. 6, art. 246 alin. 1 și art. 249 alin. 2.”;
— Art. 2781 alin. 7 și alin. 8 lit. a): ăJudecătorul, soluționând
plângerea, verifică rezoluția sau ordonanța atacată, pe baza
lucrărilor și a materialului din dosarul cauzei și a oricăror
înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată.”
În susținerea neconstituționalității acestor prevederi de lege
autorii excepției invocă încălcarea dispozițiilor constituționale ale
art. 21 alin. (3) privind dreptul la un proces echitabil, ale art. 53
privind condițiile și limitele restrângerii exercițiului unor drepturi
sau al unor libertăți, ale art. 124 alin. (2) referitoare la unicitatea,
imparțialitatea și egalitatea justiției și ale art. 126 alin. (1) privind
instanțele judecătorești, precum și ale art. 20 referitoare la
preeminența tratatelor internaționale privind drepturile omului

3

raportate la prevederile art. 6 paragraful 1 referitoare la dreptul
la un proces echitabil și ale art. 13 privind dreptul la un recurs
efectiv din Convenția pentru apărarea drepturilor omului și a
libertăților fundamentale și ale art. 1 referitoare la protecția
proprietății din Protocolul nr. 1 la Convenție.
Examinând excepția de neconstituționalitate, Curtea
constată următoarele:
I. Autorul excepției nu precizează ce texte sau principii
constituționale consideră că sunt încălcate prin dispozițiile
art. 278 alin. 3 din Codul de procedură penală. Or, potrivit art. 10
alin. (2) din Legea nr. 47/1992, sesizările adresate Curții
Constituționale trebuie motivate și, prin urmare, Curtea nu se
poate substitui autorilor excepției în ceea ce privește invocarea
unor texte constituționale pretins încălcate și a unor motive de
neconstituționalitate. Un atare fapt ar avea semnificația
exercitării unui control de constituționalitate din oficiu, ceea ce
este inadmisibil în raport cu dispozițiile art. 146 din Constituție.
Așa fiind, excepția de neconstituționalitate a dispozițiilor
art. 278 alin. 3 din Codul de procedură penală urmează a fi
respinsă ca inadmisibilă, fiind nemotivată.
II. Referitor la dispozițiile art. 2781 alin. 7 și alin. 8 lit. a) din
Codul de procedură penală, acestea au mai fost supuse
controlului instanței de contencios constituțional, prin raportare
la aceleași prevederi din Legea fundamentală și din Convenția
pentru apărarea drepturilor omului și a libertăților fundamentale,
invocate și în prezenta cauză și cu motivări similare. Astfel, prin
Decizia nr. 1.277 din 25 noiembrie 2008, publicată în Monitorul
Oficial al României, Partea I, nr. 16 din 9 ianuarie 2009, Curtea
a respins ca neîntemeiată critica de neconstituționalitate adusă
dispozițiilor de lege criticate, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 278 alin. 3 din Codul de procedură
penală, excepție ridicată de Societatea Comercială ăOmnis Group” — S.R.L. din București în Dosarul nr. 12.894/300/2009 al
Judecătoriei Sectorului 2 București — Secția penală.
II. Respinge, ca fiind neîntemeiată, excepția de neconstituționalitate a dispozițiilor art. 2781 alin. 7 și alin. 8 lit. a) din Codul
de procedură penală, excepție ridicată de Societatea Comercială ăOmnis Group” — S.R.L. din București în Dosarul nr.
25.165/3/2008 (număr în format vechi 1.455/2009) al Curții de Apel București — Secția I penală și în Dosarul nr. 12.894/300/2009
al Judecătoriei Sectorului 2 București — Secția penală.
Definitivă și general obligatorie.
Pronunțată în ședința publică din data de 3 iunie 2010.

PREȘEDINTE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 536/30.VII.2010
CURTEA CONSTITUȚIONALĂ

D E C I Z I A Nr. 824
din 22 iunie 2010

referitoare la excepția de neconstituționalitate a dispozițiilor art. 38, art. 45, art. 911, art. 265 alin. 2
și ale art. 332 alin. 2 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 38, art. 45, art. 911, art. 265 alin. 2 și ale
art. 332 alin. 2 din Codul de procedură penală, excepție ridicată
de Dorel Cîrciu în Dosarul nr. 2.097/86/2009 al Tribunalului
Suceava — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 7 octombrie 2009, pronunțată în Dosarul
nr. 2.097/86/2009, Tribunalul Suceava — Secția penală a
sesizat Curtea Constituțională cu excepția de
neconstituționalitate a dispozițiilor art. 38, art. 45, art. 911,
art. 265 alin. 2 și ale art. 332 alin. 2 din Codul de procedură
penală. Excepția a fost ridicată de Dorel Cîrciu cu ocazia
soluționării dosarului de mai sus, în care instanța a respins ca
neîntemeiată o cerere de restituire a cauzei la procuror pentru
refacerea urmăririi penale, cerere formulată în temeiul art. 332
alin. 2 din Codul de procedură penală și motivată de
nerespectarea dispozițiilor privitoare la sesizarea instanței.
În motivarea excepției de neconstituționalitate autorul
acesteia susține, în esență, că prevederile art. 332 alin. 2, art. 38
și ale art. 45 din Codul de procedură penală încalcă egalitatea
în drepturi, accesul liber la justiție, dreptul la un proces echitabil,
dreptul la apărare, precum și principiul unicității, imparțialității și
egalității justiției, întrucât nu asigură restituirea cauzei la
procuror în situația disjungerii dispuse cu încălcarea dispozițiilor
legale, în cursul urmăririi penale, în condițiile existenței cazului
de indivizibilitate prevăzut în art. 33 lit. a) din Codul de procedură
penală, și anume în cazul participației penale. Cu privire la
art. 265 alin. 2 din același cod, consideră că acesta ăcontravine
dispozițiilor constituționale enunțate anterior, întrucât creează
posibilitatea unor situații inacceptabile din punct de vedere
juridic”. De asemenea, arată că art. 911 din Codul de procedură
penală aduce atingere acelorași principii și drepturi din Legea
fundamentală arătate mai sus, precum și dispozițiilor
constituționale privind viața intimă, familială și privată, secretul
corespondenței și condițiile și limitele restrângerii exercițiului

unor drepturi sau al unor libertăți, deoarece posibilitatea de a
solicita interceptarea și înregistrarea convorbirilor sau
comunicărilor efectuate prin telefon sau prin orice mijloc
electronic de comunicare doar în baza unor date privind
pregătirea sau săvârșirea unei infracțiuni contravine cerinței
existenței unei proporționalități între restrângerea exercițiului
drepturilor consacrate de art. 26 și 28 din Constituție și situația
care determină respectiva restrângere.
Tribunalul Suceava — Secția penală apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 38, art. 45,
art. 911, art. 265 alin. 2 și ale art. 332 alin. 2 din Codul de
procedură penală sunt constituționale. Face trimitere, în acest
sens, la Decizia Curții Constituționale nr. 171/2010.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 38 — ăDisjungerea”, art. 45 — ăDispoziții care se
aplică la urmărirea penală”, art. 911 — ăCondițiile și cazurile de
interceptare și înregistrare a convorbirilor sau comunicărilor
efectuate prin telefon sau prin orice mijloc electronic de
comunicare”, art. 265 alin. 2 — ăRestituirea cauzei sau trimiterea
la alt organ de urmărire” și art. 332 alin. 2 — ăRestituirea pentru
refacerea urmăririi penale”, toate din Codul de procedură
penală, având următorul cuprins:
— Art. 38: ăÎn cazul de indivizibilitate prevăzut în art. 33 lit. a),
precum și în toate cazurile de conexitate, instanța poate
dispune, în interesul unei bune judecăți, disjungerea cauzei,
astfel ca judecarea unora dintre infractori sau dintre infracțiuni să
se facă separat.”;
— Art. 45 — al cărui alin. 11 a fost modificat prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi
(publicată în Monitorul Oficial al României, Partea I, nr. 677 din
7 august 2006), iar alin. 12 a fost introdus prin Legea
nr. 281/2003 privind modificarea și completarea Codului de

MONITORUL OFICIAL AL ROMÂNIEI, PARTEA I, Nr. 536/30.VII.2010
procedură penală și a unor legi speciale (publicată în Monitorul
Oficial al României, Partea I, nr. 468 din 1 iulie 2003), care a
modificat și alin. 5: ăDispozițiile cuprinse în art. 30—36, 38, 40,
42 și 44 se aplică în mod corespunzător și în cursul urmăririi
penale.
Prevederile art. 35 alin. 4 nu se aplică în faza de urmărire
penală.
Declinarea de competență se dispune prin ordonanță.
Când nici unul din locurile arătate în art. 30 alin. 1 nu este
cunoscut, competența revine organului de urmărire penală care
a fost mai întâi sesizat.
În caz de sesizări simultane, precăderea se stabilește în
ordinea enumerării de la art. 30 alin. 1.
Dacă în raport cu vreunul din criteriile arătate în art. 30 alin. 1
sunt competente mai multe organe de urmărire penală,
competența revine organului care a fost mai întâi sesizat.
Urmărirea penală a infracțiunilor săvârșite în condițiile
prevăzute în art. 31 se efectuează de către organul de urmărire
penală din circumscripția instanței competente să judece cauza.
Conflictul de competență între doi sau mai mulți procurori se
rezolvă de către procurorul superior comun acestora. Când
conflictul se ivește între două sau mai multe organe de cercetare
penală, competența se stabilește de către procurorul care
exercită supravegherea activității de cercetare penală a acestor
organe.”;
— Art. 911 — modificat prin Legea nr. 356/2006:
ăInterceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare se realizează cu autorizarea motivată a
judecătorului, la cererea procurorului care efectuează sau
supraveghează urmărirea penală, în condițiile prevăzute de
lege, dacă sunt date ori indicii temeinice privind pregătirea sau
săvârșirea unei infracțiuni pentru care urmărirea penală se
efectuează din oficiu, iar interceptarea și înregistrarea se impun
pentru stabilirea situației de fapt ori pentru că identificarea sau
localizarea participanților nu poate fi făcută prin alte mijloace ori
cercetarea ar fi mult întârziată.
Interceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de stupefiante,
trafic de arme, trafic de persoane, acte de terorism, spălare a
banilor, falsificare de monede sau alte valori, în cazul
infracțiunilor prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu modificările
și completările ulterioare, în cazul unor alte infracțiuni grave ori
al infracțiunilor care se săvârșesc prin mijloace de comunicare
electronică. Dispozițiile alin. 1 se aplică în mod corespunzător.
Autorizația se dă pentru durata necesară interceptării și
înregistrării, dar nu pentru mai mult de 30 de zile, în camera de
consiliu, de președintele instanței căreia i-ar reveni competența
să judece cauza în primă instanță sau de la instanța
corespunzătoare în grad acesteia, în a cărei circumscripție se
află sediul parchetului din care face parte procurorul care
efectuează sau supraveghează urmărirea penală. În lipsa
președintelui instanței autorizația se dă de către judecătorul
desemnat de acesta.
Autorizația poate fi reînnoită, înainte sau după expirarea celei
anterioare, în aceleași condiții, pentru motive temeinic justificate,
fiecare prelungire neputând depăși 30 de zile.

5

Durata totală a interceptărilor și înregistrărilor autorizate, cu
privire la aceeași persoană și aceeași faptă, nu poate depăși
120 de zile.
Înregistrarea convorbirilor dintre avocat și partea pe care o
reprezintă sau o asistă în proces nu poate fi folosită ca mijloc de
probă decât dacă din cuprinsul acesteia rezultă date sau
informații concludente și utile privitoare la pregătirea sau
săvârșirea de către avocat a unei infracțiuni dintre cele
prevăzute la alin. 1 și 2.
Procurorul dispune încetarea imediată a interceptărilor și
înregistrărilor înainte de expirarea duratei autorizației dacă nu
mai există motivele care le-au justificat, informând despre
aceasta instanța care a emis autorizația.
La cererea motivată a persoanei vătămate, procurorul poate
solicita judecătorului autorizarea interceptării și înregistrării
convorbirilor ori comunicărilor efectuate de aceasta prin telefon
sau orice mijloc electronic de comunicare, indiferent de natura
infracțiunii ce formează obiectul cercetării.
Autorizarea interceptării și a înregistrării convorbirilor sau
comunicărilor se face prin încheiere motivată, care va cuprinde:
indiciile concrete și faptele care justifică măsura; motivele pentru
care stabilirea situației de fapt sau identificarea ori localizarea
participanților nu poate fi făcută prin alte mijloace ori cercetarea
ar fi mult întârziată; persoana, mijlocul de comunicare sau locul
supus supravegherii; perioada pentru care sunt autorizate
interceptarea și înregistrarea.”;
— Art. 265 alin. 2: ăCând completarea sau refacerea urmăririi
penale este necesară numai cu privire la unele fapte sau la unii
învinuiți sau inculpați, iar disjungerea nu este posibilă, procurorul
dispune restituirea sau trimiterea întregii cauze.”;
— Art. 332 alin. 2 — modificat prin Legea nr. 356/2006:
ăInstanța se desesizează și restituie cauza procurorului pentru
refacerea urmăririi penale în cazul nerespectării dispozițiilor
privitoare la competența după materie sau după calitatea
persoanei, sesizarea instanței, prezența învinuitului sau a
inculpatului și asistarea acestuia de către apărător.”
În susținerea neconstituționalității acestor prevederi de lege
autorul excepției invocă încălcarea dispozițiilor constituționale
ale art. 1 alin. (3) privitoare la statul de drept, ale art. 16 alin. (1)
și (2) referitoare la egalitatea în drepturi, ale art. 21 alin. (1), (2)
și (3) privind accesul liber la justiție și dreptul la un proces
echitabil, ale art. 24 referitoare la dreptul la apărare, ale art. 26
alin. (1) privind viața intimă, familială și privată, ale art. 28
referitoare la secretul corespondenței, ale art. 53 privind
condițiile și limitele restrângerii exercițiului unor drepturi sau al
unor libertăți și ale art. 124 alin. (2) privitoare la unicitatea,
imparțialitatea și egalitatea justiției.
Examinând excepția de neconstituționalitate, Curtea
constată următoarele:
I. Referitor la prevederile art. 265 alin. 2 din Codul de
procedură penală, acestea nu au legătură cu soluționarea
cauzei în care a fost ridicată prezenta excepție de
neconstituționalitate. Or, potrivit prevederilor art. 29 alin. (1) din
Legea nr. 47/1992, ăCurtea Constituțională decide asupra
excepțiilor ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare,
care are legătură cu soluționarea cauzei în orice fază a litigiului
și oricare ar fi obiectul acestuia”.
În aceste condiții, excepția de neconstituționalitate a
dispozițiilor art. 265 alin. 2 din Codul de procedură penală
urmează a fi respinsă ca inadmisibilă.

6

MONITORUL OFICIAL AL ROMÂNIEI, PARTEA I, Nr. 536/30.VII.2010

II. În ceea ce privește dispozițiile art. 38, art. 45, art. 911 și ale
art. 332 alin. 2 din Codul de procedură penală, acestea au mai
fost supuse controlului instanței de contencios constituțional prin
raportare la prevederi din Legea fundamentală invocate și în
prezenta cauză și cu motivări similare. Astfel, prin Decizia
nr. 224 din 17 februarie 2009, publicată în Monitorul Oficial al
României, Partea I, nr. 149 din 10 martie 2009, și prin Decizia
nr. 171 din 2 martie 2010, publicată în Monitorul Oficial al
României, Partea I, nr. 167 din 16 martie 2010, Curtea a respins
ca neîntemeiată excepția de neconstituționalitate a dispozițiilor
art. 332 alin. 2 din Codul de procedură penală, respectiv a
prevederilor art. 38, art. 45 și ale art. 911 din același cod, pentru
motivele acolo arătate.

Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.
De altfel, autorul excepției este nemulțumit de modul de
aplicare a dispozițiilor de lege criticate de către organele de
urmărire penală, respectiv de instanța de judecată. Eventualele
greșeli de aplicare a legii nu pot constitui, însă, motive de
neconstituționalitate a prevederilor de lege criticate și, prin
urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare în
cadrul căilor de atac prevăzute de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 265 alin. 2 din Codul de procedură
penală, excepție ridicată de Dorel Cîrciu în Dosarul nr. 2.097/86/2009 al Tribunalului Suceava — Secția penală.
II. Respinge, ca fiind neîntemeiată, excepția de neconstituționalitate a dispozițiilor art. 38, art. 45, art. 911 și ale art. 332
alin. 2 din Codul de procedură penală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 831
din 22 iunie 2010

referitoare la excepția de neconstituționalitate a dispozițiilor Ordonanței de urgență
a Guvernului nr. 134/2005 pentru modificarea și completarea Ordonanței de urgență
a Guvernului nr. 43/2002 privind Direcția Națională Anticorupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a

Guvernului nr. 43/2002 privind Direcția Națională Anticorupție,
excepție ridicată de Corneliu-Zelea-Codreanu Brustur în Dosarul
nr. 2.544/308/2008 al Judecătoriei Sighișoara și de Marius-Alin
Panduru în Dosarul nr. 746/59/2008 al Curții de Apel Timișoara —
Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că autorul excepției
Corneliu-Zelea-Codreanu Brustur a transmis o cerere de
amânare a cauzei pentru motive medicale, precum și în vederea
angajării unui apărător. Atașează o adeverință medicală din care
reiese că suferă de lombosciatică.
Reprezentantul Ministerului Public se opune cererii de
amânare a judecării cauzei.

MONITORUL OFICIAL AL ROMÂNIEI, PARTEA I, Nr. 536/30.VII.2010
Curtea, deliberând, respinge cererea de acordare a unui nou
termen.
Curtea, având în vedere că excepțiile de neconstituționalitate
ridicate în dosarele nr. 8.203D/2009 și nr. 8.507D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 8.507D/2009 la Dosarul
nr. 8.203D/2009, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 30 octombrie 2009, pronunțată în Dosarul
nr. 2.544/308/2008, Judecătoria Sighișoara a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței
de urgență a Guvernului nr. 43/2002 privind Direcția
Națională Anticorupție. Excepția a fost ridicată de CorneliuZelea-Codreanu Brustur cu ocazia soluționării unei cauze
penale având ca obiect infracțiuni de corupție.
Prin Decizia nr. 3.514 din 29 octombrie 2009, pronunțată în
Dosarul nr. 7.959/1/2009, admițând recursul împotriva Încheierii
din 5 octombrie 2009 a Curții de Apel Timișoara — Secția
penală, Înalta Curte de Casație și Justiție — Secția penală a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție. Excepția a fost ridicată de
Marius-Alin Panduru în Dosarul nr. 746/59/2008 al Curții de Apel
Timișoara — Secția penală, cu ocazia soluționării unei cauze
penale având ca obiect infracțiuni de corupție.
În motivarea excepției de neconstituționalitate autorii
acesteia susțin că prevederile Ordonanței de urgență a
Guvernului nr. 134/2005 încalcă dispozițiile constituționale
privind reglementarea prin lege organică a organizării și
funcționării Ministerului Public, delegarea legislativă, structura
administrației publice centrale de specialitate, înființarea
autorităților administrației publice centrale de specialitate și rolul
Ministerului Public, întrucât, fără să existe o situație
extraordinară, Guvernul a adoptat actul normativ criticat, de
natură a afecta regimul Ministerului Public, care este o instituție
fundamentală a statului, ce poate fi reglementată, sub aspectul
organizării și funcționării, numai prin lege organică.
Judecătoria Sighișoara consideră că excepția de
neconstituționalitate este neîntemeiată.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât prevederile Ordonanței de urgență a
Guvernului nr. 134/2005 nu aduc nicio atingere dispozițiilor
constituționale invocate de autorul excepției.
Guvernul consideră că excepția de neconstituționalitate este
neîntemeiată, deoarece prevederile Ordonanței de urgență a

7

Guvernului nr. 134/2005 nu contravin dispozițiilor din Legea
fundamentală invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea nr. 54/2006
privind aprobarea Ordonanței de urgență a Guvernului
nr. 134/2005 pentru modificarea și completarea Ordonanței de
urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României, Partea I,
nr. 226 din 13 martie 2006.
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 73 alin. (3) lit. l) privind reglementarea prin lege organică a
organizării și funcționării Ministerului Public, ale art. 115
referitoare la delegarea legislativă, ale art. 116 privind structura
administrației publice centrale de specialitate, ale art. 117
referitoare la înființarea autorităților administrației publice
centrale de specialitate și ale art. 131 privind rolul Ministerului
Public.
Examinând excepția de neconstituționalitate, Curtea
constată că dispozițiile Ordonanței de urgență a Guvernului
nr. 134/2005 au mai fost supuse controlului de
constituționalitate, prin raportare la prevederile art. 115 alin. (4)
și (6) din Constituție, invocate și în prezenta cauză, și față de
critici similare. În acest sens este Decizia nr. 297 din 23 martie
2010, publicată în Monitorul Oficial al României, Partea I, nr. 328
din 18 mai 2010, prin care Curtea Constituțională a respins
excepția de neconstituționalitate a dispozițiilor de lege criticate,
pentru motivele acolo arătate.
Întrucât nu au intervenit elemente noi, de natură să
determine schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.
Pentru aceleași motive, prevederile Ordonanței de urgență
a Guvernului nr. 134/2005 nu încalcă nici dispozițiile art. 73
alin. (3) lit. l), art. 116, art. 117 și art. 131 din Constituție.

8

MONITORUL OFICIAL AL ROMÂNIEI, PARTEA I, Nr. 536/30.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, excepție ridicată
de Corneliu-Zelea-Codreanu Brustur în Dosarul nr. 2.544/308/2008 al Judecătoriei Sighișoara și de Marius-Alin Panduru în Dosarul
nr. 746/59/2008 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 834
din 22 iunie 2010

referitoare la excepția de neconstituționalitate a dispozițiilor art. 171 alin. 3 și 4, art. 174 alin. 1,
art. 222 alin. 3 și art. 2781 alin. 4, alin. 8 lit. c), alin. 9 și alin. 10 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 4, alin. 8 lit. c), alin. 9 și alin. 10 din
Codul de procedură penală, excepție ridicată de Genică-Ioan
Grumaz Zichil în Dosarul nr. 11.564.01/299/2008 al Tribunalului
București — Secția a II-a penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă în ceea ce privește dispozițiile art. 174 alin. 1 și ale
art. 2781 alin. 4, alin. 8 lit. c), alin. 9 și alin. 10 din Codul de
procedură penală, respectiv ca fiind neîntemeiată cu privire la
dispozițiile art. 171 alin. 3 și 4 și ale art. 222 alin. 3 din același
cod.
C U R T E A,

având în vedere actele și lucrările dosarului, reține următoarele:
Prin Încheierea din 11 noiembrie 2009, pronunțată în Dosarul
nr. 11.564.01/299/2008, Tribunalul București — Secția a II-a
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 4, alin. 8 lit. c),
alin. 9 și alin. 10 din Codul de procedură penală. Excepția a fost
ridicată de Genică-Ioan Grumaz Zichil cu ocazia soluționării unei

cauze penale în care judecătorul a desființat în parte o
ordonanță de scoatere de sub urmărire penală și a reținut cauza
spre judecare.
În motivarea excepției de neconstituționalitate autorul
acesteia susține că prevederile art. 171 alin. 3 și 4, art. 174
alin. 1, art. 222 alin. 3 și art. 2781 alin. 4, alin. 8 lit. c), alin. 9 și
alin. 10 din Codul de procedură penală încalcă egalitatea în
drepturi, accesul liber la justiție, dreptul la un proces echitabil,
dreptul la apărare, dreptul de petiționare, condițiile și limitele
restrângerii exercițiului unor drepturi sau al unor libertăți,
principiul unicității, imparțialității și egalității justiției și dreptul la
un recurs efectiv. Astfel, invocă după cum urmează:
— neconstituționalitatea art. 171 alin. (3) și (4) din Codul de
procedură penală raportat la dispozițiile art. 24 alin. (1) privind
dreptul la apărare din Constituție și la prevederile art. 6
paragraful 3 lit. c) referitoare la dreptul acuzatului de a se apăra
el însuși sau de a fi asistat de un apărător ales ori numit din
oficiu — din Convenția pentru apărarea drepturilor omului și a
libertăților fundamentale, întrucât suprimă dreptul inculpatului
de a opta între a se apăra singur, a-și alege un apărător sau a
solicita numirea unui avocat din oficiu;
— neconstituționalitatea art. 174 alin. (1) din Codul de
procedură penală față de dispozițiile constituționale ale art. 16
alin. (1) referitoare la egalitatea în drepturi și ale art. 53 alin. (1)
privind condițiile restrângerii exercițiului unor drepturi sau al unor
libertăți, deoarece nu oferă posibilitatea ca părțile să fie
reprezentate și în cursul urmăririi penale, ceea ce conduce la
restrângerea exercițiului dreptului la reprezentare și la
discriminarea cetățenilor în fața legii și a autorităților publice;
— neconstituționalitatea art. 222 alin. (3) din Codul de
procedură penală în raport cu dispozițiile art. 51 alin. (1)
referitoare la dreptul de petiționare din Legea fundamentală,
întrucât plângerea poate fi făcută nu numai personal, ci și prin
mandatar cu procură specială;

MONITORUL OFICIAL AL ROMÂNIEI, PARTEA I, Nr. 536/30.VII.2010
— neconstituționalitatea art. 2781 alin. 4 din Codul de
procedură penală raportat la dispozițiile art. 24 cu privire la
dreptul la apărare din Constituție și la prevederile art. 6
paragraful 3 referitoare la drepturile acuzatului într-un proces
echitabil din Convenția pentru apărarea drepturilor omului și a
libertăților fundamentale, deoarece lasă la aprecierea
judecătorului obligativitatea prezenței părților la soluționarea
plângerii;
— neconstituționalitatea art. 2781 alin. 8 lit. c) din Codul de
procedură penală față de dispozițiile constituționale ale art. 16
alin. (1) referitoare la egalitatea în drepturi, ale art. 21 alin. (3)
privind dreptul la un proces echitabil și ale art. 124 alin. (2)
referitoare la unicitatea, imparțialitatea și egalitatea justiției,
precum și față de prevederile art. 6 paragraful 1 referitoare la
dreptul la un proces echitabil din Convenția pentru apărarea
drepturilor omului și a libertăților fundamentale, întrucât are
drept consecințe inculparea unei persoane fără punerea în
mișcare a acțiunii penale împotriva acesteia, cenzurarea actului
de inculpare de către judecătorii aceleiași instanțe care a dispus
inculparea, precum și pronunțarea unei soluții în baza unui
material probatoriu devenit nul prin desființarea actului
procurorului de netrimitere în judecată;
— neconstituționalitatea art. 2781 alin. 9 din Codul de
procedură penală prin raportare la dispozițiile constituționale ale
art. 16 alin. (1) referitoare la egalitatea în drepturi și ale art. 21
alin. (3) privind dreptul la un proces echitabil, precum și la
prevederile art. 6 paragraful 1 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale, deoarece, pe de o parte, permite
inculparea unei persoane și atunci când nu sunt întrunite
condițiile prevăzute de lege pentru punerea în mișcare a acțiunii
penale, iar pe de altă parte, nu permite admiterea parțială a
plângerii și nici extinderea acțiunii penale față de actele și
persoanele pentru care s-a dat soluție de neîncepere sau de
scoatere de sub urmărire penală;
— neconstituționalitatea art. 2781 alin. 10 din Codul de
procedură penală față de dispozițiile constituționale ale art. 16
alin. (1) referitoare la egalitatea în drepturi, ale art. 21 alin. (2)
privind accesul liber la justiție, ale art. 124 alin. (2) referitoare la
unicitatea, imparțialitatea și egalitatea justiției și ale art. 129 cu
privire la folosirea căilor de atac, precum și față de prevederile
art. 13 privind dreptul la un recurs efectiv din Convenția pentru
apărarea drepturilor omului și a libertăților fundamentale,
întrucât nu permite atacarea cu recurs a încheierii pronunțate în
aplicarea dispozițiilor art. 2781 alin. 8 lit. c) din Codul de
procedură penală.
Tribunalul București — Secția a II-a penală apreciază că
excepția de neconstituționalitate a prevederilor art. 171 alin. 3 și 4,
art. 174 alin. 1, art. 222 alin. 3 și art. 2781 alin. 4, alin. 8 lit. c),
alin. 9 și alin. 10 din Codul de procedură penală este
neîntemeiată, deoarece textele de lege criticate nu contravin
dispozițiilor din Constituție și din Convenția pentru apărarea
drepturilor omului și a libertăților fundamentale invocate de
autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

9

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit dispozitivului încheierii de sesizare, obiectul excepției
de neconstituționalitate îl constituie dispozițiile art. 2781 alin. 4,
alin. 8 lit. c), alin. 9 și alin. 10 din Codul de procedură penală. Din
considerentele încheierii de sesizare și din notele scrise ale
autorului excepției, reiese, însă, că acesta critică și prevederile
art. 171 alin. 3 și 4, art. 174 alin. 1 și art. 222 alin. 3 din Codul
de procedură penală. Prin urmare, Curtea se va pronunța
asupra constituționalității dispozițiilor art. 171 alin. 3 și 4, art. 174
alin. 1, art. 222 alin. 3 și art. 2781 alin. 4, alin. 8 lit. c), alin. 9 și
alin. 10 din Codul de procedură penală, având următorul
cuprins:
— Art. 171 alin. 3, modificat prin Legea nr. 281/2003 privind
modificarea și completarea Codului de procedură penală și a
unor legi speciale, publicată în Monitorul Oficial al României,
Partea I, nr. 468 din 1 iulie 2003, și alin. 4: ăÎn cursul judecății,
asistența juridică este obligatorie și în cauzele în care legea
prevede pentru infracțiunea săvârșită pedeapsa detențiunii pe
viață sau pedeapsa închisorii de 5 ani sau mai mare.
Când asistența juridică este obligatorie, dacă învinuitul sau
inculpatul nu și-a ales un apărător, se iau măsuri pentru
desemnarea unui apărător din oficiu.”;
— Art. 174 alin. 1, modificat prin Legea nr. 281/2003: ăÎn
cursul judecății învinuitul și inculpatul, precum și celelalte părți
pot fi reprezentați, cu excepția cazurilor în care prezența
învinuitului sau inculpatului este obligatorie.”;
— Art. 222 alin. 3: ăPlângerea se poate face personal sau
prin mandatar. Mandatul trebuie sa fie special, iar procura
rămâne atașată plângerii.”;
— Art. 2781 alin. 4, alin. 8 lit. c), alin. 9 și alin. 10, modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006: ăPersoana față de care s-a dispus
neînceperea urmăririi penale, scoaterea de sub urmărire penală
sau încetarea urmăririi penale, precum și persoana care a făcut
plângerea se citează. Neprezentarea acestor persoane, legal
citate, nu împiedică soluționarea cauzei. Când judecătorul
consideră că este absolut necesară prezența persoanei lipsă,
poate lua măsuri pentru prezentarea acesteia.
[...] Judecătorul pronunță una dintre următoarele soluții: [...]
c) admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.
Hotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi, ale art. 21
alin. (2) și (3) privind accesul liber la justiție și dreptul la un
proces echitabil, ale art. 24 cu privire la dreptul la apărare, ale
art. 51 alin. (1) referitoare la dreptul de petiționare, ale art. 53
alin. (1) privind restrângerea exercițiului unor drepturi sau al unor
libertăți, ale art. 124 alin. (2) referitoare la unicitatea,

10

MONITORUL OFICIAL AL ROMÂNIEI, PARTEA I, Nr. 536/30.VII.2010

imparțialitatea și egalitatea justiției și ale art. 129 cu privire la
folosirea căilor de atac, precum și a prevederilor art. 6 paragrafele 1
și 3 referitoare la dreptul la un proces echitabil și ale art. 13
privind dreptul la un recurs efectiv din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 174 alin. 1 și art. 2781 alin. 4, alin. 8
lit. c), alin. 9 și alin. 10 din Codul de procedură penală au mai
fost supuse controlului de constituționalitate prin raportare la
aceleași prevederi din Constituție și din Convenția pentru
apărarea drepturilor omului și a libertăților fundamentale,
invocate și în prezenta cauză, și față de critici similare.
În ceea ce privește art. 174 alin. 1 din Codul de procedură
penală, Curtea Constituțională s-a mai pronunțat în raport cu o
critică identică, prin Decizia nr. 312 din 14 iunie 2005, publicată
în Monitorul Oficial al României, Partea I, nr. 594 din 8 iulie 2005,
constatând că art. 174 din Codul de procedură penală, în
ansamblul său, este constituțional.
Întrucât nu au intervenit elemente noi, de natură să
determine schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.
De asemenea, prin Decizia nr. 864 din 9 octombrie 2007,
publicată în Monitorul Oficial al României, Partea I, nr. 786 din
20 noiembrie 2007, Decizia nr. 599 din 20 mai 2008, publicată
în Monitorul Oficial al României, Partea I, nr. 523 din 10 iulie
2008, Decizia nr. 1.223 din 18 noiembrie 2008, publicată în

Monitorul Oficial al României, Partea I, nr. 893 din 30 decembrie
2008, și prin Decizia nr. 1.043 din 14 iulie 2009, publicată în
Monitorul Oficial al României, Partea I, nr. 659 din 3 octombrie
2009, Curtea Constituțională a respins ca neîntemeiată excepția
de neconstituționalitate a dispozițiilor art. 2781 alin. 4, alin. 8
lit. c), alin. 9 și alin. 10 din Codul de procedură penală, pentru
motivele acolo arătate.
Deoarece nu au apărut elemente noi, care să conducă la
schimbarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.
Referitor la critica formulată cu privire la dispozițiile art. 222
alin. 3 din Codul de procedură penală, aceasta este
neîntemeiată, întrucât prevederile art. 51 alin. (1) din Constituție
referitoare la dreptul de petiționare nu sunt aplicabile în materie
procesual penală.
În ceea ce privește dispozițiile art. 171 alin. 3 și 4 din Codul
de procedură penală, acestea nu sunt de natură să știrbească
în vreun fel dreptul la apărare al inculpatului sau alt drept al
acestuia. Dimpotrivă, pe baza acestei norme interne, care este
mai favorabilă decât norma corespondentă din Convenția pentru
apărarea drepturilor omului și a libertăților fundamentale, se
asigură inculpatului un apărător din oficiu în situația în care
acesta nu are posibilitatea să beneficieze de serviciile unui
avocat ales.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 171 alin. 3 și 4, art. 174 alin. 1, art. 222 alin. 3 și art. 2781
alin. 4, alin. 8 lit. c), alin. 9 și alin. 10 din Codul de procedură penală, excepție ridicată de Genică-Ioan Grumaz Zichil în Dosarul
nr. 11.564.01/299/2008 al Tribunalului București — Secția a II-a penală.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 836
din 22 iunie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor art. 1 alin. (1) și (31) și ale art. 4
alin. (1) din Ordonanța de urgență a Guvernului nr. 43/2002 privind Direcția Națională Anticorupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător
— judecător

Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 536/30.VII.2010
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 1 alin. (1) și (31) și ale art. 4 alin. (1)
din Ordonanța de urgență a Guvernului nr. 43/2002 privind
Direcția Națională Anticorupție, excepție ridicată de MirceaGheorghe Pop în Dosarul nr. 4.630/83/2006 al Tribunalului Satu
Mare — Secția penală și de Ionel Știube în Dosarul
nr. 7.167/271/2008 al Judecătoriei Oradea — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că partea Agenția Națională
de Administrare Fiscală a transmis concluzii scrise prin care
solicită respingerea excepției de neconstituționalitate.
Curtea, având în vedere că excepțiile de neconstituționalitate
ridicate în dosarele nr. 262D/2010 și nr. 414D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 414D/2010 la Dosarul
nr. 262D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 11 noiembrie 2009, pronunțată în Dosarul
nr. 4.630/83/2006, Tribunalul Satu Mare — Secția penală a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, precum și a dispozițiilor
art. 1 alin. (1) și (31) și ale art. 4 alin. (1) din Ordonanța de
urgență a Guvernului nr. 134/2005. Excepția a fost ridicată de
Mircea-Gheorghe Pop cu ocazia soluționării unei cauze penale
având ca obiect infracțiuni de corupție.
Prin Încheierea din 18 ianuarie 2010, pronunțată în Dosarul
nr. 7.167/271/2008, Judecătoria Oradea — Secția penală a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, precum și a dispozițiilor
art. 1 alin. (1) și (31) și ale art. 4 alin. (1) din Ordonanța de
urgență a Guvernului nr. 134/2005. Excepția a fost ridicată de
Ionel Știube cu ocazia soluționării unei cauze penale având ca
obiect săvârșirea unei infracțiuni de evaziune fiscală.
În motivarea excepției de neconstituționalitate autorii
acesteia susțin, în esență, că prevederile Ordonanței de urgență
a Guvernului nr. 134/2005 contravin dispozițiilor constituționale
referitoare la condițiile și domeniul de reglementare prin
ordonanțe de urgență, deoarece adoptarea actului normativ
criticat, care afectează regimul unei instituții fundamentale a
statului, și anume autoritatea judecătorească, este inadmisibilă.
De asemenea, arată că prevederile art. 1 alin. (1) și (31) și ale
art. 4 alin. (1) din Ordonanța de urgență a Guvernului
nr. 43/2002 contravin dispozițiilor din Legea fundamentală
privind statutul procurorilor, întrucât instituie un organism paralel
instituției constituționale a Ministerului Public, instituție care
trebuie să funcționeze unitar și coerent, pe principiul legalității,
al imparțialității și al controlului ierarhic.

11

Tribunalul Satu Mare — Secția penală apreciază că
excepția de neconstituționalitate este întemeiată, întrucât
Ordonanța de urgență a Guvernului nr. 134/2005 legiferează
într-un domeniu rezervat exclusiv legii organice, potrivit art. 73
alin. (3) lit. l) din Constituție.
Judecătoria Oradea — Secția penală nu și-a exprimat
opinia asupra excepției de neconstituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată, deoarece prevederile Ordonanței de urgență a
Guvernului nr. 134/2005 și ale art. 1 alin. (1) și (31) și ale art. 4
alin. (1) din Ordonanța de urgență a Guvernului nr. 43/2002 nu
contravin dispozițiilor din Legea fundamentală invocate.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea nr. 54/2006
privind aprobarea Ordonanței de urgență a Guvernului
nr. 134/2005 pentru modificarea și completarea Ordonanței de
urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României, Partea I,
nr. 226 din 13 martie 2006.
De asemenea, autorii excepției critică separat și prevederile
art. 1 alin. (1) și (31) și ale art. 4 alin. (1) din Ordonanța de
urgență a Guvernului nr. 134/2005. În realitate, obiectul excepției
îl constituie dispozițiile art. 1 alin. (1) și (31) și ale art. 4 alin. (1)
din Ordonanța de urgență a Guvernului nr. 43/2002 privind
Direcția Națională Anticorupție, publicată în Monitorul Oficial al
României, Partea I, nr. 244 din 11 aprilie 2002, aprobată cu
modificări prin Legea nr. 503/2002, publicată în Monitorul Oficial
al României, Partea I, nr. 523 din 18 iulie 2002, cu modificările
și completările ulterioare. Textele de lege criticate din Ordonanța
de urgență a Guvernului nr. 43/2002 au următorul cuprins:
— Art. 1 alin. (1) și (31): ă(1) Prin prezenta ordonanță de
urgență se înființează Direcția Națională Anticorupție, ca
structură cu personalitate juridică, în cadrul Parchetului de pe
lângă Înalta Curte de Casație și Justiție, prin reorganizarea
Parchetului Național Anticorupție.
[...] (31) Procurorul general al Parchetului de pe lângă Înalta
Curte de Casație și Justiție conduce Direcția Națională
Anticorupție prin intermediul procurorului șef al acestei direcții.
Procurorul general al Parchetului de pe lângă Înalta Curte de
Casație și Justiție soluționează conflictele de competență
apărute între Direcția Națională Anticorupție și celelalte structuri
sau unități din cadrul Ministerului Public.”;
— Art. 4 alin. (1): ă(1) Direcția Națională Anticorupție este
condusă de un procuror șef care este asimilat prim-adjunctului

12

MONITORUL OFICIAL AL ROMÂNIEI, PARTEA I, Nr. 536/30.VII.2010

procurorului general al Parchetului de pe lângă Înalta Curte de
Casație și Justiție. Procurorul șef al Direcției Naționale
Anticorupție este ajutat de 2 procurori șefi adjuncți, asimilați
adjunctului procurorului general al Parchetului de pe lângă Înalta
Curte de Casație și Justiție.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 115 alin. (4) și (6) referitoare la condițiile și domeniul de
reglementare prin ordonanțe de urgență și ale art. 132 alin. (1)
privind statutul procurorilor.
Examinând excepția de neconstituționalitate, Curtea
constată că dispozițiile Ordonanței de urgență a Guvernului
nr. 134/2005, precum și ale art. 1 alin. (1) și (31) și ale art. 4

alin. (1) din Ordonanța de urgență a Guvernului nr. 43/2002 au
mai fost supuse controlului de constituționalitate, prin raportare
la aceleași prevederi din Constituție, invocate și în prezenta
cauză, și față de critici similare. În acest sens este Decizia nr.
297 din 23 martie 2010, publicată în Monitorul Oficial al
României, Partea I, nr. 328 din 18 mai 2010, prin care Curtea
Constituțională a respins excepția de neconstituționalitate a
dispozițiilor de lege criticate, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, precum și a
dispozițiilor art. 1 alin. (1) și (31) și ale art. 4 alin. (1) din Ordonanța de urgență a Guvernului nr. 43/2002 privind Direcția Națională
Anticorupție, excepție ridicată de Mircea-Gheorghe Pop în Dosarul nr. 4.630/83/2006 al Tribunalului Satu Mare — Secția penală
și de Ionel Știube în Dosarul nr. 7.167/271/2008 al Judecătoriei Oradea — Secția penală.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 850
din 24 iunie 2010

referitoare la excepția de neconstituționalitate a dispozițiilor art. 2781 alin. 4
raportat la art. 291 alin. 1 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 4 raportat la art. 291 alin. 1 din Codul
de procedură penală, excepție ridicată de Ilie Florin Mărienuțiu
și Mihail Gavril Popa în Dosarul nr. 1.495/59/2007 al Înaltei Curți
de Casație și Justiție — Secția penală.
La apelul nominal se prezintă personal autorul excepției
Mihail Gavril Popa și se constată lipsa celorlalte părți, față de
care procedura de citare a fost legal îndeplinită.

Autorii excepției au transmis la dosar, în format electronic,
un memoriu referitor la excepția de neconstituționalitate
invocată, precum și o notă de protest, solicitând ca aceasta să
fie publicată în partea introductivă a deciziei ce va fi pronunțată
de Curte, pentru a fi avută în vedere la întocmirea raportului de
țară pe justiție, întrucât noul Cod penal edictat prin Legea
nr. 301/2004 a fost suspendat și abrogat în mod neconstituțional.
Cauza fiind în stare de judecată, președintele acordă
cuvântul autorului excepției Mihail Gavril Popa, care solicită
admiterea excepției de neconstituționalitate și depune încă o
dată memoriul și nota de protest transmise anterior Curții în
format electronic.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 23 noiembrie 2009, pronunțată în Dosarul
nr. 1.495/59/2007, Înalta Curte de Casație și Justiție — Secția

MONITORUL OFICIAL AL ROMÂNIEI, PARTEA I, Nr. 536/30.VII.2010
penală a sesizat Curtea Constituțională cu excepția de
neconstituționalitate a prevederilor art. 2781 alin. 4 raportat
la art. 291 alin. 1 din Codul de procedură penală, excepție
ridicată de Ilie Florin Mărienuțiu și Mihail Gavril Popa în dosarul
de mai sus.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 1 alin. (3) și (5), art. 16 alin. (1),
art. 21 alin. (3), precum și ale art. 13 și art. 14 din Convenția
pentru apărarea drepturilor omului și a libertăților fundamentale,
deoarece sunt nemulțumiți de împrejurarea că nu se cunosc
făptuitorii față de care s-a dispus o soluție de netrimitere în
judecată. Prin urmare, dispozițiile legale criticate sunt
neconstituționale, întrucât procurorul nu a identificat toți avocații
care au votat și semnat Hotărârea Adunării Generale Ordinare
nr. 1 din 17 martie 2006 a Baroului Arad, numitul Mircea Vicențiu
Șerb fiind numai mandatat să formuleze o plângere penală
împotriva autorilor.
Înalta Curte de Casație și Justiție — Secția penală
opinează că excepția de neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului prezent, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 4 cu denumirea Plângerea în fața
judecătorului împotriva rezoluțiilor sau ordonanțelor procurorului
de netrimitere în judecată, raportat la art. 291 alin. 1 cu
denumirea marginală Citarea părților la judecată, din Codul de
procedură penală, care au următorul conținut:
— Art. 2781 alin. 4: ăPersoana față de care s-a dispus
neînceperea urmăririi penale, scoaterea de sub urmărire penală
sau încetarea urmăririi penale, precum și persoana care a făcut
plângerea se citează. Neprezentarea acestor persoane, legal

13

citate, nu împiedică soluționarea cauzei. Când judecătorul
consideră că este absolut necesară prezența persoanei lipsă,
poate lua măsuri pentru prezentarea acesteia.”;
— Art. 291 alin. 1: ăJudecata poate avea loc numai dacă
părțile sunt legal citate și procedura este îndeplinită.”
Examinând excepția de neconstituționalitate, Curtea
constată că dispozițiile art. 2781 alin. 4 din Codul de procedură
penală au mai fost supuse controlului său. Astfel, cu prilejul
pronunțării Deciziei nr. 580 din 7 iunie 2007, publicată în
Monitorul Oficial al României, Partea I, nr. 534 din 7 august
2007, Curtea Constituțională a respins ca nefondată excepția
de neconstituționalitate a acestor dispoziții, statuând că,
dimpotrivă, reprezintă o garanție a realizării dreptului de acces
liber la justiție și că ăstabilirea unor reguli speciale de procedură
în cazul judecării plângerii împotriva rezoluției sau ordonanței
procurorului de netrimitere în judecată, precum și a unor reguli
privitoare la persoanele care se citează în astfel de cauze,
respectiv persoana față de care s-a dispus neînceperea urmăririi
penale, scoaterea de sub urmărire penală sau încetarea
urmăririi penale, precum și persoana care a făcut plângerea, ori
regula conform căreia singurele probe admise sunt înscrisurile
noi, este realizată de legiuitor în exercitarea competenței sale
constituționale. Astfel, potrivit art. 126 alin. (2) din Legea
fundamentală, legiuitorul poate institui reguli speciale de
procedură, ca modalități de exercitare a drepturilor procedurale,
principiul liberului acces la justiție presupunând posibilitatea
neîngrădită a celor interesați de a utiliza aceste proceduri, însă
în formele și modalitățile instituite de lege.”
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Curtea mai constată că neajunsurile reclamate de autorii
excepției evidențiază un potențial viciu de constituționalitate ce
ar izvorî din modul deficitar de instrumentare a cauzei, fiind
nemulțumiți de împrejurarea că un reprezentant al unui barou a
formulat o plângere penală împotriva lor, plângere care a fost
urmată de o soluție de netrimitere în judecată. Acest fapt este,
în opinia celor doi autori, de natură să lipsească de finalitate o
eventuală cercetare pentru o faptă de denunț calomnios.
Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale aceasta se
pronunță numai asupra constituționalității actelor cu privire la
care a fost sesizată și nicidecum nu poate supune cenzurii sale
maniera de desfășurare a unui proces penal, interpretarea și
aplicarea legii fiind atributul exclusiv al instanțelor de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 4 raportat la art. 291 alin. 1 din Codul de procedură
penală, excepție ridicată de Ilie Florin Mărienuțiu și Mihail Gavril Popa în Dosarul nr. 1.495/59/2007 al Înaltei Curți de Casație și
Justiție — Secția penală.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 536/30.VII.2010
CURTEA CONSTITUȚIONALĂ

D E C I Z I A Nr. 869
din 24 iunie 2010

referitoare la excepția de neconstituționalitate a dispozițiilor art. 591—594
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 591—594 din Codul de procedură civilă,
excepție ridicată de Magda Dumitru în Dosarul nr. 869/59/2009
al Curții de Apel Timișoara — Secția comercială.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a criticilor formulate, arătând că textele
de lege criticate instituie norme de procedură, a căror
reglementare ține de competența exclusivă a legiuitorului.
C U R T E A,

având în vedere actele și lucrările dosarului, reține următoarele:
Prin Decizia civilă nr. 1.654/R din 15 decembrie 2009,
pronunțată în Dosarul nr. 869/59/2009, Curtea de Apel
Timișoara — Secția comercială a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 591—594 din Codul
de procedură civilă, excepție ridicată de Magda Dumitru în
Dosarul nr. 869/59/2009 al Curții de Apel Timișoara — Secția
comercială.
În motivarea excepției de neconstituționalitate autorul
consideră că modul în care este redactat art. 591 din Codul de
procedură civilă permite creditorilor îngrădirea exercitării
dreptului de proprietate privată a debitorilor, fără a fi
restricționate eventualele acțiuni introduse cu rea-credință prin
instituirea plății unei cauțiuni. Mai mult, pentru a institui
sechestrul asigurător asupra bunurilor debitorului nu se solicită
decât depunerea unei cauțiuni în cuantum de jumătate din suma
pretinsă și dovada că s-a intentat o acțiune în justiție, fără ca
instanța care se pronunță asupra măsurii asigurătorii să aibă
cunoștință de conținutul concret al respectivei acțiuni pentru a
putea aprecia dacă într-adevăr sechestrul asigurător se impune
în situația respectivă. Procedura de soluționare a cererii nu are
caracter contradictoriu și nici nu se citează părțile în vederea
pregătirii apărărilor pe care acestea le consideră necesare. Or,
toate aceste împrejurări aduc atingere atât dreptului de
proprietate privată, cât și dreptului la un proces echitabil.
Din conținutul dispozițiilor art. 594 din Codul de procedură
civilă rezultă că de exercitarea dreptului de proprietate asupra
bunurilor, în urma ridicării măsurii sechestrului asigurător dispus

de către instanță, beneficiază doar persoanele care dispun de
sume de bani, întrucât doar debitorul care va da garanții
îndestulătoare va putea solicita instanței ridicarea sechestrului
asupra bunurilor sale.
Curtea de Apel Timișoara — Secția comercială consideră
că prevederile legale criticate sunt constituționale, asigurând un
just echilibru între interesele creditorului și cele ale debitorului,
fără a aduce atingere drepturilor garantate constituțional.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 591—594 din Codul de procedură civilă, texte
de lege care au următorul cuprins:
— Art. 591: ăCreditorul care nu are titlu executoriu, dar a cărui
creanță este constatată prin act scris și este exigibilă, poate
solicita înființarea unui sechestru asigurător asupra bunurilor
mobile și imobile ale debitorului, dacă se dovedește că a intentat
acțiune. El poate fi obligat la plata unei cauțiuni în cuantumul
fixat de către instanță.
Același drept îl are și creditorul a cărui creanță nu este
constatată în scris, dacă dovedește că a intentat acțiune și
depune, odată cu cererea de sechestru, o cauțiune de jumătate
din valoarea reclamată.
Instanța poate încuviința sechestrul asigurător chiar dacă
creanța nu este exigibilă, în cazurile în care debitorul a micșorat
prin fapta sa asigurările date creditorului sau nu a dat asigurările
promise ori atunci când este pericol ca debitorul să se sustragă
de la urmărire sau să-și ascundă ori să-și risipească averea. În
aceste cazuri, creditorul trebuie să dovedească îndeplinirea
celorlalte condiții prevăzute de alin. 1 și să depună o cauțiune al
cărei cuantum va fi fixat de către instanță.”;
— Art. 592: ăCererea de sechestru asigurător se adresează
instanței care judecă procesul.
Instanța va decide de urgență, în camera de consiliu, fără
citarea părților, prin încheiere executorie, fixând totodată, dacă
este cazul, cuantumul cauțiunii și termenul înăuntrul căruia
urmează să fie depusă aceasta. Încheierea este supusă numai

MONITORUL OFICIAL AL ROMÂNIEI, PARTEA I, Nr. 536/30.VII.2010
recursului, în termen de 5 zile de la comunicare. Recursul se
judecă de urgență și cu precădere, cu citarea în termen scurt a
părților.
Dispozițiilor art. 581 alin. 3 privitoare la pronunțarea și
redactarea hotărârii se aplică atât la soluționarea cererii, cât și
la judecarea recursului.
Nedepunerea cauțiunii în termenul fixat de instanța atrage
desființarea de drept a sechestrului. Aceasta se constată prin
încheiere irevocabilă, dată fără citarea părților.”;
— Art. 593: ăMăsura sechestrului asigurător se aduce la
îndeplinire de către executorul judecătoresc, potrivit regulilor
privitoare la executarea silită, care se aplică în mod
corespunzător.
În cazul bunurilor mobile, executorul va aplica sechestrul
asupra bunurilor urmăribile numai în măsura necesară realizării
creanței.
Sechestrul asigurător pus asupra unui imobil se va înscrie
de îndată în cartea funciară. Înscrierea face opozabil sechestrul
tuturor acelora care, după înscriere, vor dobândi vreun drept
asupra imobilului respectiv.
Împotriva modului de aducere la îndeplinire a măsurii
sechestrului cel interesat va putea face contestație.”;
— Art. 594: ăDacă debitorul va da, în toate cazurile, garanție
îndestulătoare, instanța va putea ridica, la cererea debitorului,
sechestrul asigurător. Cererea se soluționează în camera de
consiliu, de urgență și cu citarea în termen scurt a părților, prin
încheiere supusă numai recursului în termen de 5 zile de la
pronunțare. Recursul se judecă de urgență și cu precădere.
Dispozițiile art. 592 alin. 3 se aplică în mod corespunzător.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 21 alin. (3), art. 44 alin. (2) și
art. 124 alin. (1) și (2), precum și prevederilor art. 6 paragraful 1
din Convenția pentru apărarea drepturilor omului și a libertăților
fundamentale, art. 1 din Primul Protocol adițional la Convenție și
art. 1 paragraful 1 din Protocolul 12 la Convenție.
Examinând dispozițiile care fac obiectul excepției de
neconstituționalitate, Curtea constată că s-a mai pronunțat
asupra unor critici asemănătoare, de exemplu prin Decizia

15

nr. 166 din 22 martie 2005, publicată în Monitorul Oficial al
României, Partea I, nr. 372 din 3 mai 2005, sau Decizia nr. 597
din 20 mai 2008, publicată în Monitorul Oficial al României,
Partea I, nr. 437 din 11 iunie 2008. Cu acele prilejuri, instanța
constituțională a constatat că excepția este neîntemeiată,
reținând că procedura măsurilor asigurătorii nu soluționează
fondul dreptului, ci are o finalitate subsecventă, prin care se
urmărește valorificarea acestuia. Rațiunea legiuitorului a fost
aceea de a preîntâmpina riscul la care este expus titularul
dreptului, și anume situația în care, deși dreptul i-a fost
recunoscut printr-o hotărâre definitivă sau irevocabilă, așadar
susceptibilă de punere în executare, să se vadă pus în
imposibilitatea de a-l realiza ca urmare a manoperelor dolosive
ale debitorului.
Împrejurarea că, pentru rațiunile înfățișate, legiuitorul a
reglementat, prin dispozițiile art. 591 din Codul de procedură
civilă, instituția sechestrului asigurător asupra bunurilor mobile
și imobile ale debitorului nu are semnificația încălcării dreptului
acestuia la un proces echitabil, întrucât el are posibilitatea de a
se adresa justiției și, în acest cadru, beneficiind de toate
garanțiile procesuale, poate învedera instanței împrejurările care
justifică sau nu luarea acestei măsuri.
Tot astfel, nu se încalcă nici dreptul de proprietate, atâta
vreme cât măsura reglementată de textul de lege criticat are
caracter provizoriu și nu soluționează fondul dreptului. În plus,
potrivit art. 44 alin. (1) teza a doua din Constituție, conținutul și
limitele dreptului de proprietate sunt stabilite prin lege, ceea ce
conferă legiuitorului competența de a stabili cadrul juridic pentru
exercitarea atributelor dreptului de proprietate, în accepțiunea
principială conferită de Constituție, în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, instituind astfel niște limitări
rezonabile în valorificarea acestuia, ca drept subiectiv garantat.
Argumentele reținute de Curte în deciziile menționate sunt
valabile și în prezenta cauză, astfel încât soluția pronunțată
anterior se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 591—594 din Codul de procedură civilă, excepție ridicată de
Magda Dumitru în Dosarul nr. 869/59/2009 al Curții de Apel Timișoara — Secția comercială.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

16

MONITORUL OFICIAL AL ROMÂNIEI, PARTEA I, Nr. 536/30.VII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Programului ăCase de locuit în zonele afectate
de calamitățile naturale din anul 2010”, aprobat prin Hotărârea Guvernului nr. 708/2010,
și modificarea art. 3 alin. (2) din Hotărârea Guvernului nr. 729/2010 pentru aprobarea
unui ajutor acordat Republicii Moldova constând în principalele materiale de construcții
necesare pentru reconstrucția și repararea unor case afectate de calamitățile naturale din 2010
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Programul ăCase de locuit în zonele afectate de
calamitățile naturale din anul 2010”, aprobat prin Hotărârea
Guvernului nr. 708/2010, publicată în Monitorul Oficial al
României, Partea I, nr. 489 din 15 iulie 2010, se modifică și se
completează după cum urmează:
1. La articolul 3, alineatul (2) se modifică și va avea
următorul cuprins:
ă(2) Materialele principale de construcții se achiziționează
franco-destinație, în condițiile legii, de către Agenția Națională
pentru Locuințe, prin Bursa Română de Mărfuri, și se predau pe
bază de proces-verbal primarilor unităților administrativteritoriale, potrivit repartizării stabilite în condițiile alin. (1), în
depozite centralizate la nivel local, stabilite și comunicate
Agenției Naționale pentru Locuințe de către primării.”
2. La articolul 3, după alineatul (3) se introduce un nou
alineat, alineatul (4), cu următorul cuprins:

ă(4) În cazul în care materialele prevăzute la alin. (2) nu sunt
folosite în totalitate, se constituie rezerve de stat și se predau în
depozitele Administrației Naționale a Rezervelor de Stat și
Probleme Speciale, în conformitate cu prevederile legale în
vigoare.”
Art. II. — Alineatul (2) al articolului 3 din Hotărârea
Guvernului nr. 729/2010 pentru aprobarea unui ajutor acordat
Republicii Moldova constând în principalele materiale de
construcții necesare pentru reconstrucția și repararea unor case
afectate de calamitățile naturale din 2010, publicată în Monitorul
Oficial al României, Partea I, nr. 512 din 22 iulie 2010, se
modifică și va avea următorul cuprins:
ă(2) Materialele principale de construcții se achiziționează
franco-destinație, în condițiile legii, în mod centralizat de către
Agenția Națională pentru Locuințe, aflată sub autoritatea
Ministerului Dezvoltării Regionale și Turismului, prin Bursa
Română de Mărfuri.”

PRIM-MINISTRU

EMIL BOC
Contrasemnează:
p. Ministrul dezvoltării regionale și turismului,
Ioan Andreica,
secretar de stat
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
p. Președintele Autorității Naționale pentru Reglementarea
și Monitorizarea Achizițiilor Publice,
Corneliu Burada
Ministrul finanțelor publice,
Sebastian Teodor Gheorghe Vlădescu
București, 28 iulie 2010.
Nr. 771.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 536/30.VII.2010 conține 16 pagini.

Prețul: 3,20 lei

&JUYDGY|445222]
ISSN 1453—4495

