Anul 178 (XXII) — Nr. 627

PARTEA I

LEGI, DECRETE, HOTĂRÂRI ȘI ALTE ACTE

Luni, 6 septembrie 2010

SUMAR

Nr.

Pagina

Nr.

HOTĂRÂRI ALE GUVERNULUI ROMÂNIEI
885.

905.

— Hotărâre privind organizarea și funcționarea Unității
Executive a Consiliului Național al Calificărilor și al
Formării Profesionale a Adulților ................................
— Hotărâre privind stabilirea fructelor distribuite, a
perioadei și frecvenței distribuției, a limitei valorii
zilnice/elev și a măsurilor adiacente distribuției de
fructe, a bugetului aferent acestora, precum și a
modalității de implementare efectivă și de gestionare la
nivelul administrației publice, în cadrul Programului de
încurajare a consumului de fructe în școli în anul școlar
2010—2011 ................................................................

ACTE ALE CAMEREI AUDITORILOR
FINANCIARI DIN ROMÂNIA
168.
2–3
169.

3–6

185.

— Ordin al ministrului agriculturii și dezvoltării rurale
privind modificarea anexei nr. 7 la Ordinul ministrului
agriculturii și dezvoltării rurale nr. 445/2008 pentru
aprobarea Normelor metodologice privind organizarea
și funcționarea Sistemului Informațional pentru Piața
Produselor Agricole și Alimentare și a metodologiilor
de colectare, prelucrare, interpretare și difuzare a
datelor statistice ........................................................

— Hotărâre pentru aprobarea Normelor privind
revizuirea calității activității de audit financiar și a altor
activități desfășurate de auditorii financiari ................

10–14

— Hotărâre privind aprobarea Procedurilor pentru
aplicarea art. 29 din Normele privind revizuirea calității
activității de audit financiar și a altor activități
desfășurate de auditorii financiari, aprobate prin
Hotărârea Consiliului Camerei Auditorilor Financiari din
România nr. 168/2010 ................................................

14–15

ACTE ALE AUTORITĂȚII ELECTORALE
PERMANENTE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
168/2.039. — Ordin al ministrului administrației și internelor
și al ministrului finanțelor publice pentru completarea
Ordinului ministrului administrației și internelor
nr. 1.501/2006 privind procedura înmatriculării,
înregistrării, radierii și eliberarea autorizației de
circulație provizorie sau pentru probe a vehiculelor ....

Pagina

12.

7

8–9

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile parțiale din 22 august 2010
care au depus raportul detaliat al veniturilor și
cheltuielilor electorale, conform art. 38 alin. (11) din
Legea nr. 334/2006 privind finanțarea activității
partidelor politice și a campaniilor electorale, cu
modificările și completările ulterioare, pentru alegerile
locale parțiale desfășurate conform Hotărârii
Guvernului nr. 705/2010 privind stabilirea datei
alegerilor parțiale pentru alegerea autorităților
administrației publice locale în unele circumscripții
electorale....................................................................

16

2

MONITORUL OFICIAL AL ROMÂNIEI, PARTEA I, Nr. 627/6.IX.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Unității Executive a Consiliului Național
al Calificărilor și al Formării Profesionale a Adulților
În temeiul art. 108 din Constituția României, republicată, și al art. IV din Ordonanța de urgență a Guvernului nr. 74/2010
pentru modificarea unor acte normative din domeniul educației și cercetării,
Guvernul României adoptă prezenta hotărâre.
Art. 1. — (1) Se organizează și funcționează Unitatea
Executivă a Consiliului Național al Calificărilor și al Formării
Profesionale a Adulților — UECNCFPA, denumită în continuare
Unitate Executivă, instituție publică cu personalitate juridică în
subordinea Ministerului Educației, Cercetării, Tineretului și
Sportului.
(2) Sediul Unității Executive este în municipiul București,
piața Valter Mărăcineanu nr. 1—3, sectorul 1.
Art. 2. — Unitatea Executivă asigură condițiile juridice,
tehnice, economice, financiare și logistice pentru funcționarea
Consiliului Național al Calificărilor și al Formării Profesionale a
Adulților ca autoritate națională pentru calificări.
Art. 3. — În îndeplinirea atribuțiilor sale, Unitatea Executivă
poate:
a) să alcătuiască, pe baza unei metodologii transparente și
folosind criterii de competență și competitivitate, propriul registru
de experți pentru elaborarea, gestionarea și actualizarea
periodică a cadrului național al calificărilor, precum și a
calificărilor, pe care îl supune avizării Consiliului Național al
Calificărilor și al Formării Profesionale a Adulților;
b) să solicite autorităților, instituțiilor publice și furnizorilor de
formare profesională informații, date statistice și studii elaborate
în domeniul său de activitate, aceștia având obligația de a i le
pune la dispoziție.
Art. 4. — Unitatea Executivă îndeplinește următoarele
atribuții și desfășoară următoarele activități, în sprijinirea și cu
aprobarea Consiliului Național al Calificărilor și al Formării
Profesionale a Adulților, pentru îndeplinirea misiunilor acestuia:
a) elaborează metodologii, instrumente și proceduri pentru
dezvoltarea și actualizarea cadrului național al calificărilor;
b) elaborează criterii și proceduri unitare pentru dezvoltarea,
actualizarea și validarea calificărilor;
c) elaborează criterii și proceduri unitare pentru certificarea
și recunoașterea calificărilor;
d) asigură realizarea tehnică și actualizarea Registrului
național al calificărilor;
e) elaborează instrumente și proceduri privind înscrierea
calificărilor în Registrul național al calificărilor;
f) elaborează metodologii, instrumente și proceduri pentru
corelarea sistemului național al calificărilor cu instrumentele
existente la nivel european și internațional în domeniul
calificărilor;
g) elaborează criterii și proceduri unitare pentru elaborarea și
actualizarea standardelor ocupaționale;
h) avizează standardele ocupaționale noi și actualizate, pe
care le prezintă spre aprobare Consiliului Național al Calificărilor
și al Formării Profesionale a Adulților;
i) organizează procesul de autorizare a furnizorilor și
programelor de formare profesională a adulților;
j) elaborează metodologii, instrumente și proceduri pentru
asigurarea calității programelor de formare profesională a
adulților;

k) organizează procesul de autorizare a centrelor de
evaluare a competențelor profesionale și de certificare a
evaluatorilor de competențe profesionale;
l) elaborează metodologii, instrumente și proceduri pentru
validarea rezultatelor învățării dobândite în contexte nonformale
și informale;
m) colectează informații și date privind participarea adulților
la programele de formare profesională și la inserția pe piața
muncii a persoanelor care au finalizat programe de formare
profesională;
n) dezvoltă și actualizează baze de date privind standardele
ocupaționale, furnizorii de formare profesională autorizați, centre
de evaluare a competențelor profesionale autorizate și
evaluatorii de competențe profesionale certificați;
o) pune în aplicare politicile și strategiile de dezvoltare ale
Ministerului Educației, Cercetării, Tineretului și Sportului;
p) publică manuale, ghiduri de bune practici, studii, buletine
informative, precum și alte lucrări în domeniul calificărilor, al
formării profesionale continue și în alte domenii conexe;
q) concepe și implementează programe și proiecte naționale
sau internaționale pentru îndeplinirea misiunilor sale și participă
la derularea unor programe sau proiecte finanțate din fondurile
structurale sau de coeziune ale Uniunii Europene;
r) desfășoară activități de transfer de cunoștințe, formare,
consultanță și asistență tehnică în domeniul său de activitate;
s) administrează și gestionează resursele financiare alocate
de la bugetul de stat;
ș) elaborează rapoarte de autoevaluare a calității propriei
activități în vederea pregătirii evaluării externe;
t) publică anual raportul de activitate;
ț) elaborează, verifică, conformează pentru legalitate și
avizează pentru conformitate documentele care vor fi prezentate
pe ordinea de zi a Consiliului Național al Calificărilor și al
Formării Profesionale a Adulților.
Art. 5. — Unitatea Executivă exercită și alte atribuții și
activități specifice domeniului său de activitate, care se stabilesc
prin regulamentul de organizare și funcționare, cu aprobarea
Consiliului Național al Calificărilor și al Formării Profesionale a
Adulților.
Art. 6. — (1) Unitatea Executivă este condusă de un director
general, numit prin ordin al ministrului educației, cercetării,
tineretului și sportului, pe bază de concurs organizat în condițiile
legii. Directorul general are calitatea de ordonator terțiar de
credite pentru Unitatea Executivă.
(2) Unitatea Executivă are un număr maxim de 70 de posturi,
care se încadrează în numărul total de posturi aprobate pentru
unitățile de învățământ și cercetare care funcționează în
subordinea și în coordonarea Ministerului Educației, Cercetării,
Tineretului și Sportului, finanțate de la bugetul de stat.
(3) Unitatea Executivă folosește colaboratori externi și experți
în domeniul său de activitate, remunerați conform legii.

MONITORUL OFICIAL AL ROMÂNIEI, PARTEA I, Nr. 627/6.IX.2010
Art. 7. — Salarizarea personalului Unității Executive se face
în conformitate cu dispozițiile legale în vigoare pentru instituțiile
publice centrale.
Art. 8. — (1) Finanțarea cheltuielilor curente și de capital ale
Unității Executive se asigură integral de la bugetul de stat prin
bugetul Ministerului Educației, Cercetării, Tineretului și Sportului.
(2) Unitatea Executivă poate contribui, din bugetul propriu,
cu o cotă-parte la proiectele din cadrul programelor europene și
internaționale acordate României, în conformitate cu cerințele
acestora.
Art. 9. — Structura organizatorică, statul de funcții și
Regulamentul de organizare și funcționare ale Unității Executive
se aprobă prin ordin al ministrului educației, cercetării, tineretului
și sportului, la propunerea Unității Executive, în termen de
60 de zile de la data intrării în vigoare a prezentei hotărâri.

3

Art. 10. — (1) Pentru îndeplinirea atribuțiilor sale, Unitatea
Executivă preia toate drepturile și obligațiile care decurg din acte
administrative, contracte, convenții, proiecte finanțate din fonduri
naționale și externe, înțelegeri, protocoale, memorandumuri și
acorduri, litigii și din orice alte acte care produc efecte juridice
ale secretariatului tehnic al Consiliului Național de Formare
Profesională a Adulților, precum și ale Agenției Naționale pentru
Calificările din Învățământul Superior și Parteneriat cu Mediul
Economic și Social — ACPART.
(2) Structurile de personal, patrimoniul aferent, infrastructura
logistică, baza de date și arhiva, precum și celelalte drepturi și
obligații ce decurg din aplicarea Ordonanței de urgență a
Guvernului nr. 74/2010 pentru modificarea unor acte normative
din domeniul educației și cercetării se preiau pe bază de
protocol de predare-preluare, cu respectarea dispozițiilor legale
în vigoare.

PRIM-MINISTRU

EMIL BOC
Contrasemnează:
Ministrul educației, cercetării, tineretului și sportului,
Daniel Petru Funeriu
Viceprim-ministru,
Markó Béla
Ministrul muncii, familiei și protecției sociale,
Mihai Constantin Șeitan
p. Ministrul finanțelor publice,
Gheorghe Gherghina,
secretar de stat

București, 18 august 2010.
Nr. 885.
GUVERNUL ROMÂNIEI

HOTĂRÂRE
privind stabilirea fructelor distribuite, a perioadei și frecvenței distribuției,
a limitei valorii zilnice/elev și a măsurilor adiacente distribuției de fructe, a bugetului
aferent acestora, precum și a modalității de implementare efectivă și de gestionare
la nivelul administrației publice, în cadrul Programului de încurajare a consumului de fructe
în școli în anul școlar 2010—2011
În temeiul art. 108 din Constituția României, republicată, al art. 1 alin. (2) și (5) și al art. 12 alin. (2) din Ordonanța de
urgență a Guvernului nr. 24/2010 privind implementarea programului de încurajare a consumului de fructe în școli,
Guvernul României adoptă prezenta hotărâre.
Art. 1. — Pentru anul școlar 2010—2011 se vor acorda
gratuit mere, în limita valorii zilnice de 0,3 lei/elev, pentru o
perioadă de maximum 93 de zile de școlarizare, începând cu
data de 1 noiembrie 2010.
Art. 2. — (1) Măsurile adiacente distribuției de mere în anul
școlar 2010—2011 sunt următoarele:
a) organizarea de vizite la ferme pomicole sau legumicole, la
stațiuni de cercetare pomicolă sau legumicolă, la zilele recoltei,
expoziții, târguri ori alte evenimente și/sau activități similare;
b) organizarea de concursuri tematice cu premii ca modalități
practice educative care să contribuie la dezvoltarea
competențelor elevilor și prin activități de grădinărit;

c) realizarea de broșuri sau de materiale didactice al căror
scop este cunoașterea beneficiilor consumului de fructe și
legume proaspete.
(2) Sumele necesare implementării măsurilor adiacente
prevăzute la alin. (1) se suportă din bugetele locale ale județelor,
sectoarelor municipiului București și, respectiv, ale comunelor,
orașelor și municipiilor, după caz, din sume defalcate din taxa pe
valoarea adăugată și nu vor putea depăși 10% din fondurile
alocate consiliilor județene, consiliilor locale ale sectoarelor
municipiului București și, respectiv, ale comunelor, orașelor și
municipiilor, după caz, pentru acordarea gratuită a merelor, așa

4

MONITORUL OFICIAL AL ROMÂNIEI, PARTEA I, Nr. 627/6.IX.2010

cum sunt prevăzute în anexa care face parte integrantă din
prezenta hotărâre.
(3) Măsurile adiacente prevăzute la alin. (1) care se
implementează în anul 2010 se suportă din bugetul programului
de încurajare a consumului de fructe în școli, aprobat conform
art. 2 alin. (2) din Ordonanța de urgență a Guvernului
nr. 24/2010 privind implementarea programului de încurajare a
consumului de fructe în școli, și cele aferente anului 2011 se
suportă din sume defalcate din taxa pe valoarea adăugată
aprobate prin legea bugetului de stat pe anul 2011.
(4) Consiliile județene și/sau consiliile locale ale sectoarelor
municipiului București și, respectiv, ale comunelor, orașelor și
municipiilor, după caz, optează, în funcție de preferințe și buget,
pentru măsurile adiacente pe care le vor implementa și vor pune
în aplicare în mod obligatoriu cel puțin una dintre măsurile
adiacente prevăzute la alin. (1).
(5) Consiliile județene și/sau consiliile locale ale sectoarelor
municipiului București și, respectiv, ale comunelor, orașelor și
municipiilor, după caz, și unitățile școlare vor lua măsurile
necesare astfel încât elevii prezenți la cursuri să beneficieze de
implementarea măsurilor adiacente prevăzute la alin. (1).
(6) Consiliile județene și/sau consiliile locale ale sectoarelor
municipiului București și, respectiv, ale comunelor, orașelor și
municipiilor, după caz, sunt responsabile de implementarea
măsurilor adiacente prevăzute la alin. (1) și, respectiv, de
organizarea procedurilor de achiziție publică, desemnarea
câștigătorilor, încheierea contractelor cu furnizorii sau prestatorii,
monitorizarea și controlul implementării măsurilor adiacente
prevăzute la alin. (1).
(7) Consiliile județene, consiliile locale ale sectoarelor
municipiului București și, respectiv, ale comunelor, orașelor și
municipiilor, după caz, vor recupera de la Ministerul Agriculturii
și Dezvoltării Rurale, prin Agenția de Plăți și Intervenție pentru
Agricultură, sumele plătite pentru implementarea măsurilor
adiacente, pe care le virează la bugetul de stat.
(8) În funcție de specificul măsurilor adiacente pe care le vor
implementa, consiliile județene, consiliile locale ale sectoarelor
municipiului București și, respectiv, ale comunelor, orașelor și
municipiilor, după caz, vor beneficia de asistență din partea
inspectoratelor școlare județene, respectiv a Inspectoratului
Școlar al Municipiului București și/sau a direcțiilor de sănătate
publică județene, respectiv a Direcției de Sănătate Publică a
Municipiului București și/sau din partea direcțiilor pentru
agricultură și dezvoltare rurală, conform prevederilor legale în
vigoare.
(9) Consiliile județene, consiliile locale ale sectoarelor
municipiului București și, respectiv, ale comunelor, orașelor și
municipiilor, după caz, au obligația informării Agenției de Plăți și

Intervenție pentru Agricultură cu privire la măsurile adiacente
prevăzute la alin. (1) implementate.
Art. 3. — (1) Finanțarea sumelor aprobate de Agenția de Plăți
și Intervenție pentru Agricultură, care reprezintă sprijinul
financiar pentru implementarea măsurilor adiacente prevăzute la
art. (2) alin. (1), se asigură de la bugetul de stat, prin bugetul
Ministerului Agriculturii și Dezvoltării Rurale, de la titlul ăProiecte
cu finanțare din fonduri externe nerambursabile post-aderare”,
articolul ăPrograme din Fondul European de Garantare Agricolă
(FEGA)”, reprezentând contribuție publică națională totală.
(2) În privința măsurilor adiacente prevăzute la art. (2)
alin. (1), Agenția de Plăți și Intervenție pentru Agricultură are
atribuțiile prevăzute la art. 12 alin. (3) din Ordonanța de urgență
a Guvernului nr. 24/2010.
Art. 4. — (1) Ministerul Agriculturii și Dezvoltării Rurale, prin
Agenția de Plăți și Intervenție pentru Agricultură, este autoritatea
națională responsabilă pentru asigurarea evaluării programului.
(2) Agenția de Plăți și Intervenție pentru Agricultură este
responsabilă de organizarea procedurii de achiziție publică
pentru realizarea de către un evaluator independent a
exercițiului de evaluare prevăzut la alin. (1).
(3) Sumele alocate pentru evaluarea programului nu vor
putea depăși 10% din plafonul alocat României de către
Uniunea Europeană prin Decizia Comisiei din 29 aprilie 2010
privind repartizarea definitivă a ajutoarelor Uniunii Europene
între statele membre în cadrul programului de încurajare a
consumului de fructe în școli, pentru perioada cuprinsă între
1 august 2010 și 31 iulie 2011.
(4) În termen de 90 de zile de la intrarea în vigoare a
prezentei hotărâri, Ministerul Agriculturii și Dezvoltării Rurale va
emite un ordin prin care se vor stabili indicatorii de evaluare a
programului aferentă perioadei 15 septembrie 2010—15 iunie
2011 și obligațiile evaluatorului.
(5) Fondurile necesare realizării evaluării prevăzute la
alin. (1) se vor asigura de la bugetul de stat, prin bugetul
Ministerului Agriculturii și Dezvoltării Rurale, reprezentând sprijin
financiar aferent Fondului european de garantare agricolă.
Art. 5. — (1) Sumele necesare pentru implementarea
Programului de încurajare a consumului de fructe în școli în anul
școlar 2010—2011, aferente acordării drepturilor menționate la
art. 1 și realizării măsurilor adiacente prevăzute la art. 2 alin. (1),
sunt prevăzute în anexă.
(2) În situația în care fondurile necesare pentru distribuția
merelor și/sau implementarea măsurilor adiacente prevăzute la
art. 2 alin. (1) nu sunt disponibile în anul 2010, prevederile
prezentei hotărâri se aplică începând cu luna ianuarie 2011, din
sumele defalcate din taxa pe valoarea adăugată pentru
anul 2011.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Ministrul educației, cercetării, tineretului și sportului,
Daniel Petru Funeriu
Ministrul sănătății,
Cseke Attila
Ministrul administrației și internelor,
Vasile Blaga
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Sebastian Teodor Gheorghe Vlădescu
București, 25 august 2010.
Nr. 905.

BUGETUL

*) Anexa este reprodusă în facsimil.

pentru implementarea Programului de încurajare a consumului de fructe în școli — fonduri pentru distribuția merelor
și implementarea măsurilor adiacente — în anul școlar 2010—2011
— mii lei —

ANEXĂ*)

MONITORUL OFICIAL AL ROMÂNIEI, PARTEA I, Nr. 627/6.IX.2010
5

6

MONITORUL OFICIAL AL ROMÂNIEI, PARTEA I, Nr. 627/6.IX.2010

MONITORUL OFICIAL AL ROMÂNIEI, PARTEA I, Nr. 627/6.IX.2010

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
Nr. 168 din 28 iulie 2010

MINISTERUL FINANȚELOR PUBLICE
Nr. 2.039 din 28 iulie 2010

ORDIN
pentru completarea Ordinului ministrului administrației și internelor nr. 1.501/2006
privind procedura înmatriculării, înregistrării, radierii și eliberarea autorizației de circulație
provizorie sau pentru probe a vehiculelor
Având în vedere prevederile art. 1563 din Legea nr. 571/2003 privind Codul fiscal, cu modificările și completările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare, și al art. 10
alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice, cu modificările și
completările ulterioare,
ministrul administrației și internelor și ministrul finanțelor publice emit următorul ordin:
Art. I. — La articolul 7 din Ordinul ministrului administrației și
internelor nr. 1.501/2006 privind procedura înmatriculării,
înregistrării, radierii și eliberarea autorizației de circulație
provizorie sau pentru probe a vehiculelor, publicat în Monitorul
Oficial al României, Partea I, nr. 941 din 21 noiembrie 2006,
după alineatul (1) se introduc două noi alineate, alineatele (11)
și (12), cu următorul cuprins:
ă(11) Serviciul public comunitar regim permise de conducere
și înmatriculare a vehiculelor competent verifică dacă din
documentele prevăzute la alin. (1) rezultă că persoana care
solicită înmatricularea a realizat achiziția intracomunitară a
vehiculului, în sensul titlului VI din Legea nr. 571/2003 privind
Codul fiscal, cu modificările și completările ulterioare. În acest
caz, serviciul public comunitar regim permise de conducere și
înmatriculare a vehiculelor competent verifică pe cale
informatică dacă persoana care solicită înmatricularea mijlocului
de transport achiziționat din alt stat membru al Uniunii Europene
este înregistrată în scopuri de TVA conform art. 153 din Legea
nr. 571/2003, cu modificările și completările ulterioare, situație în
care nu mai este necesară prezentarea altor documente.
Verificarea pe cale informatică se realizează în condiții stabilite
prin protocol încheiat între Direcția regim permise de conducere
și înmatriculare a vehiculelor din cadrul Ministerului
Administrației și Internelor și Agenția Națională de Administrare
Fiscală din cadrul Ministerului Finanțelor Publice.
(12) Dacă persoana care a realizat achiziția intracomunitară
a mijlocului de transport și solicită înmatricularea acestuia nu
este înregistrată în scopuri de TVA conform art. 153 din Legea

nr. 571/2003, cu modificările și completările ulterioare, pe lângă

Ministrul administrației și internelor,

Ministrul finanțelor publice,

Vasile Blaga

Sebastian Teodor Gheorghe Vlădescu

documentele prevăzute la alin. (1) aceasta trebuie să depună,
după caz:
a) formularul «Certificat privind atestarea plății taxei pe
valoarea adăugată, în cazul achizițiilor intracomunitare de
mijloace de transport noi», prevăzut în anexa nr. 1 la Ordinul
președintelui Agenției Naționale de Administrare Fiscală
nr. 1.128/2009 pentru aprobarea modelului și conținutului
formularelor «Certificat privind atestarea plății taxei pe valoarea
adăugată, în cazul achizițiilor intracomunitare de mijloace de
transport noi» și «Certificat», precum și a procedurii de eliberare
a acestora, dacă mijlocul de transport este nou în sensul titlului VI
din Legea nr. 571/2003, cu modificările și completările ulterioare;
sau
b) formularul «Certificat», prevăzut în anexa nr. 2 la Ordinul
președintelui Agenției Naționale de Administrare Fiscală
nr. 1.128/2009, dacă mijlocul de transport nu este nou în sensul
titlului VI din Legea nr. 571/2003, cu modificările și completările
ulterioare.”
Art. II. — Prevederile prezentului ordin intră în vigoare la
3 zile de la data publicării în Monitorul Oficial al României,
Partea I.
Art. III. — Prezentul ordin se publică în Monitorul Oficial al
României, Partea I.

8

MONITORUL OFICIAL AL ROMÂNIEI, PARTEA I, Nr. 627/6.IX.2010

MINISTERUL AGRICULTURII ȘI DEZVOLTĂRII RURALE

ORDIN
privind modificarea anexei nr. 7 la Ordinul ministrului agriculturii și dezvoltării rurale nr. 445/2008
pentru aprobarea Normelor metodologice privind organizarea și funcționarea
Sistemului Informațional pentru Piața Produselor Agricole și Alimentare
și a metodologiilor de colectare, prelucrare, interpretare și difuzare a datelor statistice
Văzând Raportul Comitetului Comunitar de Inspecție cu privire la aplicarea grilei de clasificare a carcaselor de bovine,
transmis după vizita efectuată în octombrie 2009, Adresa nr. 79 din 16 august 2010, transmisă de către Comisia de clasificare a
carcaselor de porcine, bovine și ovine din cadrul Ministerului Agriculturii și Dezvoltării Rurale, precum și Referatul de aprobare al
Direcției generale politici agricole nr. 74.074 din 27 august 2010,
ținând cont de prevederile Regulamentului (CE) nr. 1.249/2008 al Comisiei din 10 decembrie 2008 de stabilire a normelor
de aplicare a grilelor comunitare de clasificare a carcaselor de bovine, porcine și ovine și privind raportarea prețurilor acestora,
având în vedere prevederile art. 2, 7 și 10 din Ordonanța de urgență a Guvernului nr. 67/2008 privind organizarea și
funcționarea Sistemului Informațional pentru Piața Produselor Agricole și Alimentare, aprobată cu modificări prin Legea nr. 24/2009,
în temeiul art. 7 alin. (5) din Hotărârea Guvernului nr. 725/2010 privind reorganizarea și funcționarea Ministerului Agriculturii
și Dezvoltării Rurale, precum și a unor structuri aflate în subordinea acestuia,
ministrul agriculturii și dezvoltării rurale emite următorul ordin:
Art. I. — Anexa nr. 7 la Ordinul ministrului agriculturii și
dezvoltării rurale nr. 445/2008 pentru aprobarea Normelor
metodologice privind organizarea și funcționarea Sistemului
Informațional pentru Piața Produselor Agricole și Alimentare și a
metodologiilor de colectare, prelucrare, interpretare și difuzare
a datelor statistice, publicat în Monitorul Oficial al României,
Partea I, nr. 564 din 25 iulie 2008, se modifică după cum
urmează:
1. La punctul 3 subpunctul 3.1 litera b), a doua liniuță va
avea următorul cuprins:
ă— din ferma sau fermele proprie/proprii a/ale abatorului —
să prezinte clasificatorului avizul de însoțire a mărfii în care este
înregistrat prețul, acesta fiind prețul mediu plătit de abator, în
săptămâna precedentă, pentru bovinele sacrificate, provenite
din tranzacțiile comerciale și ale căror carcase au fost de
categorie și clasă echivalente cu cele provenite din ferma sau
fermele proprie/proprii a/ale abatorului. Pentru cazurile în care
în abator nu există tranzacții comerciale cu bovine pentru
sacrificare, prețul înregistrat pe avizul de însoțire a mărfii, pentru
bovinele provenite din ferma sau fermele proprie/proprii a/ale
abatorului, este prețul mediu al carcaselor de categorie și clasă
echivalente din ultima comunicare săptămânală de pe site-ul
www.ccceurop.ro, la pagina «Rezultate operative clasificare»,
secțiunea «Informații de piață»;”.
2. La punctul 3 subpunctul 3.1, literele d) și e) vor avea
următorul cuprins:
ăd) de a păstra în arhiva proprie timp de 4 ani, arhivate
cronologic, seturi de documente pentru toate carcasele de
bovine clasificate, pe care le va pune la dispoziția inspecției de
clasificare din România, reprezentantului Comisiei de clasificare
a carcaselor de porcine, bovine și ovine și Inspecției comunitare.
Setul de documente cuprinde:
— factură fiscală pentru persoane juridice sau borderou de
achiziție pentru persoane fizice, în cazul animalelor care provin
din tranzacții comerciale;
— document care atestă efectuarea plății bovinelor, în cazul
animalelor care provin din tranzacții comerciale;
— aviz de însoțire a mărfii, în cazul animalelor care provin din
ferma sau fermele proprie/proprii a/ale abatorului și din prestări
de servicii;
— copie a pașapoartelor bovinelor (pe suport hârtie sau
scanate electronic);
— raport de clasificare a carcaselor de bovine;

e) de a transmite Comisiei de clasificare a carcaselor de
porcine, bovine și ovine, în fiecare an, până la 31 ianuarie,
pentru anul precedent, informații despre cheltuielile de transport
ocazionate de achiziția bovinelor, conform anexei la prezenta
metodologie;”.
3. La punctul 3 subpunctul 3.2, literele c) și d) vor avea
următorul cuprins:
ăc) de a raporta rezultatele clasificării și prețurile pentru
carcasele a căror greutate caldă, înscrisă în raportul de
clasificare, este egală sau mai mare cu 70 kg;
d) de a introduce în Sistemul Informatic de Gestiune a
Rezultatelor Activității de Clasificare (SIGRAC) fișierul conținând
toate datele privind rezultatele clasificării carcaselor de bovine,
inclusiv prețurile, de la toate abatoarele cu care au încheiat
contracte de prestări de servicii, și de a-l transmite Comisiei de
clasificare a carcaselor de porcine, bovine și ovine, în fiecare zi
de luni a săptămânii, până la ora 12,00, pentru perioada de
referință cuprinsă între ziua de luni și ziua de duminică din
săptămâna precedentă. În cazul în care în perioada de referință
nu s-au efectuat activități de clasificare, se va notifica acest lucru
prin SIGRAC. În cazuri excepționale, atunci când nu este posibil
accesul la SIGRAC sau atunci când se solicită explicit de către
Comisia de clasificare a carcaselor de porcine, bovine și ovine,
se va transmite prin e-mail fișierul sau notificarea susmenționate, după caz.”
4. La punctul 3 subpunctul 3.3, literele b) și h) vor avea
următorul cuprins:
ăb) de a valida datele de clasificare și prețurile pentru
carcasele de bovine adulte pentru întocmirea raportului
săptămânal național de prețuri, care va cuprinde numai prețurile
individuale, fiabile, ale carcaselor de bovine adulte care au
format obiectul unei tranzacții comerciale între abator și furnizor,
precum și prețurile fiabile ale carcaselor de bovine adulte
provenite din ferma sau fermele proprie/proprii a/ale abatorului,
prețuri care trebuie să reprezinte 30% din numărul total de
bovine adulte sacrificate în România;
.................................................................................................
h) de a comunica săptămânal prețul de piață al carcaselor
de bovine pentru săptămâna precedentă pe site-ul
www.ccceurop.ro, la pagina «Rezultate operative clasificare»,
secțiunea «Informații de piață».”

MONITORUL OFICIAL AL ROMÂNIEI, PARTEA I, Nr. 627/6.IX.2010
5. La punctul 4, literele c) și d) vor avea următorul
cuprins:
ăc) Clasificatorii independenți sau agențiile de clasificare
răspund de corectitudinea înregistrării și transmiterii rezultatelor
clasificării și a prețurilor. Acestea sunt transmise Comisiei de
clasificare a carcaselor de porcine, bovine și ovine sub forma
unui fișier ale cărui structură și format sunt stabilite de aceasta.
Fișierul menționat poate fi generat prin aplicația informatică
SIGRAC, distribuită gratuit de către Comisia de clasificare a
carcaselor de porcine, bovine și ovine.
d) Clasificatorii independenți sau agențiile de clasificare, care
utilizează și aplicații informatice proprii, sunt obligați să respecte
structura și formatul fișierului stabilite de Comisia de clasificare
a carcaselor de porcine, bovine și ovine prin aplicația informatică
SIGRAC.”

9

6. La punctul 1, la litera d) a subpunctului 3.3 de la
punctul 3 și la nota de după punctul 6, sintagma
ăRegulamentului (CE) nr. 295/1996” se înlocuiește cu
sintagma ăRegulamentului (CE) nr. 1.249/2008 al Comisiei
din 10 decembrie 2008 de stabilire a normelor de aplicare
a grilelor comunitare de clasificare a carcaselor de
bovine, porcine și ovine și privind raportarea prețurilor
acestora.”
7. Anexa la metodologie ăRaport privind cheltuielile de
transport*)” se modifică și se înlocuiește cu anexa care face
parte integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Mihail Dumitru
București, 27 august 2010.
Nr. 185.
ANEXĂ
(Anexă la anexa nr. 7 la Ordinul nr. 445/2008)

Denumire abator ......................................
Nr. ............ din .............
RAPORT

privind cheltuielile de transport*)
pe anul .................
Cheltuieli de transport care nu sunt facturate direct furnizorilor
de bovine

Lei/kg carcasă sau lei/animal

Cheltuieli medii de transport
Procentul animalelor pentru care abatorul înregistrează
cheltuieli de transport (aproximativ)

Cheltuielile pentru transportul bovinelor trebuie înscrise în tabelul de mai sus. Cheltuielile trebuie să fie reprezentative și
să corespundă cheltuielilor totale exprimate pe animal sau pe kg carcasă.
Declar pe propria răspundere că datele înscrise în tabelul de mai sus sunt reale, complete, corecte și valabile, în caz
contrar voi suporta rigorile prevederilor legale în vigoare privind falsul în declarații.
N O T Ă:

Conform prevederilor art. 7 alin. (1) din Ordonanța de urgență a Guvernului nr. 67/2008 privind organizarea și funcționarea
Sistemului Informațional pentru Piața Produselor Agricole și Alimentare, aprobată cu modificări prin Legea nr. 24/2009, ăDeclararea
de către unitățile de raportare de date și informații neconforme cu realitatea, refuzul de declarare, refuzul de a prezenta persoanelor
împuternicite din cadrul Ministerului Agriculturii, Pădurilor și Dezvoltării Rurale1) documentele și evidențele necesare în vederea
verificării realității datelor și informațiilor de piață, nedeclararea la termenele stabilite și în forma solicitată a datelor și informațiilor
care fac obiectul SIPPAA constituie contravenție și se sancționează cu amendă de la 10.000 lei la 50.000 lei.[...]”
Numele reprezentantului abatorului care a completat formularul ........................................................
Semnătura și ștampila abatorului ..........................................................................................................

*) Se va transmite prin fax Comisiei de clasificare a carcaselor de porcine, bovine și ovine până la 31 ianuarie, pentru anul precedent.
1) Conform art. 16 alin. (2) lit. c) din Ordonanța de urgență a Guvernului nr. 115/2009 privind stabilirea unor măsuri de reorganizare în cadrul administrației
publice centrale, publicată în Monitorul Oficial al României, Partea I, nr. 919 din 29 decembrie 2009, denumirea ăMinisterul Agriculturii, Pădurilor și Dezvoltării
Rurale” se înlocuiește cu denumirea ăMinisterul Agriculturii și Dezvoltării Rurale”.

10

MONITORUL OFICIAL AL ROMÂNIEI, PARTEA I, Nr. 627/6.IX.2010

ACTE ALE CAMEREI AUDITORILOR
FINANCIARI DIN ROMÂNIA
CAMERA AUDITORILOR FINANCIARI DIN ROMÂNIA

HOTĂRÂRE
pentru aprobarea Normelor privind revizuirea calității activității de audit financiar și a altor activități
desfășurate de auditorii financiari
În temeiul prevederilor:
— art. 6 alin. (3) și (5) din Ordonanța de urgență a Guvernului nr. 75/1999 privind activitatea de audit financiar, republicată,
cu modificările și completările ulterioare,
— art. 24 și 26 din Regulamentul de organizare și funcționare a Camerei Auditorilor Financiari din România, aprobat prin
Hotărârea Guvernului nr. 983/2004, cu modificările și completările ulterioare,
Consiliul Camerei Auditorilor Financiari din România, întrunit în ședința din data de 25 august 2010, h o t ă r ă ș t e:
Art. 1. — Se aprobă Normele privind revizuirea calității
activității de audit financiar și a altor activități desfășurate de
auditorii financiari, prevăzute în anexa care face parte integrantă
din prezenta hotărâre.
Art. 2. — La data publicării în Monitorul Oficial al României,
Partea I, a prezentei hotărâri, Hotărârea Consiliului Camerei
Auditorilor Financiari din România nr. 139/2009 pentru
aprobarea Normelor privind controlul calității activității de audit

financiar și a serviciilor conexe, publicată în Monitorul Oficial al
României, Partea I, nr. 308 din 11 mai 2009, se abrogă.
Art. 3. — Departamentul de monitorizare și competență
profesională va urmări punerea în aplicare a normelor
specificate la art. 1.
Art. 4. — Prezenta hotărâre se publică în Monitorul Oficial al
României, Partea I.

Președintele Camerei Auditorilor Financiari din România,
Ion Mihăilescu
București, 25 august 2010.
Nr. 168.
ANEXĂ

NORME

privind revizuirea calității activității de audit financiar și a altor activități desfășurate de auditorii financiari
CAPITOLUL I
Dispoziții generale
Art. 1. — (1) Sub supravegherea Organismului de
supraveghere publică a activității de audit financiar (Organismul
de supraveghere publică), Camera Auditorilor Financiari din
România (Camera) este autoritatea competentă pentru
efectuarea de revizuiri în vederea asigurării calității serviciilor
prestate de auditorii financiari, fiind abilitată să emită norme și
proceduri de revizuire a calității activității de audit financiar,
precum și a altor activități desfășurate de auditorii financiari,
potrivit legii.
(2) Revizuirea calității activității de audit desfășurate de
auditorii financiari, membri ai Camerei, persoane fizice și firme
de audit active, se efectuează asupra:
a) politicilor și procedurilor de revizuire a controlului calității,
aplicate de auditorul financiar la nivelul firmei de audit și,
respectiv, a misiunii, conform cerințelor art. 11 din ISQC 1;
b) procedurilor stabilite de organismul profesional cu ocazia
efectuării inspecțiilor de calitate, pentru activitățile prevăzute la
art. 3 din Ordonanța de urgență a Guvernului nr. 75/1999 privind
activitatea de audit financiar, republicată, cu modificările și
completările ulterioare, constând în:
— misiuni de audit financiar al situațiilor financiare anuale
efectuate conform ISA;
— misiuni de revizuire a situațiilor financiare;
— alte misiuni de asigurare; și

— alte misiuni și servicii profesionale, în conformitate cu
standardele internaționale în domeniu și cu reglementările
adoptate de Cameră (audit cu scop special, audit intern,
efectuarea procedurilor convenite privind informațiile financiare,
consultanță financiar-contabilă, pregătire profesională de
specialitate în domeniu).
Art. 2. — (1) Toți auditorii financiari membri ai Camerei,
persoane fizice și firme de audit, fac obiectul unui sistem de
asigurare a calității, care este organizat potrivit prevederilor
Ordonanței de urgență a Guvernului nr. 75/1999, republicată, cu
modificările și completările ulterioare, și ale Regulamentului de
organizare și funcționare a Camerei Auditorilor Financiari din
România, aprobat prin Hotărârea Guvernului nr. 983/2004, cu
modificările și completările ulterioare, ca un sistem independent
și se desfășoară de către Departamentul de monitorizare și
competență profesională (DMCP) din cadrul Camerei, sub
supravegherea Organismului de supraveghere publică.
(2) Resursele necesare funcționării sistemului de asigurare a
calității organizat de Cameră (cheltuielile cu salariile, sporurile și
stimulentele acordate inspectorilor, cheltuielile de deplasare, alte
cheltuieli materiale, inclusiv cele de capital) sunt asigurate de
către Cameră, fiind prevăzute în bugetul anual de venituri și
cheltuieli aprobat pentru DMCP.
Art. 3. — (1) DMCP efectuează verificările pentru asigurarea
calității prin inspectori principali, inspectori și asistenți inspectori,
care au calitatea de salariați în cadrul aparatului executiv al
Camerei, selectați pe următoarele criterii:

MONITORUL OFICIAL AL ROMÂNIEI, PARTEA I, Nr. 627/6.IX.2010
— să aibă pregătire profesională și experiență relevantă în
auditul statutar și raportarea financiară;
— să aibă pregătire specifică cu privire la efectuarea de
inspecții de calitate;
— să nu le fie afectată independența și să nu se afle în
conflict de interese cu auditorul financiar/firma de audit
inspectată.
(2) Inspectorii care efectuează verificări de asigurare a
calității semnează anual declarația de conformitate cu cerințele
profesionale ale Camerei privind controlul calității auditului. De
asemenea, cu ocazia primirii delegației de inspecție, declară
dacă se află sau nu în una dintre situațiile de conflict de interese
prevăzute de Codul etic al profesioniștilor contabili, în raport cu
auditorul financiar sau firma de audit la care urmează să
efectueze inspecția calității.
(3) Persoanele alese drept coordonatori ai echipei de
inspectori, precum și o parte din membrii echipelor de inspectori
sunt membri ai profesiei.
(4) Organismul de supraveghere publică are dreptul de a
participa la inspecții și de a avea acces la dosarele de inspecție,
foile de lucru și alte documente relevante.
CAPITOLUL II
Programarea activității de inspecție a calității
activității de audit
Art. 4. — Programarea activității de inspecție desfășurată de
către DMCP se realizează, în principal, pe baza următoarelor
documente:
a) situația auditorilor financiari membri ai Camerei, persoane
fizice și firme de audit active, cărora Camera le-a acordat viza
anuală de exercitare a profesiei;
b) programul de inspecție trimestrial care prevede auditorii
financiari a căror activitate urmează a fi revizuită pentru
asigurarea calității, perioada supusă revizuirii, precum și
echipele care efectuează inspecția.
Art. 5. — DMCP întocmește și prezintă documentele
prevăzute la art. 4 lit. b) Consiliului Camerei pentru a fi aprobate,
urmând a fi transmise spre informare Organismului de
supraveghere publică.
Art. 6. — DMCP, în exercitarea atribuțiilor care îi revin
conform Regulamentului de organizare și funcționare a Camerei
Auditorilor Financiari din România, aprobat prin Hotărârea
Guvernului nr. 983/2004, cu modificările și completările
ulterioare, are dreptul de a fi informat, pe baza evidențelor
Departamentului de servicii pentru membri, asupra situației
auditorilor financiari membri ai Camerei, persoane fizice și firme
de audit active, cărora Camera le-a acordat viza anuală de
exercitare a profesiei, precum și asupra tipurilor de angajamente
desfășurate la entități de auditorii financiari, inclusiv a listei
societăților de interes public ale căror situații financiare au fost
auditate.
Art. 7. — (1) DMCP va asigura cuprinderea auditorilor
financiari în programele trimestriale de inspecție, astfel încât, de
regulă, fiecare membru al Camerei care a primit autorizația de
exercitare a profesiei să fie verificat o dată la 6 ani sau la 3 ani,
în cazul auditorilor entităților de interes public, în condițiile
stabilite prin regulament emis de Organismul de supraveghere
publică conform prevederilor art. 31 alin. (2) lit. h) din Ordonanța
de urgență a Guvernului nr. 90/2008 privind auditul statutar al
situațiilor financiare anuale și al situațiilor financiare anuale
consolidate, aprobată cu modificări prin Legea nr. 278/2008, cu
modificările și completările ulterioare.
(2) Atunci când este necesară o expertiză și pentru a se
asigura încadrarea în termenul de repetare a reviziilor pentru
asigurarea calității activității auditorilor statutari și firmelor de
audit ale entităților de interes public, la aceste inspecții pot
participa, cu aprobarea Organismului de supraveghere publică,

11

și experți care nu sunt inspectori, dar care acționează sub
controlul unui inspector, cu respectarea condițiilor referitoare la
independență.
Art. 8. — (1) Prevederile programelor de inspecție vor fi
comunicate, în scris, membrilor prevăzuți a fi inspectați, aceștia
exprimându-și disponibilitatea în perioada propusă sau într-o
altă perioadă care să nu depășească cu mai mult de două
săptămâni perioada propusă.
(2) Eventualele modificări în programele de inspecție
trimestriale vor fi aduse la cunoștința Consiliului Camerei, în
vederea informării Organismului de supraveghere publică,
înainte de începerea inspecției la membrii respectivi sau imediat
după aceea, în cazul primirii unor sarcini urgente.
Art. 9. — Documentele de planificare a inspecțiilor trebuie
întocmite și păstrate astfel încât să se asigure confidențialitatea
obiectivelor inspecției.
CAPITOLUL III
Organizarea revizuirilor pentru asigurarea calității
activității de audit
Art. 10. — Revizuirile pentru asigurarea calității activității de
audit și a activităților conexe se efectuează pe baza procedurile
emise de Cameră, în ordinea și la datele prevăzute în
programele de inspecție trimestriale.
Art. 11. — Principalele obiective ale inspecției calității
activității de audit financiar sunt următoarele:
a) cunoașterea ariei de cuprindere a activității de audit
financiar și a altor servicii profesionale, pe baza examinării
conținutului scrisorilor de misiune/contractelor de prestări
servicii, precum și a concordanței acestora cu Standardele
internaționale de audit (ISA) sau cu standardele de audit intern
ori alte standarde relevante, precum și cu normele și
reglementările emise de Cameră și de Organismul de
supraveghere publică;
b) verificarea conformității activității desfășurate cu datele
înscrise în cererea/declarația pentru obținerea autorizației de
exercitare a profesiei; corectitudinea raportării veniturilor din
activitatea de audit financiar, audit statutar, precum și alte
servicii profesionale, a achitării integrale și la termen a cotizațiilor
și a celorlalte obligații către Cameră;
c) îndeplinirea obligațiilor cu privire la pregătirea continuă a
auditorilor financiari, precum și la frecventarea cursurilor
suplimentare pentru auditorii financiari monitorizați pentru
rezultate nesatisfăcătoare;
d) verificarea implementării de către firma de audit/auditorul
financiar persoană fizică a unui sistem intern de control al
calității conform ISQC 1 și ISA 220 pentru misiunile de audit al
situațiilor financiare ale entităților cu care a încheiat contracte
de prestări servicii sau alte misiuni efectuate în calitate de
auditor financiar;
e) evaluarea sistemului intern de asigurare a calității sub
aspectul conformității cu ISA relevante și cu cerințele de
independență prevăzute de Codul etic al profesioniștilor
contabili;
f) verificarea elaborării de către firmele de audit/auditorii
financiari persoane fizice, pentru entitățile aflate sub
supravegherea Comisiei Naționale a Valorilor Mobiliare, precum
și a oricăror entități definite prin lege sau reglementări ca entități
de interes public, a unor proceduri de revizuire a asigurării
calității, specifice acestor categorii de misiuni;
g) inspectarea foilor de lucru ale misiunii de audit al situațiilor
financiare, selectată pentru revizuirea gradului de adecvare a
controlului calității, pentru a evalua:
• conformitatea cu standardele profesionale și cu cerințele
normative și legale;

12

MONITORUL OFICIAL AL ROMÂNIEI, PARTEA I, Nr. 627/6.IX.2010

• respectarea prevederilor referitoare la efectuarea propriuzisă a auditului financiar în conformitate cu ISA și cu procedurile
de audit cuprinse în Ghidul privind auditul calității;
h) verificarea implementării de către firma de audit/auditorul
financiar persoană fizică, în temeiul obligațiilor stabilite prin
Hotărârea Consiliului Camerei Auditorilor Financiari din
România nr. 91/2007 privind aplicarea legislației specifice privind
combaterea și prevenirea operațiunilor de spălare a banilor
și/sau de finanțare a actelor de terorism de către auditorii
financiari, a unor proceduri specifice, aplicabile clienților de audit
și ai altor servicii profesionale, pentru identificarea cazurilor de
intermediere de către aceștia a actelor de terorism și/sau de
spălare a banilor astfel cum sunt acestea definite prin Legea
nr. 656/2002 pentru prevenirea și sancționarea spălării banilor,
precum și pentru instituirea unor măsuri de prevenire și
combatere a finanțării actelor de terorism, cu modificările și
completările ulterioare;
i) evaluarea conținutului celui mai recent raport privind
transparența, publicat de auditorii sau firmele de audit
inspectate, care au efectuat misiuni de audit statutar la entități
de interes public.
Art. 12. — (1) Procedurile de revizuire pentru asigurarea
calității în realizarea misiunilor de audit financiar, inclusiv audit
statutar, revizuire a situațiilor financiare, misiuni de asigurare,
audit intern și alte misiuni și servicii profesionale în conformitate
cu standardele internaționale în domeniu, precum și alte
activități desfășurate de auditorii financiari sunt elaborate de
către DMCP sub forma ălistelor obiectivelor de inspecție”, pe
naturi de misiuni, pe care le prezintă spre aprobare Consiliului
Camerei și spre avizare Organismului de supraveghere publică.
(2) Hotărârile de aprobare a acestor proceduri de revizuire a
calității auditului se publică în Monitorul Oficial al României, Partea I.
Art. 13. — (1) În funcție de factorii de risc materializați în:
a) numărul de clienți — societăți cotate la bursă;
b) numărul entităților considerate a fi de interes public;
c) rezultatele anterioare ale inspecțiilor pentru asigurarea
calității, inclusiv:
(i) încălcarea cerințelor de pregătire profesională
continuă;
(ii) încălcarea principiului independenței;
(iii) deficiențe în proiectul sau conformitatea cu sistemul
societății de control al calității,
Consiliul Camerei poate să dispună efectuarea controlului
calității activității desfășurate de membrii Camerei la perioade
mai mici decât cele prevăzute la art. 7 alin. (1).
(2) Camera sau Organismul de supraveghere publică poate
organiza acțiuni pentru documentarea, informarea, analiza și
urmărirea implementării unor noi reglementări, verificarea
remedierii deficiențelor constatate cu ocazia inspecțiilor
anterioare, precum și de către Organismul de supraveghere
publică prin sistemul de investigații instituit conform Ordonanței
de urgență a Guvernului nr. 90/2008, aprobată cu modificări prin
Legea nr. 278/2008, cu modificările și completările ulterioare.
Art. 14. — Durata verificării se stabilește în funcție de natura
inspecției, de volumul activității firmei de audit/auditorului
financiar persoană fizică, ce urmează a fi inspectată, precum și
de alți factori care pot influența aria de cuprindere a inspecției
(de exemplu: achiziționarea de către firmă a unei părți
semnificative a afacerilor unei alte societăți sau renunțarea la o
parte semnificativă a afacerilor sale, înainte de începerea
inspecției).
Art. 15. — Inspecția se efectuează în totalitate sau prin
sondaj, în raport cu volumul activității membrilor Camerei,
precum și cu frecvența abaterilor constatate anterior,
cuprinzându-se un număr reprezentativ de rapoarte și
documente, care să permită formularea unor concluzii temeinice

asupra caracterului adecvat al sistemului de control al calității,
conformității cu acesta și asupra modului de respectare a
dispozițiilor normative din domeniul auditului financiar și a altor
servicii profesionale și activității desfășurate de auditori, conform
standardelor internaționale și altor reglementări legale.
Art. 16. — (1) Persoanele împuternicite să exercite, în
numele Camerei, revizuirea calității activității desfășurate de
membrii săi în exercitarea profesiei trebuie să respecte
prevederile Codului etic al profesioniștilor contabili, normele
profesionale emise de Cameră, precum și regulamentele emise
de Organismul de supraveghere publică.
(2) Pentru fiecare inspecție trebuie să fie desemnat un
coordonator al echipei de inspectori.
Art. 17. — (1) Prin derogare de la principiul confidențialității,
auditorii financiari inspectați au datoria profesională de a
prezenta informații confidențiale, pentru a se conforma
controlului calității efectuat de organismul profesional, în
conformitate cu cerințele Codului etic al profesioniștilor contabili
adoptat de Cameră.
(2) La solicitarea echipei de inspectori, auditorii au obligația:
a) să pună la dispoziție toate documentele justificative și să
dea toate explicațiile necesare verificării corectitudinii datelor din
raportul anual al membrilor, din cererea/declarația pentru
obținerea autorizației de exercitare a profesiei, inclusiv a
veniturilor din activitatea de audit, precum și a achitării cotizațiilor
și a celorlalte obligații către Cameră;
b) să asigure accesul inspectorilor care efectuează revizuirea
privind asigurarea calității la dosarele de angajament, foile de
lucru, dosarele permanente, situațiile financiare proprii ale firmei,
actele și documentele de orice fel pe care le gestionează sau le
au în păstrare, care intră sub incidența verificării și servesc
pentru documentarea probelor care susțin concluziile inspecției;
c) să recunoască constatările inspecției pentru asigurarea
calității, prin semnarea notelor de inspecție, și să comunice în
scris Camerei, la termenele fixate, modul de aplicare a acțiunilor
și măsurilor stabilite în urma inspecției.
(3) În cazul nepermiterii accesului inspectorilor la
documentele de lucru ale misiunilor, în vederea efectuării
revizuirii calității activității, acest fapt se consideră incident în
domeniul propriu de activitate, Consiliul Camerei fiind în drept să
dispună sancționarea auditorilor financiari în cauză, potrivit
prevederilor Ordonanței de urgență a Guvernului nr. 75/1999,
republicată, cu modificările și completările ulterioare, și ale
Regulamentului de organizare și funcționare a Camerei
Auditorilor Financiari din România, aprobat prin Hotărârea
Guvernului nr. 983/2004, cu modificările și completările
ulterioare.
Art. 18. — Echipa de inspecție desemnată să efectueze
verificarea calității auditului consemnează constatările în cadrul
notei de inspecție.
Art. 19. — (1) Nota de inspecție este un document bilateral,
încheiat între părți (echipa de inspectori, pe de o parte, și
auditorul financiar inspectat, pe de altă parte), care se
întocmește în două exemplare și se înregistrează la auditorul
financiar inspectat.
(2) Un exemplar al notei de inspecție este luat de organele
de inspecție, care au obligația să îl înregistreze la Secretariatul
Camerei.
Art. 20. — (1) În nota de inspecție se înscriu, documentat,
aspectele de neconformitate cu ISA relevante, cu normele și
procedurile de audit emise de Cameră și cu prevederile Codului
etic al profesioniștilor contabili, constatate ca urmare a
inspecției.
(2) Modelul notei de inspecție se stabilește de către DMCP,
cu acordul Consiliului Camerei.
(3) În nota de inspecție și în anexele la aceasta se vor
menționa concret elementele sondajelor efectuate la auditorul

13

MONITORUL OFICIAL AL ROMÂNIEI, PARTEA I, Nr. 627/6.IX.2010

g) obiectivele pe care auditorul controlat nu le-a abordat,
potrivit cerințelor reglementărilor de mai sus;
h) motivația auditorului controlat cu privire la neîndeplinirea
obiectivelor urmărite;
i) calificativul obținut de către auditorul supus reviziei de
calitate;
j) concluzii și recomandări pentru măsuri corective;
k) data și semnăturile membrilor echipei de inspecție și a
auditorului financiar verificat.
Art. 22. — Nota de inspecție și celelalte documente de
inspecție vor fi înregistrate, arhivate și păstrate de Cameră timp
de 7 ani de la efectuarea controlului și valorificarea rezultatelor
acestuia.
Art. 23. — Fiecare obiectiv din lista de obiective se va
completa cu ăDa” sau ăNu”, în funcție de modul în care auditorul
supus inspecției a răspuns cerințelor ISA aplicabile, normelor și
procedurilor de audit, făcându-se referire la deficiențele
constatate și cauzele pentru care unele obiective nu au fost
abordate.
Art. 24. — (1) Pe baza constatărilor, DMCP va stabili un
procentaj cuprins între 0% și 100%, obținut atât prin raportarea
numărului obiectivelor pentru care răspunsul este ăDa” la
numărul total de obiective, cât și în funcție de relevanța
constatărilor reieșite ca urmare a inspecției.
(2) În funcție de acest procentaj, auditorul inspectat va obține
un calificativ, după cum urmează:

financiar inspectat, documentele și evidențele supuse inspecției,
răspunderea organelor de inspecție revenind numai în legătură
cu acestea.
Art. 21. — Nota de inspecție va cuprinde, orientativ,
următoarele elemente:
a) componența echipei de inspecție, delegația în baza căreia
s-a efectuat inspecția de asigurare a calității, data sau perioada
la care s-a efectuat inspecția;
b) datele de identificare ale auditorului controlat;
c) datele de identificare ale asociaților și auditorilor financiari
care reprezintă auditorul controlat;
d) perioada supusă controlului, clienții de audit ale căror
situații financiare au fost auditate în perioada respectivă și
identificarea dosarelor de audit selectate pentru inspecția de
asigurare a calității;
e) date referitoare la modul în care auditorul controlat și
auditorii asociați ai acestuia și-au îndeplinit obligațiile față de
Cameră privind determinarea și plata cotizațiilor fixe și a celor
variabile, precum și modul de respectare a normelor privind
asigurarea profesională, depunerea raportului anual,
participarea la cursurile de pregătire profesională continuă;
f) obiectivele pe care auditorul financiar controlat le-a abordat
în realizarea misiunii, potrivit cerințelor ISA relevante, normelor
și procedurilor de audit emise de Cameră și ale cadrului legal de
raportare financiară;
Procentaj

Până la 35%

De la 36% la 70%

De la 71% la 85%

De la 86% la 100%

Calificativ

D

C

B

A

Art. 25. — Potrivit prevederilor Codului etic al profesioniștilor
contabili, inspectorii DMCP au obligația de a respecta
confidențialitatea informațiilor dobândite cu ocazia inspecțiilor
pentru asigurarea calității, atât a celor referitoare la activitatea
auditorului financiar, cât și a celor referitoare la clienții acestuia.
Art. 26. — Conducerea executivă a Camerei este în drept să
emită, în atenția auditorilor financiari inspectați, scrisori prin care
să facă recomandări pentru corectarea sistemului propriu de
control al calității, conformitatea cu politicile și procedurile
adoptate, completarea dosarelor de lucru inspectate cu probele
de audit nedocumentate corespunzător.
Art. 27. — Recomandările efectuate de Cameră ca urmare a
verificărilor calității activității de audit vor fi urmărite de auditorul
membru într-o perioadă rezonabilă de timp, stabilită de comun
acord cu echipa de inspectori din cadrul DMCP.
Art. 28. — (1) Auditorul inspectat va transmite Camerei un
răspuns în scris cu privire la modul de realizare a măsurilor
recomandate atât în nota de inspecție, cât și în scrisoarea de
atenționare, referindu-se inclusiv la acțiunile planificate și la data
finalizării și implementării acestora.
(2) În cazul în care recomandările la care se face referire la
alin. (1) nu sunt puse în practică, auditorul financiar sau firma de
audit, dacă este cazul, va face obiectul sistemului de investigații
și sancțiuni, așa cum este prevăzut de Ordonanța de urgență a
Guvernului nr. 90/2008, aprobată cu modificări prin Legea
nr. 278/2008, cu modificările și completările ulterioare.
Art. 29. — Camera monitorizează, pe parcursul a 3 inspecții
consecutive, auditorii financiari care au obținut la inspecția
calității calificativele D, C și B, prin stabilirea de măsuri pentru
remedierea neconformităților și aplicarea, după caz, de sancțiuni
disciplinare, diferențiate după cum urmează:
A. Pentru calificativul D
1. Măsuri ce se vor lua la prima inspecție în urma căreia s-a
stabilit un procentaj corespunzător acestui calificativ:
a) repetarea inspecției după un an, cheltuielile ocazionate de
această nouă inspecție urmând a fi suportate integral de către

auditorii financiari în cauză, în conformitate cu decontul de
cheltuieli;
b) participarea la cursuri suplimentare de pregătire
profesională, al căror tarif va fi suportat integral de către cei în
cauză;
c) aplicarea de sancțiuni disciplinare:
— mustrare;
— avertisment scris;
— suspendarea dreptului de exercitare a activității de audit
financiar pe o perioadă de la 3 luni la 6 luni;
— retragerea calității de membru al Camerei.
2. Măsuri ce se vor lua pentru a doua inspecție în urma
căreia s-a stabilit un procentaj corespunzător acestui calificativ:
a) repetarea inspecției după un an, cheltuielile ocazionate de
această nouă inspecție urmând a fi suportate integral de către
auditorii financiari în cauză, în conformitate cu decontul de
cheltuieli;
b) participarea la cursuri suplimentare de pregătire
profesională, al căror tarif va fi suportat integral de către cei în
cauză;
c) aplicarea de sancțiuni disciplinare:
— avertisment scris;
— suspendarea dreptului de exercitare a activității de audit
financiar pe o perioadă de la 3 luni la 6 luni;
— retragerea calității de membru al Camerei.
3. Măsuri ce se vor lua pentru a treia inspecție în urma căreia
s-a stabilit un procentaj corespunzător acestui calificativ:
— aplicarea de sancțiuni disciplinare:
• suspendarea dreptului de exercitare a activității de audit
financiar pe o perioadă de la 3 luni la 6 luni;
• retragerea calității de membru al Camerei.
B. Pentru calificativul C
1. Măsuri ce se vor lua la prima inspecție în urma căreia s-a
stabilit un procentaj corespunzător acestui calificativ:
a) repetarea inspecției după un an, cheltuielile ocazionate de
această nouă inspecție urmând a fi suportate integral de către

14

MONITORUL OFICIAL AL ROMÂNIEI, PARTEA I, Nr. 627/6.IX.2010

auditorii financiari în cauză, în conformitate cu decontul de
cheltuieli;
b) participarea la cursuri suplimentare de pregătire
profesională, al căror tarif va fi suportat integral de către cei în
cauză;
c) aplicarea de sancțiuni disciplinare:
— mustrare;
— avertisment scris.
2. Măsuri ce se vor lua pentru a doua inspecție în urma
căreia s-a stabilit un procentaj corespunzător acestui calificativ:
în acest caz, membrul Camerei intră sub incidența sancțiunilor
prevăzute pentru calificativul D.
C. Pentru calificativul B
1. Măsuri ce se vor lua la prima inspecție în urma căreia s-a
stabilit un procentaj corespunzător acestui calificativ:
a) participarea la cursuri suplimentare de pregătire
profesională, al căror tarif va fi suportat integral de către cei în
cauză;
b) promovarea de propuneri către Organismul de
supraveghere publică, pentru aplicarea de sancțiuni disciplinare
cu avertisment.
2. Măsuri ce se vor lua pentru a doua inspecție în urma
căreia s-a stabilit un procentaj corespunzător acestui calificativ:
a) participarea la cursuri suplimentare de pregătire
profesională, al căror tarif va fi suportat integral de către cei în
cauză;
b) aplicarea de sancțiuni disciplinare:
— avertisment scris.
Art. 30. — (1) În funcție de relevanța neconformităților
constatate în urma acțiunilor de control, precum și în cazul în
care nu se aplică recomandările Camerei, inspectorii DMCP pot
propune, pe lângă măsurile de întocmire a documentelor potrivit
normelor și reglementărilor legale, oricare dintre măsurile de
sancționare prevăzute la art. 29, potrivit procedurilor disciplinare
și competențelor stabilite prin Regulamentul de organizare și
funcționare a Camerei Auditorilor Financiari din România,

aprobat prin Hotărârea Guvernului nr. 983/2004, cu modificările
și completările ulterioare.
(2) Sancțiunile aplicate pentru calitatea necorespunzătoare a
activității desfășurate de auditorii financiari vor fi publicate prin
intermediul mijloacelor de comunicare ale Camerei.
(3) În cazurile în care în cursul unei inspecții s-a constatat că
un raport privind transparența conține informații denaturate
semnificativ, inclusiv cele cu privire la eficiența sistemului de
control al calității firmei de audit, Camera poate recomanda
auditorului inspectat amendarea fără întârziere a acestui raport,
informând despre aceasta Organismul de supraveghere publică.
Art. 31. — (1) În baza constatărilor din notele de inspecție
prezentate de organele de inspecție, Camera întocmește și
prezintă Organismului de supraveghere publică un raport anual,
rezumând rezultatele globale ale sistemului de asigurarea
calității, fără specificarea detaliilor legate de anumiți auditori
financiari — membri ai Camerei sau clienți ai acestora.
(2) Organismul de supraveghere publică, după analizarea
raportului anual, este în drept să emită recomandări și
instrucțiuni sub orice formă Camerei căreia i-a fost delegată
efectuarea de revizuiri pentru asigurarea calității serviciilor
prestate de auditori sau de firmele de audit.
(3) După aprobarea de către Organismul de supraveghere
publică, raportul se publică pe site-ul Camerei și este disponibil
pentru informarea autorităților de reglementare ale entităților
auditate.
Art. 32. — Șeful DMCP poate fi invitat să participe la
ședințele Consiliului Camerei și la ședințele Consiliului superior
al Organismului de supraveghere publică, în care sunt
dezbătute documentele de control și măsurile propuse de
DMCP.
Art. 33. — Responsabilitatea finală pentru sistemul de
asigurare externă a calității pentru auditorii financiari și firmele
de audit care efectuează auditul statutar la entități de interes
public aparține Organismului de supraveghere publică.

CAMERA AUDITORILOR FINANCIARI DIN ROMÂNIA

HOTĂRÂRE
privind aprobarea Procedurilor pentru aplicarea art. 29 din Normele privind revizuirea calității
activității de audit financiar și a altor activități desfășurate de auditorii financiari,
aprobate prin Hotărârea Consiliului Camerei Auditorilor Financiari din România nr. 168/2010
În temeiul prevederilor:
— art. 6 alin. (5) din Ordonanța de urgență a Guvernului nr. 75/1999 privind activitatea de audit financiar, republicată, cu
modificările și completările ulterioare;
— art. 29 din Normele privind revizuirea calității activității de audit financiar și a altor activități desfășurate de auditorii
financiari, aprobate prin Hotărârea Consiliului Camerei Auditorilor Financiari din România nr. 168/2010,
Consiliul Camerei Auditorilor Financiari din România, întrunit în ședința din 25 august 2010, h o t ă r ă ș t e:
Art. 1. — Se aprobă Procedurile pentru aplicarea art. 29 din
Normele privind revizuirea calității activității de audit financiar și
a altor activități desfășurate de auditorii financiari, aprobate prin
Hotărârea Consiliului Camerei Auditorilor Financiari din
România nr. 168/2010, prevăzute în anexa care face parte
integrantă din prezenta hotărâre.
Art. 2. — La data intrării în vigoare a prezentei hotărâri își
încetează aplicabilitatea Hotărârea Consiliului Camerei
Auditorilor Financiari din România nr. 82/2007 privind aprobarea

Procedurilor pentru aplicarea art. 29 din Normele privind
controlul calității activității de audit financiar și a serviciilor
conexe, publicată în Monitorul Oficial al României, Partea I,
nr. 398 din 13 iunie 2007, cu modificările ulterioare.
Art. 3. — Departamentul monitorizare și competență
profesională va urmări punerea în aplicare a procedurilor
prevăzute la art. 1.
Art. 4. — Prezenta hotărâre se publică în Monitorul Oficial al
României, Partea I.

Președintele Camerei Auditorilor Financiari din România,
Ion Mihăilescu
București, 25 august 2010.
Nr. 169.

15

MONITORUL OFICIAL AL ROMÂNIEI, PARTEA I, Nr. 627/6.IX.2010

ANEXĂ

PROCEDURI

pentru aplicarea art. 29 din Normele privind revizuirea calității activității de audit financiar și a altor activități
desfășurate de auditorii financiari, aprobate prin Hotărârea Consiliului Camerei Auditorilor Financiari din România
nr. 168/2010
I. Constatarea modului de remediere a neconformităților
reținute cu ocazia primei inspecții se face prin repetarea
inspecției în cadrul celor 3 ani de monitorizare prevăzuți la
art. 29 din Normele privind revizuirea calității activității de audit
financiar și a altor activități desfășurate de auditorii financiari,
aprobate prin Hotărârea Consiliului Camerei Auditorilor
Financiari din România nr. 168/2010.
1. Programarea repetării inspecției se va face pe baza
informațiilor privind data desfășurării primei inspecții, potrivit
procedurilor existente, respectiv transmiterea scrisorii de
anunțare a inspecției, primirea confirmării auditorului și
includerea acțiunii în programul de activitate. Cu aceeași ocazie
poate fi programată și inspecția de calitate asupra activității
desfășurate de auditorii financiari în perioada curentă, cu
condiția alocării unui fond de timp rezonabil pentru constatarea
modului de remediere a neconformităților reținute cu ocazia
primei inspecții.
2. Desfășurarea inspecției de calitate se va efectua conform
normelor și procedurilor Camerei Auditorilor Financiari din
România (CAFR), astfel:
a) obiectivele și foile de lucru constatate ca fiind insuficient
fundamentate cu ocazia primei inspecții vor fi reverificate,
urmărindu-se modul în care auditorul financiar a remediat
lipsurile constatate la inspecția anterioară;
b) răspunsul transmis în scris CAFR de către auditorii
financiari asupra modului de aducere la îndeplinire a
recomandărilor acesteia va fi evaluat sub aspectul realității pe
baza datelor și informațiilor obținute cu ocazia repetării
inspecției;
c) în ceea ce privește stadiul măsurilor aplicate pentru
remedierea neconformităților, precum și faptul dacă auditorii
financiari au participat la cursurile suplimentare de pregătire
profesională, se vor face precizările necesare în nota de
inspecție.
3. În cazul auditorilor financiari care au obținut calificativul D,
potrivit art. 29 lit. A pct. 1.a) din Normele privind revizuirea
calității activității de audit financiar și a altor activități desfășurate
de auditorii financiari, aprobate prin Hotărârea Consiliului
Sancțiunea

Mustrare

Camerei Auditorilor Financiari din România nr. 168/2010,
inspecția de calitate urmează a se repeta de două ori, la
intervale de câte un an, cheltuielile ocazionate urmând a fi
suportate de auditorii financiari în cauză, în conformitate cu
decontul de cheltuieli. În baza decontului de cheltuieli, CAFR va
factura valoarea cheltuielilor ocazionate de repetarea inspecției.
4. Procedura prevăzută la pct. 3 se aplică și auditorilor
financiari care au obținut calificativul C, după a doua inspecție,
în cadrul perioadei de monitorizare de 3 ani.
II. În funcție de gradul de îndeplinire a obligațiilor restante și
de eliminare a neconformităților, la propunerea echipelor de
inspecție, Consiliul CAFR este în drept să ia măsuri de anulare
sau de extindere a sancțiunilor aplicate, astfel:
1. În situația remedierii deficiențelor:
a) încetarea efectelor sancțiunii aplicate după prima
inspecție, această măsură urmând a fi adusă la cunoștință, în
scris, auditorilor financiari implicați;
b) radierea auditorilor financiari din lista publicată pe site-ul
CAFR, cuprinzând nominalizarea persoanelor care au obținut
calificative profesionale necorespunzătoare, această măsură
urmând a fi scoasă în evidență printr-un comunicat al CAFR
postat pe site.
2. În situația menținerii deficiențelor:
a) participarea la cursuri suplimentare, nou-organizate de
CAFR, cu suportarea costurilor de către auditorii financiari care
nu au participat la cursurile anuale desfășurate inițial;
b) aplicarea sancțiunii superioare celei aplicate inițial, pe
scara gravității abaterilor, mergând până la retragerea
autorizării, potrivit art. 29 din Normele privind revizuirea calității
activității de audit financiar și a altor activități desfășurate de
auditorii financiari, aprobate prin Hotărârea Consiliului Camerei
Auditorilor Financiari din România nr. 168/2010, respectiv art. 75
și art. 94 alin. (1) din Regulamentul de organizare și funcționare
a Camerei Auditorilor Financiari din România, aprobat prin
Hotărârea Guvernului nr. 983/2004, cu modificările și
completările ulterioare, astfel:

Calificativul D

x

Calificativul C

la prima inspecție

Calificativul B

la a doua inspecție

Avertisment scris

la prima inspecție

— la a doua inspecție
— în cazul neparticipării la a
doua convocare pentru cursuri
suplimentare

X

Suspendarea
dreptului
de
exercitare a activității de audit
financiar pe o perioadă de la
3 luni la 6 luni

— la a doua inspecție
— în cazul neparticipării la a
doua convocare pentru cursuri
suplimentare

— la a treia inspecție
— în cazul neparticipării la a treia
convocare
pentru
cursuri
suplimentare

X

Retragerea autorizării

— la a treia inspecție
— în cazul neparticipării la a treia
convocare
pentru
cursuri
suplimentare

X

X

Publicarea sancțiunii

la prima inspecție

la prima inspecție

X

16

MONITORUL OFICIAL AL ROMÂNIEI, PARTEA I, Nr. 627/6.IX.2010

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți la
alegerile parțiale din 22 august 2010 care au depus raportul
detaliat al veniturilor și cheltuielilor electorale, conform art. 38
alin. (11) din Legea nr. 334/2006 privind finanțarea activității
partidelor politice și a campaniilor electorale, cu modificările
și completările ulterioare, pentru alegerile locale parțiale
desfășurate conform Hotărârii Guvernului nr. 705/2010
privind stabilirea datei alegerilor parțiale pentru alegerea
autorităților administrației publice locale în unele
circumscripții electorale
1. Județul Alba, comuna Roșia de Secaș
— Partidul Social Democrat
— Partidul Democrat Liberal
— Partidul Național Liberal
— Partidul Conservator
— Uniunea Națională pentru Progresul României
2. Județul Timiș, comuna Secaș
— Partidul Social Democrat
— Partidul Democrat Liberal
— Partidul Național Liberal
— Partidul Noua Generație Creștin Democrat
București, 2 septembrie 2010.
Nr. 12.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 627/6.IX.2010 conține 16 pagini.

Prețul: 3,20 lei

&JUYDGY|446137]
ISSN 1453—4495

