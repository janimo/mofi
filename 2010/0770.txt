Anul 178 (XXII) — Nr. 770

PARTEA I

LEGI, DECRETE, HOTĂRÂRI ȘI ALTE ACTE

Miercuri, 17 noiembrie 2010

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.126 din 23 septembrie 2010 referitoare la
excepția de neconstituționalitate a dispozițiilor art. 23
alin. (2) din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal ............................
Decizia nr. 1.163 din 28 septembrie 2010 referitoare la
excepția de neconstituționalitate a prevederilor art. 103
alin. (8) din Ordonanța de urgență a Guvernului
nr. 195/2002 privind circulația pe drumurile publice ......
Decizia nr. 1.321 din 14 octombrie 2010 referitoare la excepția
de neconstituționalitate a dispozițiilor art. 287 din
Legea nr. 53/2003 — Codul muncii ............................
Decizia nr. 1.397 din 28 octombrie 2010 referitoare la excepția
de neconstituționalitate a dispozițiilor art. 1 și 8 din
Ordonanța Guvernului nr. 5/2001 privind procedura
somației de plată ........................................................
100.

3.

4.

ORDONANȚE ALE GUVERNULUI ROMÂNIEI
— Ordonanță de urgență pentru modificarea
Ordonanței Guvernului nr. 63/2001 privind înființarea
Inspectoratului de Stat în Construcții — I.S.C. ..........
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a minereurilor metalifere din
perimetrul Lăpușnicu Mare — Șopot..........................
— Decizie a președintelui Agenției Naționale pentru
Resurse Minerale privind încetarea concesiunii
miniere de exploatare a resurselor minerale din
zăcământul de argile comune din perimetrul
Fântânele, județul Arad, și perimetrul Ceala I, județul
Arad............................................................................

2–3

3–5

5–6

7–8

9

10

10

Nr.

Pagina

231. — Ordin al ministrului agriculturii și dezvoltării rurale
pentru aprobarea conținutului minim al protocolului de
transmitere, fără plată, a infrastructurii de îmbunătățiri
funciare aparținând domeniului privat al statului, aflată
în administrarea Administrației Naționale a
Îmbunătățirilor Funciare ori în administrarea sau în
folosința societăților comerciale, stațiunilor și
institutelor de cercetare și producție agricolă, unităților
de învățământ agricol, situată pe teritoriul organizației,
în proprietatea acelei organizații, și a conținutului
minim al protocolului de transmitere a infrastructurii de
îmbunătățiri funciare din domeniul public al statului,
alta decât cea de irigații, cu excepția celei principale
sau a celei de prim ordin, situată pe teritoriul unei
organizații, ori de transmitere a infrastructurii de
îmbunătățiri funciare din domeniul public al statului din
cadrul unei părți autonome funcțional dintr-o
amenajare sau a unei întregi amenajări de îmbunătățiri
funciare aflate în proprietatea publică a statului ori a
unităților administrativ-teritoriale, situată pe teritoriul
unei federații, în folosința gratuită a acelei organizații
sau federații................................................................

11–15

1.936. — Ordin al ministrului mediului și pădurilor pentru
aprobarea unor derogări de la dispozițiile Ghidului de
finanțare a Programului de stimulare a înnoirii Parcului
auto național, aprobat prin Ordinul ministrului mediului,
interimar, nr. 1.683/2009 ............................................

16

2

MONITORUL OFICIAL AL ROMÂNIEI, PARTEA I, Nr. 770/17.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.126
din 23 septembrie 2010

referitoare la excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Cristian Chirifoaia în Dosarul nr. 2.905/302/2010 al Judecătoriei
Sectorului 5 București.
La apelul nominal este prezent autorul excepției, față de care
procedura de citare este legal îndeplinită.
Președintele dispune să se facă apelul și în dosarele nr. 753
D/2010 și nr. 754 D/2010 având ca obiect aceeași excepție de
neconstituționalitate, invocată de Iulian Costache și de Florin Iorgu
în dosarele nr. 904/302/2010 și, respectiv, nr. 16.795/302/2009 ale
Judecătoriei Sectorului 5 București.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 720 D/2010, nr. 753
D/2010 și nr. 754 D/2010, pune în discuție, din oficiu, problema
conexării cauzelor.
Cristian Chirifoaia este de acord cu conexarea dosarelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 753 D/2010 și
nr. 754 D/2010 la Dosarul nr. 720 D/2010, care a fost primul
înregistrat.
Cauza fiind în stare de judecată, președintele acordă
cuvântul autorului excepției prezent, care arată că este de acord
cu excepția de neconstituționalitate ridicată de apărătorul său.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că textele de lege criticate nu încalcă prevederile
constituționale invocate.
C U R T E A,

având în vedere actele și lucrările dosarelor, reține următoarele:
Prin Încheierea din 23 martie 2010, pronunțată în Dosarul
nr. 2.905/302/2010, Încheierea din 24 martie 2010, pronunțată în
Dosarul nr. 904/302/2010, Încheierea din 24 februarie 2010,
pronunțată în Dosarul nr. 16.795/302/2009, Judecătoria

Sectorului 5 București a sesizat Curtea Constituțională cu
excepția de neconstituționalitate a dispozițiilor art. 23
alin. (2) din Legea nr. 275/2006 privind executarea
pedepselor și a măsurilor dispuse de organele judiciare în
cursul procesului penal, excepție invocată de Cristian
Chirifoaia, Iulian Costache și Florin Iorgu în cauze având ca
obiect contestație împotriva încheierii judecătorului delegat.
În motivarea excepției de neconstituționalitate se susține,
în esență, că textul de lege criticat încalcă prevederile
constituționale referitoare la egalitatea în fața legii, precum și pe
cele care consacră dreptul la viață și la integritate fizică și
psihică, prin aceea că permite o stabilire arbitrară a regimului
de executare a pedepsei pe care urmează să îl suporte
deținutul. Se arată că aprecierea în sensul că ădecizia o are
judecătorul delegat este neconformă cu dreptul la integritate
psihică, întrucât acesta ia decizia pe baza raportului Comisiei,
care poate dispune «în mod excepțional», fără stabilirea unor
limite, ce înseamnă regimul pe care urmează să îl suporte
deținutul”. Se mai arată că judecarea de către aceeași Comisie
a naturii și modului de săvârșire a infracțiunii, fără ca deținutul
să aibă posibilitatea depunerii de probatorii și fără ca această
Comisie să cunoască întreaga situație avută în vedere de
instanța de judecată care a pronunțat condamnarea, reprezintă
un act de ingerință în competența autorității judiciare, nepermis
într-o ordine constituțională guvernată de principiul separației
puterilor în stat. Se conchide în sensul că sintagma ăîn mod
excepțional”, cuprinsă în textul de lege criticat, îngrădește
nepermis drepturile fundamentale și se impune înlăturarea ei.
Judecătoria Sectorului 5 București apreciază că excepția
de neconstituționalitate este neîntemeiată, întrucât textul de lege
criticat nu încalcă prevederile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, susținerile autorului excepției
prezent, rapoartele întocmite de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 275/2006 privind executarea pedepselor și
a măsurilor dispuse de organele judiciare în cursul procesului
penal, publicată în Monitorul Oficial al României, Partea I,
nr. 627 din 20 iulie 2006, cuprinse în art. 23 alin. (2) potrivit

MONITORUL OFICIAL AL ROMÂNIEI, PARTEA I, Nr. 770/17.XI.2010
cărora, ăÎn mod excepțional, natura și modul de săvârșire a
infracțiunii, precum și persoana condamnatului pot determina
includerea persoanei condamnate în regimul de executare
imediat inferior ca grad de severitate”.
În susținerea excepției se invocă dispozițiile constituționale
cuprinse în art. 1 alin. (4) privind separația puterilor în stat, în
art. 16 — Egalitatea în drepturi și în art. 22 — Dreptul la viață și
la integritate fizică și psihică.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra
constituționalității acelorași dispoziții legale, prin raportare la
aceleași prevederi constituționale și față de critici similare sau
identice. Astfel, de exemplu, prin Decizia nr. 1.315 din
2 decembrie 2008, publicată în Monitorul Oficial al României,
Partea I, nr. 874 din 23 decembrie 2008, și Decizia nr. 180 din
12 februarie 2009, publicată în Monitorul Oficial al României,
Partea I, nr. 158 din 13 martie 2009, Curtea a statuat, pentru
considerentele acolo reținute, că dispozițiile care reglementează
regimurile de executare a pedepselor privative de libertate,
inclusiv cele referitoare la procedura schimbării regimului de
executare a pedepselor privative de libertate în regimul imediat
inferior ca grad de severitate, nu stabilesc privilegii sau
discriminări.

3

De asemenea, prin Decizia nr. 1.143 din 15 septembrie 2009,
publicată în Monitorul Oficial al României, Partea I, nr. 679 din
9 octombrie 2009, răspunzând acelorași critici referitoare la
încălcarea art. 22 din Constituție privind dreptul la integritate
fizică și psihică al persoanei, Curtea a apreciat că aceasta nu
poate fi reținută, deoarece vizează modul de interpretare și
aplicare a legii de către comisia pentru individualizarea regimului
de executare a pedepselor privative de libertate, aspect care
excedează competenței Curții Constituționale. De altfel, potrivit
art. 26 alin. (1) și (5) din Legea nr. 275/2006, schimbarea
regimului de executare a pedepselor privative de libertate se
dispune de judecătorul delegat, prin încheiere motivată, iar nu
de comisia din cadrul penitenciarului. În plus, în temeiul art. 26
alin. (8) din același act normativ, împotriva acestei încheieri
persoana condamnată poate introduce contestație la judecătoria
în a cărei circumscripție se află penitenciarul, cadru în care,
beneficiind de garanțiile stabilite de lege, poate formula toate
apărările pe care le consideră necesare.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor menționate își păstrează
valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Cristian Chirifoaia, Iulian
Costache și de Florin Iorgu în dosarele nr. 2.905/302/2010, nr. 904/302/2010 și, respectiv, nr. 16.795/302/2009 ale Judecătoriei
Sectorului 5 București.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.163
din 28 septembrie 2010

referitoare la excepția de neconstituționalitate a prevederilor art. 103 alin. (8)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor ăOrdonanței de urgență a Guvernului nr. 9/2009
pentru completarea art. 103 din Ordonanța de urgență a
Guvernului nr. 195/2002 privind circulația pe drumurile publice”,
excepție ridicată de Silviu Cornel Neguț în Dosarul
nr. 3.008/109/2009 al Curții de Apel Pitești — Secția comercială
și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.

4

MONITORUL OFICIAL AL ROMÂNIEI, PARTEA I, Nr. 770/17.XI.2010

Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 3 februarie 2010, pronunțată în Dosarul
nr. 3.008/109/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a prevederilor ăOrdonanței de urgență a Guvernului
nr. 9/2009 pentru completarea art. 103 din Ordonanța de
urgență a Guvernului nr. 195/2002 privind circulația pe
drumurile publice”. Excepția a fost ridicată de Silviu Cornel
Neguț într-o cauză având ca obiect suspendarea executării unui
act administrativ.
În motivarea excepției de neconstituționalitate autorul
acesteia susține că ordonanța de urgență criticată îi produce
ăgrave și iremediabile limitări ale vieții sale publice și private, în
condițiile în care nu a fost produsă nicio dovadă din care să
reiasă că ar fi săvârșit o faptă sancționată de legea penală”.
Arată că măsura luată de Instituția Prefectului Județului Argeș,
de a-l soma să predea permisul de conducere, este abuzivă,
fiindu-i încălcat un drept fundamental și fiindu-i create prejudicii
în plan social și financiar. Arată că nu poate fi privat de dreptul
de a conduce un vehicul pe drumurile publice, profesia de
conducător auto fiind pentru acesta singura sursă de venit.
Curtea de Apel Pitești — Secția comercială și de
contencios administrativ și fiscal consideră că excepția de
neconstituționalitate este neîntemeiată. Precizează că textul de
lege criticat apără interesul public al cetățenilor, acela de a nu fi
expuși riscului pe care îl presupune exercitarea dreptului de a
conduce de către o persoană asupra căreia planează suspiciuni
referitoare la stăpânirea abilităților și cunoștințelor necesare unei
astfel de activități.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie,
potrivit încheierii de sesizare, prevederile Ordonanței de urgență
a Guvernului nr. 9/2009 pentru completarea art. 103 din
Ordonanța de urgență a Guvernului nr. 195/2002 privind
circulația pe drumurile publice, publicată în Monitorul Oficial al
României, Partea I, nr. 126 din 2 martie 2009. Ordonanța de
urgență criticată are un articol unic prin care, după alineatul (7)
al art. 103 din Ordonanța de urgență a Guvernului nr. 195/2002,
se introduce un nou alineat, alineatul (8), cu următorul cuprins:
ăÎn situația în care autoritatea emitentă a permisului de
conducere a sesizat instanța de judecată potrivit art. 114 alin. (1)
lit. e), autoritatea emitentă a permisului de conducere va
dispune prin ordin suspendarea exercitării dreptului de a

conduce autovehicule, suspendare ce operează până la
rămânerea definitivă și irevocabilă a hotărârii judecătorești. În
acest caz, titularul este obligat să se prezinte la unitatea de
poliție pe raza căreia domiciliază, are reședința sau, după caz,
rezidența normală, în termen de 5 zile de la comunicarea
ordinului, pentru a preda permisul de conducere.” Având în
vedere prevederile art. 62 din Legea nr. 24/2000 privind normele
de tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, potrivit cărora ăDispozițiile de modificare și de
completare se încorporează, de la data intrării lor în vigoare, în
actul de bază, identificându-se cu acesta. Intervențiile ulterioare
de modificare sau de completare a acestora trebuie raportate
tot la actul de bază”, rezultă că obiect al excepției de
neconstituționalitate îl constituie dispozițiile art. 103 alin. (8) din
Ordonanța de urgență a Guvernului nr. 195/2002 privind
circulația pe drumurile publice, având conținutul mai sus redat.
În opinia autorului excepției de neconstituționalitate,
ordonanța de urgență criticată contravine dispozițiilor art. 20
ăTratatele internaționale privind drepturile omului” și art. 53
ăRestrângerea exercițiului unor drepturi sau al unor libertăți”. De
asemenea, invocă și art. 6 ăDreptul la un proces echitabil” și
art. 7 ăNicio pedeapsă fără lege” din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea observă
că, prin mai multe decizii, s-a pronunțat asupra constituționalității
dispozițiilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile publice,
introduse prin Ordonanța de urgență a Guvernului nr. 9/2009,
din perspectiva unor critici similare și prin raportare la
prevederile art. 20 și 53 din Legea fundamentală. Ilustrativă în
acest sens este Decizia nr. 329 din 23 martie 2010, publicată în
Monitorul Oficial al României, Partea I, nr. 334 din 20 mai 2010,
prin care Curtea a respins ca neîntemeiată excepția de
neconstituționalitate, reținând, în esență, că domeniul de
aplicare al dispozițiilor art. 53 din Constituție este circumscris
restrângerii exercițiului unor drepturi sau al unor libertăți
prevăzute de Legea fundamentală, iar nu restrângerii exercițiului
oricărui drept subiectiv, chiar dacă el izvorăște dintr-un act
normativ. Cu acel prilej, Curtea a constatat că dispozițiile
art. 103 alin. (8) din Ordonanța de urgență a Guvernului
nr. 195/2002 nu restrâng drepturi sau libertăți constituționale, ci
stabilesc posibilitatea autorității emitente a permisului de
conducere de a dispune, prin ordin, suspendarea exercitării
dreptului de a conduce autovehicule, atunci când această
autoritate a sesizat instanța de judecată în vederea anulării
permisului de conducere obținut cu nerespectarea prevederilor
legale. Totodată, Curtea a observat că între exercitarea dreptului
de a conduce autovehicule de către unele persoane pentru care
există indicii privind dobândirea permisului de conducere fără a
fi absolvit un curs de pregătire sau fără parcurgerea etapelor de
examinare teoretică și practică ori prin susținerea formală a
acestora și ocrotirea interesului general, care se identifică în
acest caz cu necesitatea menținerii siguranței circulației pe
drumurile publice, legiuitorul a înțeles să dea prioritate celui din
urmă.
Întrucât nu au intervenit elemente noi, care să justifice
reconsiderarea acestei jurisprudențe, atât soluția deciziei
menționate, cât și argumentele pe care aceasta s-a bazat își
mențin valabilitatea și în cauza de față.
Cât privește invocarea dispozițiilor art. 6 și 7 din Convenția
pentru apărarea drepturilor omului și a libertăților fundamentale,
Curtea constată că nu poate reține critica prin raportare la
acestea, întrucât autorul excepției nu argumentează în niciun
fel contrarietatea textelor de lege ce constituie obiect al excepției
de neconstituționalitate cu prevederile convenționale
menționate.

MONITORUL OFICIAL AL ROMÂNIEI, PARTEA I, Nr. 770/17.XI.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Silviu Cornel Neguț în Dosarul
nr. 3.008/109/2009 al Curții de Apel Pitești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.321
din 14 octombrie 2010

referitoare la excepția de neconstituționalitate a dispozițiilor art. 287 din Legea nr. 53/2003 —
Codul muncii
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 287 din Legea nr. 53/2003 — Codul muncii,
excepție ridicată de Societatea Comercială ăOMV Petrom” —
S.A. în Dosarul nr. 892/109/2009 al Tribunalului Argeș — Secția
civilă și care formează obiectul Dosarului nr. 2.232D/2010 al
Curții Constituționale.
La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în dosarele
nr. 2.233D/2010, nr. 2.865D/2010, nr. 2.866D/2010,
nr. 2.867D/2010 și nr. 2.875D/2010.
La apelul nominal se constată lipsa părților, față de care
procedura de citare a fost legal îndeplinită. Curtea, din oficiu,
pune în discuție conexarea dosarelor nr. 2.233D/2010,
nr. 2.865D/2010, nr. 2.866D/2010, nr. 2.867D/2010 și
nr. 2.875D/2010 la Dosarul nr. 2.232D/2010, având în vedere
că acestea au un obiect identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 2.233D/2010,
nr. 2.865D/2010, nr. 2.866D/2010, nr. 2.867D/2010 și
nr. 2.875D/2010 la Dosarul nr. 2.232D/2010 care este primul
înregistrat.
Magistratul-asistent referă asupra faptului că în Dosarul
nr. 2.865D/2010, reprezentantul legal al reclamanților din dosar
a depus o cerere prin care a solicitat respingerea ca
neîntemeiată a excepției de neconstituționalitate. De asemenea,
magistratul-asistent referă și asupra faptului că în Dosarul

nr. 2.866D/2010 partea Dumitrache T. Stancu a formulat o
cerere prin care a solicitat respingerea excepției de
neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 7, 13 și 20 mai 2010, pronunțate în
dosarele
nr.
892/109/2009,
nr.
1.501/109/2008,
nr. 1.210/109/2010, nr. 2.125/109/2009 și nr. 645/120/2009,
Tribunalul Argeș — Secția civilă a sesizat Curtea
Constituțională cu excepția de neconstituționalitate a
prevederilor art. 287 din Legea nr. 53/2003 — Codul muncii.
Prin Încheierea din 17 mai 2010, pronunțată în Dosarul
nr. 3.007/104/2009, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională cu excepția de
neconstituționalitate a prevederilor art. 287 din Legea
nr. 53/2003 — Codul muncii.
Excepția a fost invocată de Societatea Comercială ăOMV
Petrom” — S.A., precum și de Veronica D. Angelescu, Ilie F.
Albăstroiu, Veronica A. Briceag, Valerică Șt. Briceag, Florin V.
Bălănescu, Vasile C. Brezoianu, Florea N. Ciuciu, Stelian N.
Cuprinsu, Florin M. Cocoșatu, Dumitru R. Ciobanu, Lulu M.
Cimpoeru, Carolina R. Cimpoeru, Ricu Iulian C. Ciobanu, Petru
Constantinescu, Nicolae I. Cojoacă, Eugen David, Dan Mihăiță
A. Deaconu, Liviu I. Dincă, Floarea A. Florea, Sandu F. Guianu,
Doruleț A. Grigore, Iulian Doru I. Gheorghe, Ilie T. Modroiu,
Daniel S. Moșteanu, Gheorghiță Viorel P. Mărgineanu, Ion Gh.
Micu, George C. Mincă, Aurel I. Nicolae, Cristian I. Nicorescu,
Ion Săndel V. Neacșu, Emil I. Nicolae, Constantin G. Olteanu,
Anghel I. Pârvu, Gheorghe Gh. Pașala, Ion N. Rasol, George
Stroe Florea, Nicolae Gh. Staicu, Vlăduț I. Teodorescu, Marcel
P. Turturică, Constantin N. Toader și Ionel A. Voicu, în dosare
având ca obiect pretenții.
În motivarea excepției de neconstituționalitate autorii
acesteia susțin, în esență, că textul de lege criticat, care impune
în sarcina angajatorului sarcina administrării probatoriului, fără

6

MONITORUL OFICIAL AL ROMÂNIEI, PARTEA I, Nr. 770/17.XI.2010

a limita câmpul de aplicare a acestei obligații, creează un
dezechilibru între părțile în proces, în defavoarea angajatorului.
Astfel, este încălcat principiul contradictorialității, ca garanție a
unui proces echitabil, și este limitată, în același timp, eficiența
apărării pe care o poate formula angajatorul. De asemenea,
autorii mai susțin că prin prevederile legale criticate, în mod
paradoxal, și angajatul poate fi discriminat atunci când
majoritatea înscrisurilor care pot duce la aflarea adevărului și la
justa soluționare a cauzei se află la angajator, dar acesta nu le
depune în fața instanței, care poate pronunța din acest motiv o
soluție greșită. Chiar și în condițiile în care în dreptul procesual
român există norme ce reglează eventualele dezavantaje în
administrarea de probe, dispozițiile legale criticate care impun
sarcini unilaterale angajatorului, cu caracter nelimitat, îndreptate
contra intereselor sale procesuale, reprezintă o încălcare a
textelor constituționale ce reglementează egalitatea,
imparțialitatea și liberul acces la justiție.
Instanțele de judecată și-au exprimat opinia în sensul că
dispozițiile de lege criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, cu modificările și completările ulterioare,
dispoziții ce au următorul conținut: ăSarcina probei în conflictele

de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”
Autorii excepției consideră că textele de lege criticate sunt
contrare următoarelor texte din Constituție: art. 21 alin. (1), (2)
și (3) privind accesul liber la justiție și dreptul la un proces
echitabil, art. 53 privind restrângerea exercițiului unor drepturi
sau al unor libertăți și art. 124 privind înfăptuirea justiției. De
asemenea, consideră că este încălcat și art. 20 din Constituție,
raportat la art. 6 paragraful 1 din Convenția pentru apărarea
drepturilor omului și a libertăților fundamentale, care consacră
dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că prevederile art. 287 din Codul
muncii au mai fost supuse controlului de constituționalitate, în
raport cu aceleași prevederi constituționale. Astfel, prin Decizia
nr. 494 din 11 noiembrie 2004, publicată în Monitorul Oficial al
României, Partea I, nr. 59 din 18 ianuarie 2005, sau prin Decizia
nr. 82 din 5 februarie 2008, publicată în Monitorul Oficial al
României, Partea I, nr. 161 din 3 martie 2008, Curtea,
respingând excepția, a reținut că dispozițiile criticate sunt norme
care stabilesc o procedură specială, derogatorie, privind
modalitatea administrării probelor în cazul judecării cererilor
referitoare la conflictele de muncă. Această modalitate în care
au fost reglementate aceste dispoziții este o opțiune a
legiuitorului, care a avut în vedere instituirea unei proceduri
simple și urgente, adaptată raporturilor de muncă și exercitării
dreptului la muncă. Regulile de procedură prevăzute de aceste
dispoziții se aplică în mod echitabil atât angajatorilor, cât și
angajaților, fără a fi favorizată o categorie sau alta. Astfel,
ăsalariatul și angajatorul sunt două părți ale conflictului de
muncă, situate pe poziții opuse și cu interese contrare, situația
lor diferită justificând, în anumite privințe, și tratamentul juridic
diferențiat. Angajatorul este cel care deține documentele și toate
celelalte probe pertinente pentru elucidarea conflictului și pentru
stabilirea drepturilor și obligațiilor părților raportului juridic de
muncă, fiind necesară și firească obligația acestuia de a
prezenta aceste probe”.
Aceste considerente sunt valabile și în cauza de față în care
se încearcă acreditarea ideii că, prin discriminarea și
defavorizarea angajatorilor (care, pentru considerentele mai sus
arătate, nu poate fi reținută), textul de lege criticat determină o
discriminare a angajatului.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 287 din Legea nr. 53/2003 — Codul muncii, excepție ridicată
de Societatea Comercială ăOMV Petrom” — S.A. în dosarele nr. 892/109/2009, nr. 1.501/109/2008, nr. 1.210/109/2010,
nr. 2.125/109/2009 și nr. 645/120/2009 ale Tribunalului Argeș — Secția civilă, precum și de Veronica D. Angelescu, Ilie F. Albăstroiu,
Veronica A. Briceag, Valerică Șt. Briceag, Florin V. Bălănescu,Vasile C. Brezoianu, Florea N. Ciuciu, Stelian N. Cuprinsu, Florin
M. Cocoșatu, Dumitru R. Ciobanu, Lulu M. Cimpoeru, Carolina R. Cimpoeru, Ricu Iulian C. Ciobanu, Petru Constantinescu, Nicolae
I. Cojoacă, Eugen David, Dan Mihăiță A. Deaconu, Liviu I. Dincă, Floarea A. Florea, Sandu F. Guianu, Doruleț A. Grigore, Iulian
Doru I. Gheorghe, Ilie T. Modroiu, Daniel S. Moșteanu, Gheorghiță Viorel P. Mărgineanu, Ion Gh. Micu, George C. Mincă, Aurel I.
Nicolae, Cristian I. Nicorescu, Ion Săndel V. Neacșu, Emil I. Nicolae, Constantin G. Olteanu, Anghel I. Pârvu, Gheorghe Gh. Pașala,
Ion N. Rasol, George Stroe Florea, Nicolae Gh. Staicu, Vlăduț I. Teodorescu, Marcel P. Turturică, Constantin N. Toader și Ionel A.
Voicu în Dosarul nr. 3.007/104/2009 al Curții de Apel Craiova — Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 770/17.XI.2010

7

CURTEA CONSTITUȚIONALĂ

D E C I Z I A Nr. 1.397
din 28 octombrie 2010

referitoare la excepția de neconstituționalitate a dispozițiilor art. 1 și 8
din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 și 8 din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăLD Clepsidra” — S.R.L. din Râciu în
Dosarul nr. 140/320/2009 al Judecătoriei Târgu Mureș, de
Societatea Comercială ăRo Mega Logistic” — S.R.L. din
Sighișoara în Dosarul nr. 1.772/308/2009 al Judecătoriei
Sighișoara — Secția comercială și de Societatea Comercială
ăAdina Com” — S.R.L. din Târgu Mureș în Dosarul
nr. 10.966/225/2009 al Judecătoriei Drobeta-Turnu Severin.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 767D/2010,
nr. 769D/2010 și nr. 789D/2010, pune în discuție, din oficiu,
problema conexării cauzelor.
Reprezentantul Ministerului Public nu se opune conexării
cauzelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 769D/2010 și
nr. 789D/2010 la Dosarul nr. 767D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.

Excepția a fost ridicată de Societatea Comercială ăRo Mega
Logistic” — S.R.L. din Sighișoara, debitor într-o cauză
comercială având ca obiect o somație la plată, în contradictoriu
cu Shell Hungary ZRT.
Prin Încheierea din 2 februarie 2010, pronunțată în Dosarul
nr. 10.966/225/2009, Judecătoria Drobeta-Turnu Severin a
sesizat Curtea Constituțională cu excepția de
neconstituționalitate a dispozițiilor art. 1 din Ordonanța
Guvernului nr. 5/2001 privind procedura somației de plată.
Excepția a fost ridicată de Societatea Comercială ăAdina
Com” — S.R.L. din Târgu Mureș, debitor într-o cauză comercială
având ca obiect o somație la plată, în contradictoriu cu
Societatea Comercială ăRobsylv Com” — S.R.L. din Craiova.
În motivarea excepției de neconstituționalitate autorii
acesteia susțin că dispozițiile de lege criticate sunt contrare
prevederilor constituționale ale art. 20, 21, art. 24 alin. (1), art. 44
alin. (2) și art. 53, precum și celor ale art. 6 paragraful 1 din
Convenția pentru apărarea drepturilor omului și a libertăților
fundamentale. În acest sens arată, în esență, că limitarea
dreptului debitorilor de a-și dovedi susținerile la proba cu
înscrisuri nu poate fi justificată prin caracterul de procedură
specială și accelerată a somației de plată, procedură care aduce
limitări dreptului debitorului de a exercita căile de atac permise
de dreptul comun, deși nu subzistă vreuna dintre situațiile
limitative prevăzute de art. 53 din Constituție.
Instanțele de judecată și-au exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

C U R T E A,

având în vedere actele și lucrările dosarelor, reține următoarele:
Prin Încheierea din 25 noiembrie 2009, pronunțată în Dosarul
nr. 140/320/2009, Judecătoria Târgu Mureș a sesizat Curtea
Constituțională cu excepția de neconstituționalitate a
dispozițiilor art. 1 și 8 din Ordonanța Guvernului nr. 5/2001
privind procedura somației de plată.
Excepția a fost ridicată de Societatea Comercială
ăLD Clepsidra” — S.R.L. din Râciu, debitor într-o cauză având
ca obiect o somație la plată, în contradictoriu cu Societatea
Comercială ăFildas Trading” — S.R.L. din Pitești.
Prin Încheierea din 11 martie 2010, pronunțată în Dosarul
nr. 1.772/308/2009, Judecătoria Sighișoara — Secția
comercială a sesizat Curtea Constituțională cu excepția de
neconstituționalitate a dispozițiilor art. 1 din Ordonanța
Guvernului nr. 5/2001 privind procedura somației de plată.

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 și 8 din Ordonanța Guvernului nr. 5/2001 privind
procedura somației de plată, publicată în Monitorul Oficial al
României, Partea I, nr. 422 din 30 iulie 2001, aprobată cu
modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare.

Cu participarea reprezentantului Ministerului Public, procuror
Simona Ricu.

8

MONITORUL OFICIAL AL ROMÂNIEI, PARTEA I, Nr. 770/17.XI.2010

Textele de lege criticate au următorul cuprins:
— ăArt. 1. — (1) Procedura somației de plată se desfășoară,
la cererea creditorului, în scopul realizării de bunăvoie sau prin
executare silită a creanțelor certe, lichide și exigibile ce
reprezintă obligații de plată a unor sume de bani, asumate prin
contract constatat printr-un înscris ori determinate potrivit unui
statut, regulament sau altui înscris, însușit de părți prin
semnătură ori în alt mod admis de lege și care atestă drepturi și
obligații privind executarea anumitor servicii, lucrări sau orice
alte prestații.
(2) Suma ce reprezintă obligația prevăzută la alin. (1),
precum și dobânzile, majorările sau penalitățile datorate potrivit
legii se actualizează în raport cu rata inflației aplicabilă la data
plății efective.”;
— ăArt. 8. — (1) Împotriva ordonanței prevăzute la art. 6
alin. (2) debitorul poate formula cererea în anulare, în termen
de 10 zile de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre irevocabilă.
Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.”
Autorii excepției consideră că dispozițiile de lege criticate
contravin prevederilor constituționale cuprinse în art. 20
referitoare la tratatele internaționale privind drepturile omului,
art. 21 privind accesul liber la justiție și dreptul la un proces
echitabil, art. 24 alin. (1) potrivit căruia dreptul la apărare este
garantat și art. 53 privind restrângerea exercițiului unor drepturi
sau al unor libertăți.
Examinând excepția de neconstituționalitate, Curtea
constată că s-a mai pronunțat, prin numeroase decizii, cu privire
la constituționalitatea dispozițiilor de lege criticate, prin raportare
la aceleași prevederi constituționale și convenționale și cu o
motivare similară. În acest sens sunt, de exemplu, Decizia
nr. 1.148 din 4 decembrie 2007, publicată în Monitorul Oficial al
României, Partea I, nr. 4 din 3 ianuarie 2008, Decizia nr. 244 din
20 martie 2007, publicată în Monitorul Oficial al României,
Partea I, nr. 279 din 26 aprilie 2007, Decizia nr. 116 din
16 februarie 2006, publicată în Monitorul Oficial al României,

Partea I, nr. 247 din 20 martie 2006, Decizia nr. 269 din
16 martie 2006, publicată în Monitorul Oficial al României,
Partea I, nr. 341 din 17 aprilie 2006, Decizia nr. 251 din 15 iunie
2004, publicată în Monitorul Oficial al României, Partea I, nr. 611
din 6 iulie 2004, Decizia nr. 348 din 18 septembrie 2003,
publicată în Monitorul Oficial al României, Partea I, nr. 847 din
27 noiembrie 2003, Decizia nr. 173 din 6 mai 2003, publicată în
Monitorul Oficial al României, Partea I, nr. 429 din 18 iunie 2003,
sau Decizia nr. 198 din 13 mai 2003, publicată în Monitorul
Oficial al României, Partea I, nr. 435 din 19 iunie 2003, prin care
Curtea a respins excepțiile de neconstituționalitate.
Cu acele prilejuri, în esență, Curtea a reținut că Ordonanța
Guvernului nr. 5/2001 reglementează o procedură specială și
accelerată, derogatorie de la normele procedurii civile, care
urmărește recuperarea într-un timp cât mai scurt a creanțelor
certe, lichide și exigibile, ce reprezintă obligații contractuale de
plată a unor sume de bani. Acest caracter special al procedurii
a determinat limitarea mijloacelor de probă utilizabile la
înscrisuri, în prima fază, completate ulterior cu explicațiile și
lămuririle date de părți, limitarea fiind deopotrivă valabilă pentru
ambele părți, în condiții identice pentru exercitarea dreptului la
apărare. Celelalte aspecte ale raporturilor juridice dintre părți
urmează a fi rezolvate conform reglementărilor din dreptul
comun. Modul în care instanțele judecătorești admit sau resping
cererile de probațiune reprezintă o problemă de aplicare, iar nu
de constituționalitate a textului de lege. Împotriva hotărârii de
respingere a cererii în anulare debitorul poate declara recurs,
care se judecă conform normelor dreptului comun, iar împotriva
titlului executoriu poate formula contestație la executare, de
asemenea, potrivit normelor Codului de procedură civilă.
Totodată, textele de lege criticate conțin norme de procedură
asupra cărora legiuitorul este suveran a legifera, evident cu
respectarea drepturilor și libertăților fundamentale, în temeiul
art. 125 alin. (3) din Constituție, în forma anterioară revizuirii
sale, potrivit căruia ăCompetența și procedura de judecată sunt
stabilite de lege”.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 și 8 din Ordonanța Guvernului nr. 5/2001
privind procedura somației de plată, excepție ridicată de Societatea Comercială ăLD Clepsidra” — S.R.L. din Râciu în Dosarul
nr. 140/320/2009 al Judecătoriei Târgu Mureș, de Societatea Comercială ăRo Mega Logistic” — S.R.L. din Sighișoara în Dosarul
nr. 1.772/308/2009 al Judecătoriei Sighișoara — Secția comercială și de Societatea Comercială ăAdina Com” — S.R.L. din Târgu
Mureș în Dosarul nr. 10.966/225/2009 al Judecătoriei Drobeta-Turnu Severin.
Definitivă și general obligatorie.
Pronunțată în ședința publică din data de 28 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 770/17.XI.2010

9

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 63/2001 privind înființarea Inspectoratului de Stat
în Construcții — I.S.C.
Ținând cont de faptul că activitățile Ministerului Dezvoltării Regionale și Turismului au aplicabilitate la nivelul întregului
teritoriu, iar urmărirea modului de aplicare a cadrului normativ și de derulare a programelor/proiectelor din portofoliul ministerului
este o activitate de maximă importanță și necesitate,
în vederea eficientizării activității instituțiilor din domeniul construcțiilor, în acord cu prioritățile Guvernului de reformă în
administrația publică,
având în vedere prevederile Ordonanței de urgență a Guvernului nr. 44/2010 privind trecerea Inspectoratului de Stat în
Construcții — I.S.C. din subordinea Guvernului în subordinea Ministerului Dezvoltării Regionale și Turismului, potrivit căreia
Inspectoratul de Stat în Construcții — I.S.C., organ de specialitate al administrației publice centrale, a trecut din subordinea
Guvernului în subordinea Ministerului Dezvoltării Regionale și Turismului, pentru eficientizarea actului administrativ și reglementarea
unitară a cadrului normativ cu privire la organizarea și conducerea Inspectoratului de Stat în Construcții — I.S.C. cu al altor instituții
similare,
ținând seama de faptul că neadoptarea unei măsuri imediate ar conduce la imposibilitatea organizării corespunzătoare a
activităților specifice, precum și a nerealizării relației de subordonare și exercitare deplină a atribuțiilor legale ale ordonatorului de
credite,
întrucât neadoptarea de măsuri imediate, prin ordonanță de urgență, ar menține situația de fapt ce constă în neîncasarea,
încasarea cu întârziere sau încasarea eronată a sumelor cuvenite bugetului de stat, datorate de investitori,
în considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 63/2001 privind înființarea
Inspectoratului de Stat în Construcții — I.S.C., publicată în
Monitorul Oficial al României, Partea I, nr. 536 din 1 septembrie
2001, aprobată cu modificări prin Legea nr. 707/2001, cu
modificările ulterioare, se modifică după cum urmează:
1. La articolul 1, alineatul (3) va avea următorul cuprins:
ă(3) Inspectoratul de Stat în Construcții — I.S.C. are în
structura sa organizatorică inspectoratele județene în construcții,
unități fără personalitate juridică.”
2. Articolul 3 va avea următorul cuprins:
ăArt. 3. — Sediul Inspectoratului de Stat în Construcții —
I.S.C. poate fi schimbat prin ordin al ministrului dezvoltării
regionale și turismului.”
3. Articolul 5 va avea următorul cuprins:
ăArt. 5. — (1) Conducerea Inspectoratului de Stat în
Construcții — I.S.C. este asigurată de inspectorul general, care
se numește și se revocă din funcție prin ordin al ministrului
dezvoltării regionale și turismului.
(2) Salarizarea inspectorului general se stabilește prin ordin
al ministrului dezvoltării regionale și turismului la nivelul prevăzut
de lege pentru funcția de director general din minister.”

4. La articolul 6, alineatul (4) va avea următorul cuprins:
ă(4) Drepturile salariale ale personalului contractual al
Inspectoratului de Stat în Construcții — I.S.C. se stabilesc
conform reglementărilor legale în vigoare aplicabile personalului
din instituțiile publice finanțate integral de la bugetul de stat.”
5. Articolul 7 va avea următorul cuprins:
ăArt. 7. — (1) Regulamentul de organizare și funcționare a
Inspectoratului de Stat în Construcții — I.S.C. se aprobă prin
ordin al ministrului dezvoltării regionale și turismului, iar
normarea parcului auto și a consumului de carburanți se aprobă,
conform legii, prin hotărâre a Guvernului.
(2) Atribuțiile generale și specifice ale Inspectoratului de Stat
în Construcții — I.S.C. și ale inspectoratelor județene în
construcții, precum și structura organizatorică a Inspectoratului
de Stat în Construcții — I.S.C. se aprobă prin hotărâre a
Guvernului.”
Art. II. — În termen de 30 de zile de la data intrării în vigoare
a prezentei ordonanțe de urgență, Guvernul va adopta
hotărârea prevăzută la art. 7 din Ordonanța Guvernului
nr. 63/2001, aprobată cu modificări prin Legea nr. 707/2001, cu
modificările ulterioare, precum și cu cele aduse prin prezenta
ordonanță de urgență.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul muncii, familiei și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 10 noiembrie 2010.
Nr. 100.

10

MONITORUL OFICIAL AL ROMÂNIEI, PARTEA I, Nr. 770/17.XI.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a minereurilor metalifere
din perimetrul Lăpușnicu Mare — Șopot
Având în vedere:
— Referatul Direcției generale gestionare, evaluare și concesionare resurse/rezerve minerale. Integrare europeană
nr. 302.006 din 3 noiembrie 2010;
— art. 31 lit. b) coroborat cu art. 32 din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare a minereurilor
metalifere din perimetrul Lăpușnicu Mare — Șopot, convenită
prin Licența de concesiune nr. 7.783/2006, încheiată între
Agenția Națională pentru Resurse Minerale, în calitate de
concedent, și Societatea Comercială DACIA MINERALE —

S.R.L. București, în calitate de concesionar, încetează la data
publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți
București, 10 noiembrie 2010.
Nr. 3.

AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de exploatare a resurselor minerale
din zăcământul de argile comune din perimetrul Fântânele, județul Arad,
și perimetrul Ceala I, județul Arad
Având în vedere:
— Referatul Direcției generale inspecție și supraveghere teritorială a activităților miniere și a operațiunilor petroliere
nr. 404.306 din 10 noiembrie 2010;
— art. 31 lit. c) și art. 34 lit. b) din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de exploatare a resurselor
minerale din zăcământul de argile comune din perimetrul
Fântânele, situat pe teritoriul comunei Fântânele, județul Arad,
convenită prin Licența de exploatare nr. 1.684/2000, încheiată
între Agenția Națională pentru Resurse Minerale, în calitate de
concedent, și Societatea Comercială TISZA-MUREȘ — S.A., cu
sediul în comuna Fântânele, județul Arad, în calitate de
concesionar, încetează la data publicării prezentei decizii.

Art. 2. — Concesiunea minieră de exploatare a resurselor
minerale din zăcământul de argile comune din perimetrul
Ceala I, situat pe teritoriul comunei Fântânele, județul Arad,
convenită prin Licența de exploatare nr. 1.685/2000, încheiată
între Agenția Națională pentru Resurse Minerale, în calitate de
concedent, și Societatea Comercială TISZA-MUREȘ — S.A., cu
sediul în comuna Fântânele, județul Arad, în calitate de
concesionar, încetează la data publicării prezentei decizii.
Art. 3. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți
București, 11 noiembrie 2010.
Nr. 4.

MONITORUL OFICIAL AL ROMÂNIEI, PARTEA I, Nr. 770/17.XI.2010

11

MINISTERUL AGRICULTURII ȘI DEZVOLTĂRII RURALE

ORDIN
pentru aprobarea conținutului minim al protocolului de transmitere, fără plată, a infrastructurii
de îmbunătățiri funciare aparținând domeniului privat al statului, aflată în administrarea
Administrației Naționale a Îmbunătățirilor Funciare ori în administrarea sau în folosința societăților
comerciale, stațiunilor și institutelor de cercetare și producție agricolă, unităților de învățământ
agricol, situată pe teritoriul organizației, în proprietatea acelei organizații, și a conținutului minim
al protocolului de transmitere a infrastructurii de îmbunătățiri funciare din domeniul public al
statului, alta decât cea de irigații, cu excepția celei principale sau a celei de prim ordin,
situată pe teritoriul unei organizații, ori de transmitere a infrastructurii de îmbunătățiri funciare
din domeniul public al statului din cadrul unei părți autonome funcțional dintr-o amenajare
sau a unei întregi amenajări de îmbunătățiri funciare aflate în proprietatea publică a statului
ori a unităților administrativ-teritoriale, situată pe teritoriul unei federații,
în folosința gratuită a acelei organizații sau federații
Văzând Referatul de aprobare nr. 91.540 din 16 septembrie 2010 al Direcției generale politici agricole,
având în vedere prevederile art. 73 alin. (2), ale art. 75 alin. (2) și ale art. 76 alin. (3) din Normele metodologice de aplicare
a Legii îmbunătățirilor funciare nr. 138/2004, aprobate prin Hotărârea Guvernului nr. 1.872/2005, cu modificările ulterioare,
în temeiul prevederilor art. 7 alin. (5) din Hotărârea Guvernului nr. 725/2010 privind reorganizarea și funcționarea
Ministerului Agriculturii și Dezvoltării Rurale, precum și a unor structuri aflate în subordinea acestuia,
ministrul agriculturii și dezvoltării rurale emite următorul ordin:
Art. 1. — (1) Se aprobă conținutul minim al protocolului de
transmitere, fără plată, a infrastructurii de îmbunătățiri funciare
aparținând domeniului privat al statului, aflată în administrarea
Administrației Naționale a Îmbunătățirilor Funciare ori în
administrarea sau în folosința societăților comerciale, stațiunilor
și institutelor de cercetare și producție agricolă, unităților de
învățământ agricol, situată pe teritoriul organizației, în
proprietatea acelei organizații, prevăzut în anexa nr. 1, care face
parte integrantă din prezentul ordin.
(2) Se aprobă conținutul minim al protocolului de transmitere
a infrastructurii de îmbunătățiri funciare din domeniul public al
statului, alta decât cea de irigații, cu excepția celei principale
sau a celei de prim ordin, situată pe teritoriul unei organizații, ori
de transmitere a infrastructurii de îmbunătățiri funciare din
domeniul public al statului din cadrul unei părți autonome
funcțional dintr-o amenajare sau a unei întregi amenajări de
îmbunătățiri funciare aflate în proprietatea publică a statului ori
a unităților administrativ-teritoriale, situată pe teritoriul unei
federații, în folosința gratuită a acelei organizații sau federații,
prevăzut în anexa nr. 2, care face parte integrantă din prezentul
ordin.
Art. 2. — Predarea-primirea efectivă a infrastructurii de
îmbunătățiri funciare prevăzute în anexele nr. 1—2 se face pe
bază de proces-verbal încheiat între părți. Procesul-verbal,
semnat și ștampilat de părți și înregistrat legal, se transmite
Oficiului de reglementare al organizațiilor de îmbunătățiri
funciare în termen de 30 de zile lucrătoare de la data aprobării
prin ordin a protocolului de transmitere a infrastructurii de
îmbunătățiri funciare. Prelungirea termenului menționat mai sus
se poate face cu aprobarea secretarului de stat coordonator al
structurii de îmbunătățiri funciare din Ministerul Agriculturii și
Dezvoltării Rurale.

Art. 3. — Administrația Națională a Îmbunătățirilor Funciare,
societățile comerciale, stațiunile și institutele de cercetare și
producție agricolă, unitățile de învățământ agricol, precum și
celelalte instituții publice care dețin în administrare sau în
folosință infrastructură de îmbunătățiri funciare aparținând
domeniului public sau privat al statului, situată pe teritoriul unei
organizații de îmbunătățiri funciare sau al unei federații de
organizații de îmbunătățiri funciare, organizațiile de îmbunătățiri
funciare, federațiile de organizații de îmbunătățiri funciare și
direcțiile implicate din Ministerul Agriculturii și Dezvoltării Rurale
vor duce la îndeplinire prevederile prezentului ordin.
Art. 4. — Ordinul ministrului agriculturii, pădurilor și
dezvoltării rurale nr. 272/2006 pentru aprobarea conținutului
minim al protocolului de transmitere, fără plată, a infrastructurii
de îmbunătățiri funciare aparținând domeniului privat al statului,
aflată în administrarea Administrației ori în administrarea sau în
folosința societăților comerciale, stațiunilor și institutelor de
cercetare și producție agricolă, unităților de învățământ agricol,
situată pe teritoriul organizației, în proprietatea acelei organizații
și a conținutului minim al protocolului de transmitere a
infrastructurii de îmbunătățiri funciare din domeniul public al
statului, alta decât cea de irigații, cu excepția celei principale
sau a celei de prim ordin, situată pe teritoriul unei organizații, ori
de transmitere a infrastructurii de îmbunătățiri funciare din
domeniul public al statului din cadrul unei părți autonome
funcțional dintr-o amenajare sau a unei întregi amenajări de
îmbunătățiri funciare aflate în proprietatea publică a statului ori
a unităților administrativ-teritoriale, situată pe teritoriul unei
federații, în folosința gratuită a acelei organizații sau federații,
publicat în Monitorul Oficial al României, Partea I, nr. 375 din
2 mai 2006, se abrogă.
Art. 5. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Valeriu Tabără
București, 19 octombrie 2010.
Nr. 231.

12

MONITORUL OFICIAL AL ROMÂNIEI, PARTEA I, Nr. 770/17.XI.2010
ANEXA Nr. 1

P R O T O C O L*)

de transmitere, fără plată, a infrastructurii de îmbunătățiri funciare
aparținând domeniului privat al statului, aflată în administrarea/folosința .........................,
în proprietatea Organizației de îmbunătățiri funciare .................., județul ......................,
situată pe teritoriul acestei organizații, încheiat la data de ..................
1. Preambul
În temeiul prevederilor:
— art. 27 alin. (1) din Legea îmbunătățirilor funciare nr. 138/2004, republicată, cu completările
ulterioare;
— art. 73 alin. (1) și art. 76 alin. (3) din Normele metodologice de aplicare a Legii îmbunătățirilor
funciare nr. 138/2004, aprobate prin Hotărârea Guvernului nr. 1.872/2005, cu modificările ulterioare;
— art. 5 alin. (2) din Legea nr. 213/1998 privind proprietatea publică și regimul juridic al acesteia,
cu modificările și completările ulterioare,
având în vedere Hotărârea adunării constitutive/generale a Organizației ............ nr. ....... din data de
........... și Decizia consiliului de administrație/organului ierarhic superior al predătorului ................. nr. .........
din data de ................,
se încheie prezentul protocol de transmitere a dreptului de proprietate asupra infrastructurii
de ........... din domeniul privat al statului, în condițiile menționate mai jos.
2. Părțile
Acordul de transmitere a proprietății se realizează între:
— Administrația Națională a Îmbunătățirilor Funciare/societatea comercială/stațiunea/institutul de
cercetare și producție agricolă/unitatea de învățământ agricol/instituția publică .................., cu sediul
în ...................., județul .........................., reprezentată/reprezentat prin domnul/doamna ............................,
având funcția de ...........................................................................................................................................
(director general, director, administrator, președinte)

și domnul/doamna ..........................................................., având funcția de ..................................................,
(director economic, director financiar, contabil-șef)

nr. de înregistrare fiscală ...................., având contul deschis la .................................................................,
..............................................................................

(trezoreria, banca)

în calitate de predător, și
— Organizația ..................., cu sediul în ............., județul ..........., nr. de înregistrare în Registrul
național al organizațiilor de îmbunătățiri funciare ..............., reprezentată prin domnul/doamna ................,
având funcția de ..............................................................................., și domnul/doamna ..............................,
(președinte, director)

având funcția de contabil, nr. de înregistrare fiscală ......................................................, având contul
deschis la .................................................... , în calitate de primitor.
(trezoreria, banca)

3. Obiectul
Prin prezentul protocol se transmite la cerere, fără plată, în condițiile legii, dreptul de proprietate
asupra infrastructurii de îmbunătățiri funciare din sistemul**) de ..........................................., constituită
din bunuri mobile și imobile înscrise în anexele nr. ..................................la prezentul protocol, care
deservește întregul teritoriu al primitorului, din domeniul privat al statului în proprietatea organizației,
reprezentată prin predător, respectiv prin primitor.
4. Teritoriul organizației
Primitorul își desfășoară activitatea de îmbunătățiri funciare pe teritoriul declarat, în suprafață brută
totală de ...... ha, din care suprafața netă este de ..... ha, situat în amenajarea ............. de pe raza
localităților .............., județul ............., respectiv ploturile ..............., în cazul infrastructurii de irigații, având
următoarele vecinătăți:
— la nord ........................................................;
— la sud ..........................................................;
— la est ...........................................................;
— la vest ........................................................ .
5. Documentele însoțitoare
Predarea-primirea se face pe baza următoarelor documente anexate:
— inventarul fizic și valoric, înregistrat în contabilitate, al infrastructurii de îmbunătățiri funciare din
amenajarea interioară de irigații/amenajarea de desecare și drenaj/lucrările de apărare împotriva
inundațiilor/lucrările de combatere a eroziunii solului, împreună cu obiectele de inventar din dotarea
infrastructurii preluate și, după caz, a instalațiilor și echipamentelor aferente, cu specificarea gradului de
uzură și amortizare și evidențierea distinctă a stării tehnice a acesteia, care se predau în termen de 30 de
zile de la data aprobării prin ordin a protocolului de transmitere a infrastructurii de îmbunătățiri funciare,
prevăzut în anexa nr. ...................;

MONITORUL OFICIAL AL ROMÂNIEI, PARTEA I, Nr. 770/17.XI.2010
— inventarul suprafețelor de teren aferente infrastructurii de îmbunătățiri funciare și zonelor de
protecție***) ale acestei infrastructuri, prevăzut în anexa nr. ...................;
— regulamentul de exploatare și întreținere a infrastructurii amenajărilor de ......................., situate
pe teritoriul primitorului, prevăzut în anexa nr. ...................;
— un plan de situație la scara 1:10.000 sau la o scară convenabilă, prevăzut în anexa nr....................,
care să asigure vizualizarea tuturor detaliilor infrastructurii de îmbunătățiri funciare, și un plan de ansamblu
la scara 1:50.000 sau la o scară convenabilă, prevăzut în anexa nr. ..................., care să asigure o clară
delimitare a teritoriului organizației în cadrul amenajării de îmbunătățiri funciare și al unităților administrativteritoriale.
6. Obligațiile părților
Potrivit prezentului protocol, părților le revin următoarele obligații:
a) pentru predător:
— să predea bunurile al căror drept de proprietate se transmite prin prezentul protocol, potrivit
prevederilor acestui protocol și ale anexelor nr. ..............;
— să mențină în stare de funcționare infrastructura de îmbunătățiri funciare aflată în administrarea
sau în folosința acestuia, astfel încât să nu împiedice în niciun fel utilizarea de către primitor a infrastructurii
transmise prin prezentul protocol;
b) pentru primitor:
— să preia, să gestioneze, să întrețină, să repare și să exploateze în interesul public al tuturor
beneficiarilor deținători de terenuri situate pe teritoriul acestuia infrastructura de îmbunătățiri funciare,
inclusiv suprafețele de teren aferente care includ și zonele de protecție ale acesteia, preluată conform
anexelor nr. .....;
— să mențină infrastructura preluată în stare de funcționare, potrivit prevederilor normelor tehnice
și regulamentului de exploatare și întreținere prevăzut în anexa nr. ....;
— să exploateze infrastructura preluată, cu respectarea prevederilor legislației muncii și de protecție
a muncii, ale normelor tehnice și ale regulamentului de exploatare și întreținere prevăzut în anexa nr. ....;
— să pună la dispoziția predătorului datele necesare întocmirii balanței de apă;
— să permită montarea echipamentelor de măsurare a debitelor și a volumelor de apă și citirea
acestora pentru stabilirea volumelor de apă preluate.
7. Înregistrarea financiar-contabilă a patrimoniului predat-preluat
În baza prezentului protocol, valoarea domeniului privat al statului aflat în administrarea sau în
folosința predătorului se diminuează cu valoarea totală înscrisă în inventarele valorice întocmite conform
prezentului protocol, cu aceeași valoare urmând să se majoreze patrimoniul primitorului.
8. Dispoziții finale
Condițiile predării-primirii infrastructurii de îmbunătățiri funciare care face obiectul prezentului
protocol se pot modifica numai prin acordul scris al ambelor părți.
Forța majoră apără partea care o invocă, în condițiile legii.
Documentele însoțitoare menționate la pct. 5 sunt prevăzute în anexele nr. ............. care fac parte
integrantă din prezentul protocol.
Prezentul protocol s-a întocmit în 3 exemplare, dintre care un exemplar pentru predător, unul pentru
primitor și unul pentru Ministerul Agriculturii și Dezvoltării Rurale, și intră în vigoare la data aprobării lui,
potrivit legii.
Predător****),
..............................

Primitor****),
.....................................

N O T Ă:

Evidența transmiterii infrastructurii de îmbunătățiri funciare, în conformitate cu prevederile prezentului
protocol, va fi asigurată de Ministerul Agriculturii și Dezvoltării Rurale — Oficiul de reglementare a
organizațiilor de îmbunătățiri funciare, precum și de fiecare entitate predătoare și primitoare.

*) Conținutul minim al protocolului nu este limitativ, acesta urmând să fie adaptat în funcție de condițiile concrete ale
predării-primirii infrastructurii de îmbunătățiri funciare situate pe teritoriul organizației de îmbunătățiri funciare primitoare.
**) Sistem de ............. — așa cum este definit în anexa nr. 1 ăÎnțelesul unor termeni în sensul prezentei legi” la Legea
nr. 138/2004, republicată, cu completările ulterioare.
***) Zonele de protecție ale infrastructurii de îmbunătățiri funciare se stabilesc conform prevederilor Ordinului ministrului
agriculturii, pădurilor și dezvoltării rurale nr. 227/2006 privind amplasarea și dimensiunile zonelor de protecție adiacente infrastructurii
de îmbunătățiri funciare, publicat în Monitorul Oficial al României, Partea I, nr. 308 din 5 aprilie 2006.
****) Protocolul va fi semnat și ștampilat de reprezentanții legali ai celui care predă și de reprezentații legali ai celui care
primește.

13

14

MONITORUL OFICIAL AL ROMÂNIEI, PARTEA I, Nr. 770/17.XI.2010
ANEXA Nr. 2

P R O T O C O L*)

de transmitere a infrastructurii de îmbunătățiri funciare aparținând domeniului public al statului,
aflată în administrarea/folosința ................., în folosința gratuită a Organizației de îmbunătățiri
funciare ........./Federației de organizații de îmbunătățiri funciare .............., județul ..................,
situată pe teritoriul acestei organizații/federații, încheiat la data de ....................
1. Preambul
În temeiul prevederilor:
— art. 27 alin. (1) din Legea îmbunătățirilor funciare nr. 138/2004, republicată, cu completările
ulterioare;
— art. 73 alin. (1) și art. 75 alin. (1) și (2) din Normele metodologice de aplicare a Legii îmbunătățirilor
funciare nr. 138/2004, aprobate prin Hotărârea Guvernului nr. 1.872/2005, cu modificările ulterioare;
— art. 17 din Legea nr. 213/1998 privind proprietatea publică și regimul juridic al acesteia, cu
modificările și completările ulterioare,
având în vedere Hotărârea adunării constitutive/generale a Organizației .........../consiliului de
administrație al Federației ......... nr. ...... din data de ........... și Decizia consiliului de administrație/organului
ierarhic superior al predătorului ............ nr. ......... din data de ........................,
se încheie prezentul protocol de transmitere a dreptului de folosință gratuită asupra infrastructurii
de ............. din domeniul public al statului, în condițiile menționate mai jos.
2. Părțile
Acordul de transmitere a folosinței gratuite se realizează între:
— Administrația Națională a Îmbunătățirilor Funciare/societatea comercială/stațiunea/institutul de
cercetare și producție agricolă/unitatea de învățământ agricol/instituția publică ........................, cu sediul
în ....................., județul ...................., reprezentată/reprezentat prin domnul/doamna ...........................,
având funcția de ......................................................................, și domnul/doamna ...................................,
(director general, director, administrator, președinte)

având funcția de ................................................................................, nr. de înregistrare fiscală ..................,
(director economic, director financiar, contabil-șef)

având contul deschis la .........................................., în calitate de predător, și
(trezoreria, banca)

— Organizația/Federația ................., cu sediul în .........., județul ........, nr. de înregistrare în Registrul
național al organizațiilor de îmbunătățiri funciare .........., reprezentată prin domnul/doamna ................,
având funcția de ................................................, și domnul/doamna ..................., având funcția de contabil,
(președinte, director)

nr. de înregistrare fiscală ................, având contul deschis la ................................, în calitate de primitor.
(trezoreria, banca)

3. Obiectul
Prin prezentul protocol se transmite pentru o perioadă de .................ani, la cerere, în condițiile legii,
dreptul de folosință gratuită asupra infrastructurii de îmbunătățiri funciare din amenajarea**) de
..............................................., constituită din bunuri mobile și imobile înscrise în anexele nr. ..............., care
deservește întregul teritoriu al primitorului, din domeniul public al statului în folosința gratuită a
organizației/federației, reprezentată prin predător, respectiv prin primitor.
În cazul amenajărilor de irigații, când infrastructura de îmbunătățiri funciare aparținând domeniului
privat al statului, situată pe teritoriul unei federații, nu a fost preluată în proprietate de o organizație, aceasta
se transmite în folosința federației până la constituirea unei organizații de îmbunătățiri funciare căreia i se
va transmite proprietatea asupra acesteia de către reprezentantul statului.
4. Teritoriul organizației/federației
Primitorul își desfășoară activitatea de îmbunătățiri funciare pe teritoriul declarat, în suprafață brută
totală de........ ha, din care suprafața netă este de ..... ha, situat în amenajarea ............. de pe raza
localităților ................, județul .........., respectiv ploturile ................, în cazul infrastructurii de irigații, având
următoarele vecinătăți:
— la nord ........................................................;
— la sud ..........................................................;
— la est ...........................................................;
— la vest ........................................................ .
5. Documentele însoțitoare
Predarea-primirea se face pe baza următoarelor documente anexate:
— inventarul fizic și valoric, înregistrat în contabilitate, al infrastructurii de îmbunătățiri funciare din
amenajarea de irigații/amenajarea de desecare și drenaj/lucrările de apărare împotriva inundațiilor/lucrările
de combatere a eroziunii solului, împreună cu obiectele de inventar din dotarea infrastructurii preluate și,
după caz, a instalațiilor și echipamentelor aferente, cu specificarea gradului de uzură și amortizare și
evidențierea distinctă a stării tehnice a acesteia, care se predau în termen de 30 de zile de la data semnării
protocolului;

MONITORUL OFICIAL AL ROMÂNIEI, PARTEA I, Nr. 770/17.XI.2010
— inventarul suprafețelor de teren aferente infrastructurii de îmbunătățiri funciare și zonelor de
protecție***) ale acestei infrastructuri;
— regulamentul de exploatare și întreținere a infrastructurii amenajărilor de ..................., situate pe
teritoriul primitorului;
— un plan de situație la scara 1:10.000 sau la o scară convenabilă, care să asigure vizualizarea
tuturor detaliilor infrastructurii de îmbunătățiri funciare, și un plan de ansamblu la scara 1:50.000 sau la o
scară convenabilă, care să asigure o clară delimitare a teritoriului organizației în cadrul amenajării de
îmbunătățiri funciare.
6. Obligațiile părților
Potrivit prezentului protocol, părților le revin următoarele obligații:
a) pentru predător:
— să predea bunurile al căror drept de folosință gratuită se transmite prin prezentul protocol, potrivit
prevederilor acestuia și anexelor;
— să mențină în stare de funcționare infrastructura de îmbunătățiri funciare aflată în administrarea
sau în folosința acestuia, astfel încât să nu împiedice în niciun fel utilizarea de către primitor a infrastructurii
transmise prin prezentul protocol;
b) pentru primitor:
— să preia, să gestioneze, să întrețină, să repare și să exploateze în interesul public al tuturor
beneficiarilor deținători de terenuri situate pe teritoriul acestuia infrastructura de îmbunătățiri funciare,
inclusiv suprafețele de teren aferente care includ și zonele de protecție ale acesteia, preluată conform
anexelor nr. .....;
— să mențină infrastructura preluată în stare de funcționare, potrivit prevederilor normelor tehnice
și regulamentului de exploatare și întreținere prevăzut în anexa nr. ....;
— să exploateze infrastructura preluată, cu respectarea prevederilor legislației muncii și de protecție
a muncii, ale normelor tehnice și ale regulamentului de exploatare și întreținere prevăzut în anexa nr. ....;
— să pună la dispoziția predătorului datele necesare întocmirii balanței de apă sau altor situații
statistice necesare bunei funcționări a amenajării;
— să permită montarea echipamentelor de măsurare a debitelor și a volumelor de apă și citirea
acestora pentru stabilirea volumelor de apă preluate, în cazul infrastructurii de îmbunătățiri funciare
aparținând domeniului privat al statului din amenajările de irigații.
7. Dispoziții finale
Condițiile predării-primirii infrastructurii de îmbunătățiri funciare care face obiectul prezentului
protocol se pot modifica numai prin acordul scris al ambelor părți.
Forța majoră apără de răspundere partea care o invocă, în condițiile legii.
Documentele însoțitoare menționate la pct. 5 sunt prevăzute în anexele nr. ............, care fac parte
integrantă din prezentul protocol.
Prezentul protocol s-a întocmit în 3 exemplare, dintre care un exemplar pentru predător, unul pentru
primitor și unul pentru Ministerul Agriculturii și Dezvoltării Rurale, și intră în vigoare la data aprobării lui,
potrivit legii.
Predător****),

Primitor****),
.....................................

N O T Ă:

Evidența transmiterii infrastructurii de îmbunătățiri funciare, în conformitate cu prevederile prezentului
protocol, va fi asigurată de Ministerul Agriculturii și Dezvoltării Rurale — Oficiul de reglementare a
organizațiilor de îmbunătățiri funciare, precum și de fiecare entitate predătoare și primitoare.

*) Conținutul minim al protocolului nu este limitativ, acesta urmând să fie adaptat în funcție de condițiile concrete ale predăriiprimirii infrastructurii de îmbunătățiri funciare situate pe teritoriul organizației/federației de îmbunătățiri funciare primitoare.
**) Amenajare de ............. — așa cum este definită în anexa nr. 1 ăÎnțelesul unor termeni în sensul prezentei legi” la Legea
nr. 138/2004, republicată, cu completările ulterioare.
***) Zonele de protecție ale infrastructurii de îmbunătățiri funciare se stabilesc conform prevederilor Ordinului ministrului
agriculturii, pădurilor și dezvoltării rurale nr. 227/2006 privind amplasarea și dimensiunile zonelor de protecție adiacente infrastructurii
de îmbunătățiri funciare, publicat în Monitorul Oficial al României, Partea I, nr. 308 din 5 aprilie 2006.
****) Protocolul va fi semnat și ștampilat de reprezentanții legali ai celui care predă și de reprezentanții legali ai celui care
primește.

15

16

MONITORUL OFICIAL AL ROMÂNIEI, PARTEA I, Nr. 770/17.XI.2010

MINISTERUL MEDIULUI ȘI PĂDURILOR

ORDIN
pentru aprobarea unor derogări de la dispozițiile Ghidului de finanțare a Programului de stimulare
a înnoirii Parcului auto național, aprobat prin Ordinul ministrului mediului, interimar, nr. 1.683/2009
Luând în considerare Referatul de aprobare nr. 94.008 din 10 noiembrie 2010 al Administrației Fondului pentru Mediu,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor, cu modificările și completările ulterioare,
ministrul mediului și pădurilor emite următorul ordin:
Art. 1. — Se aprobă următoarele derogări de la dispozițiile
Ghidului de finanțare a Programului de stimulare a înnoirii
Parcului auto național, aprobat prin Ordinul ministrului mediului,
interimar, nr. 1.683/2009, publicat în Monitorul Oficial al
României, Partea I, nr. 921 din 29 decembrie 2009, cu
modificările și completările ulterioare:
a) prin derogare de la dispozițiile art. 7 alin. (4), utilizarea
tichetului valoric se face până la data de 31 ianuarie 2011
inclusiv;
b) prin derogare de la dispozițiile art. 14 alin. (4), contractul
este valabil până la data de 28 februarie 2011, iar suma rămasă
neutilizată la această dată se consideră anulată și rămâne la
dispoziția Autorității;
c) prin derogare de la dispozițiile art. 16 alin. (6), ultima
cerere de decontare din cadrul programului se poate depune cel

mai târziu la data de 4 februarie 2011, iar decontarea se
efectuează până la data de 28 februarie 2011;
d) prin derogare de la dispozițiile art. 19 alin. (9) și ale art. 27
alin. (9), în cazul în care achiziționarea autovehiculului nou nu se
realizează din culpa exclusivă a producătorului validat, acesta
are obligația de a oferi proprietarului înscris, în maximum 90 de
zile după data de 28 februarie 2011, posibilitatea achiziționării
unui autovehicul nou, din al cărui preț se va scădea
contravaloarea tichetului valoric/tichetelor valorice.
Art. 2. — Derogările prevăzute la art. 1 se aplică exclusiv
Programului de stimulare a înnoirii Parcului auto național inițiat
în anul 2010.
Art. 3. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 15 noiembrie 2010.
Nr. 1.936.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 770/17.XI.2010 conține 16 pagini.

Prețul: 3,20 lei

&JUYDGY|447561]
ISSN 1453—4495

