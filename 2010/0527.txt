Anul 178 (XXII) — Nr. 527

PARTEA I

LEGI, DECRETE, HOTĂRÂRI ȘI ALTE ACTE

Miercuri, 28 iulie 2010

SUMAR

Nr.

Pagina

199.

DECIZII ALE CURȚII CONSTITUȚIONALE
Decizia nr. 984 din 8 iulie 2010 referitoare la excepția de
neconstituționalitate a prevederilor art. 7 alin. (1) din
Ordonanța de urgență a Guvernului nr. 168/2001
privind punerea în valoare a construcțiilor zootehnice
dezafectate, destinate creșterii, îngrășării și exploatării
animalelor, precum și a fabricilor de nutrețuri
combinate dezafectate și a celor ale art. 10 din
Hotărârea Guvernului nr. 216/2002 pentru aprobarea
Normelor metodologice de aplicare a prevederilor
Ordonanței de urgență a Guvernului nr. 168/2001 ....

Nr.

200.

201.

2–3

202.

HOTĂRÂRI ALE GUVERNULUI ROMÂNIEI
735.

— Hotărâre pentru recalcularea pensiilor stabilite
potrivit legislației privind pensiile militare de stat, a
pensiilor de stat ale polițiștilor și ale funcționarilor
publici cu statut special din sistemul administrației
penitenciarelor, conform Legii nr. 119/2010 privind
stabilirea unor măsuri în domeniul pensiilor ..............

203.
4–6

DECIZII ALE PRIMULUI-MINISTRU
196.

— Decizie privind încetarea, prin acordul părților, a
raportului de serviciu al domnului Didilescu SilviuGeorge, inspector guvernamental în cadrul Secretariatului
General al Guvernului ................................................

7

197.

— Decizie privind constatarea încetării de drept a
raportului de serviciu al doamnei Mihaela Arteni,
secretar general al Ministerului Muncii, Familiei și
Protecției Sociale........................................................

7

198.

— Decizie privind stabilirea atribuțiilor domnului Nistor
Mircea, inspector guvernamental în cadrul Secretariatului
General al Guvernului ................................................

8

Pagina
— Decizie privind constatarea încetării de drept a
raportului de serviciu al domnului Cupșan-Cătălin
Vasile, inspector guvernamental în cadrul Secretariatului
General al Guvernului ................................................
— Decizie pentru eliberarea domnului Merschi Anton
din funcția publică de secretar general adjunct al
Ministerului Apărării Naționale....................................
— Decizie privind constatarea suspendării de drept a
raportului de serviciu al doamnei Szabo Claudia Ioana,
inspector guvernamental în cadrul Secretariatului
General al Guvernului ................................................
— Decizie privind transferul, la cerere, al domnului
Fudulaiche Mircea din funcția publică de inspector
guvernamental în cadrul Secretariatului General al
Guvernului în funcția publică de secretar al
municipiului Brăila, în cadrul Primăriei Municipiului
Brăila ..........................................................................
— Decizie privind exercitarea, cu caracter temporar, a
funcției publice de secretar general adjunct al
Ministerului Comunicațiilor și Societății Informaționale
de către domnul Ionuț Cristian Negrescu ..................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
614. — Ordin al ministrului muncii, familiei și protecției
sociale pentru aprobarea Procedurii de restructurare
și reorganizare la nivelul Ministerului Muncii, Familiei și
Protecției Sociale........................................................
2.221. — Ordin al președintelui Agenției Naționale de
Administrare Fiscală privind modificarea anexei nr. 1 la
Ordinul președintelui Agenției Naționale de
Administrare Fiscală nr. 2.101/2010 pentru aprobarea
Procedurii de organizare și funcționare a Registrului
operatorilor intracomunitari, precum și pentru
aprobarea modelului și conținutului unor formulare........

8

9

9

10

10

11–14

15

2

MONITORUL OFICIAL AL ROMÂNIEI, PARTEA I, Nr. 527/28.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 984
din 8 iulie 2010

referitoare la excepția de neconstituționalitate a prevederilor art. 7 alin. (1) din Ordonanța
de urgență a Guvernului nr. 168/2001 privind punerea în valoare a construcțiilor zootehnice
dezafectate, destinate creșterii, îngrășării și exploatării animalelor, precum și a fabricilor
de nutrețuri combinate dezafectate și a celor ale art. 10 din Hotărârea Guvernului nr. 216/2002
pentru aprobarea Normelor metodologice de aplicare a prevederilor Ordonanței de urgență
a Guvernului nr. 168/2001
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a prevederilor art. 7 alin. (1) din Ordonanța de urgență a
Guvernului nr. 168/2001 privind punerea în valoare a
construcțiilor zootehnice dezafectate, destinate creșterii,
îngrășării și exploatării animalelor, precum și a fabricilor de
nutrețuri combinate dezafectate și a celor ale art. 10 din
Hotărârea Guvernului nr. 216/2002 pentru aprobarea Normelor
metodologice de aplicare a prevederilor Ordonanței de urgență
a Guvernului nr. 168/2001, excepție ridicată de comuna
Lăcusteni, prin primar, și Consiliul Local al Comunei Lăcusteni
în Dosarul nr. 548/185/2008 al Judecătoriei Bălcești.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de admitere a excepției de neconstituționalitate a
prevederilor art. 7 alin. (1) din Ordonanța de urgență a
Guvernului nr. 168/2001. În acest sens, arată că reglementarea
criticată, prin privarea proprietarului de dreptul de dispoziție
asupra bunului, contravine normelor constituționale ale art. 44
alin. (1) și (3) și celor ale art. 136 alin. (5).
În ceea ce privește excepția de neconstituționalitate a
prevederilor art. 10 din Hotărârea Guvernului nr. 216/2002,
având în vedere art. 29 alin. (1) din Legea nr. 47/1992, pune
concluzii de respingere ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2009, pronunțată în Dosarul
nr. 548/185/2008, Judecătoria Bălcești a sesizat Curtea
Constituțională cu excepția de neconstituționalitate a
prevederilor art. 7 alin. (1) din Ordonanța de urgență a
Guvernului nr. 168/2001 privind punerea în valoare a
construcțiilor zootehnice dezafectate, destinate creșterii,
îngrășării și exploatării animalelor, precum și a fabricilor de
nutrețuri combinate dezafectate și a celor ale art. 10 din
Hotărârea Guvernului nr. 216/2002 pentru aprobarea
Normelor metodologice de aplicare a prevederilor
Ordonanței de urgență a Guvernului nr. 168/2001, excepție
ridicată de comuna Lăcusteni, prin primar, și Consiliul Local al

Comunei Lăcusteni într-o cauză având ca obiect răspundere
contractuală.
În motivarea excepției de neconstituționalitate autorii
acesteia susțin că, potrivit prevederilor art. 7 alin. (1) din
Ordonanța de urgență a Guvernului nr. 168/2001, ar fi obligați să
vândă bunurile ce au făcut obiect al contractului de atribuire în
folosință gratuită, încheiat în temeiul actului normativ mai sus
menționat, către persoana cu care a fost încheiat acest contract.
Din acest motiv, apreciază că nu își pot exercita liber atributul
dispoziției asupra bunurilor proprietate privată, ceea ce aduce
atingere principiilor constituționale ale garantării proprietății
private și inviolabilității acesteia.
Judecătoria Bălcești apreciază că excepția de
neconstituționalitate este inadmisibilă, întrucât aspectele
invocate de autorii excepției vizează interpretarea personală pe
care aceștia o dau textelor de lege criticate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (1) din Ordonanța de urgență a
Guvernului nr. 168/2001 privind punerea în valoare a
construcțiilor zootehnice dezafectate, destinate creșterii,
îngrășării și exploatării animalelor, precum și a fabricilor de
nutrețuri combinate dezafectate, publicată în Monitorul Oficial al
României, Partea I, nr. 823 din 20 decembrie 2001, și
prevederile art. 10 din Hotărârea Guvernului nr. 216/2002 pentru
aprobarea Normelor metodologice de aplicare a prevederilor
Ordonanței de urgență a Guvernului nr. 168/2001, hotărâre
publicată în Monitorul Oficial al României, Partea I, nr. 178 din
14 martie 2002.
Ulterior sesizării Curții Constituționale, prevederile art. 7
alin. (1) din Ordonanța de urgență a Guvernului nr. 168/2001 au
fost modificate prin articolul unic pct. 1 din Legea nr. 23/2010
pentru modificarea și completarea art. 7 din Ordonanța de
urgență a Guvernului nr. 168/2001 privind punerea în valoare a
construcțiilor zootehnice dezafectate, destinate creșterii,

MONITORUL OFICIAL AL ROMÂNIEI, PARTEA I, Nr. 527/28.VII.2010
îngrășării și exploatării animalelor, precum și a fabricilor de
nutrețuri combinate dezafectate, lege publicată în Monitorul
Oficial al României, Partea I, nr. 143 din 4 martie 2010, având
următorul conținut:
ă(1) La expirarea termenului de maximum 5 ani prevăzut în
contractul de atribuire în folosință gratuită, fabrica de nutrețuri
combinate, construcția zootehnică, terenul de sub acestea și
incintele aferente se vând persoanelor prevăzute la art. 2 lit. c),
care le-au avut în folosință gratuită, potrivit prevederilor
prezentei ordonanțe de urgență, la un preț echivalent cu 10%
din valoarea contabilă a acestora la momentul atribuirii în
folosință gratuită, stabilită potrivit normelor metodologice.”
Autorii excepției susțin că textele de lege criticate contravin
dispozițiilor constituționale ale art. 44 alin. (1) și (3) referitoare la
dreptul de proprietate privată și ale art. 136 alin. (5) potrivit
cărora proprietatea privată este inviolabilă, în condițiile legii
organice.
1. Examinând excepția de neconstituționalitate, Curtea
constată că asupra prevederilor art. 7 alin. (1) din Ordonanța de
urgență a Guvernului nr. 168/2001, înainte de modificarea
acestora, instanța de contencios constituțional s-a mai
pronunțat, de exemplu prin Decizia nr. 1.298 din 13 octombrie
2009, publicată în Monitorul Oficial al României, Partea I, nr. 788
din 19 noiembrie 2009, Decizia nr. 838 din 8 iulie 2008, publicată
în Monitorul Oficial al României, Partea I, nr. 573 din 29 iulie
2008, sau prin Decizia nr. 817 din 3 iulie 2008, publicată în
Monitorul Oficial al României, Partea I, nr. 574 din 30 iulie 2008.
Cu acele prilejuri, Curtea a reținut că textul de lege criticat
instituia posibilitatea consiliilor locale de a opta, la expirarea
termenului prevăzut în contractul de atribuire în folosință gratuită
sau după efectuarea investițiilor prevăzute în acest contract,
pentru vânzarea bunurilor aflate în proprietatea privată a
unităților administrativ-teritoriale către asociațiile de crescători
de animale, cu sau fără personalitate juridică, sau către
crescătorii de animale, persoane fizice ori juridice. Astfel, Curtea
a constatat că prevederile legale criticate, în acea formă, nu
îngrădeau prerogativa dispoziției dreptului de proprietate,
înstrăinarea bunurilor fiind subsecventă manifestării neechivoce
a intenției titularului dreptului de a le vinde.
În prezent însă, ca urmare a modificării textului de lege
criticat, Curtea constată că legiuitorul privează proprietarul, în
speță consiliul local, de dreptul de dispoziție asupra bunului,
instituind astfel pentru unitățile administrativ-teritoriale obligația
de a înstrăina către persoanele prevăzute la art. 2 lit. c) din
Ordonanța de urgență a Guvernului nr. 168/2001 imobilele pe
care acestea le-au avut în folosință gratuită, respectiv ăfabrica de

3

nutrețuri combinate, construcția zootehnică, terenul de sub
acestea și incintele aferente”, la un preț echivalent cu 10% din
valoarea contabilă a acestora la momentul atribuirii în folosință
gratuită, stabilită potrivit normelor metodologice.
Curtea reține că situații asemănătoare au mai fost supuse
analizei Curții Constituționale cu prilejul soluționării excepției de
neconstituționalitate a prevederilor Ordonanței de urgență a
Guvernului nr. 110/2005 privind vânzarea spațiilor proprietate
privată a statului sau a unităților administrativ-teritoriale, cu
destinația de cabinete medicale, precum și a spațiilor în care se
desfășoară activități conexe actului medical sau a excepției de
neconstituționalitate a prevederilor art. 3 alin. (2) și art. 4 alin. (1)
teza întâi din Legea nr. 90/2003 privind vânzarea spațiilor aflate
în proprietatea privată a statului sau a unităților administrativteritoriale, destinate sediilor partidelor politice.
Astfel, prin Decizia nr. 870 din 9 octombrie 2007, publicată în
Monitorul Oficial al României, Partea I, nr. 701 din 17 octombrie
2007, și Decizia nr. 570 din 29 aprilie 2010, publicată în
Monitorul Oficial al României, Partea I, nr. 430 din 28 iunie 2010,
Curtea a statuat că, ăprin înlăturarea posibilității autorităților
publice locale de a dispune în mod liber de bunurile aflate în
proprietatea privată a unităților administrativ-teritoriale, în sensul
de a opta sau nu pentru vânzarea acestora, se încalcă în mod
vădit dreptul unităților administrativ-teritoriale de exercitare a
prerogativei dispoziției, ca atribut ce ține de esența dreptului de
proprietate”.
Ca urmare, prin aceste decizii Curtea a constatat că a fost
adusă atingere dispozițiilor constituționale cuprinse în art. 44
alin. (1) și (3), precum și dispozițiilor art. 1 din Primul Protocol
adițional la Convenția pentru apărarea drepturilor omului și a
libertăților fundamentale.
Pentru identitate de rațiuni, cele statuate în deciziile mai sus
amintite sunt valabile și în prezenta cauză și, astfel, Curtea
constată că prevederile art. 7 alin. (1) din Ordonanța de urgență
a Guvernului nr. 168/2001 sunt neconstituționale.
2. În ceea ce privește excepția de neconstituționalitate a
prevederilor art. 10 din Hotărârea Guvernului nr. 216/2002
pentru aprobarea Normelor metodologice de aplicare a
prevederilor Ordonanței de urgență a Guvernului nr. 168/2001,
aceasta este inadmisibilă, deoarece, potrivit prevederilor art. 146
lit. d) din Constituție și ale art. 29 alin. (1) din Legea nr. 47/1992,
ăCurtea Constituțională decide asupra excepțiilor [...] privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare”, astfel încât o
hotărâre a Guvernului nu poate forma obiectul controlului de
constituționalitate.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Admite excepția de neconstituționalitate a prevederilor art. 7 alin. (1) din Ordonanța de urgență a Guvernului nr. 168/2001
privind punerea în valoare a construcțiilor zootehnice dezafectate, destinate creșterii, îngrășării și exploatării animalelor, precum
și a fabricilor de nutrețuri combinate dezafectate, excepție ridicată de comuna Lăcusteni, prin primar, și Consiliul Local al Comunei
Lăcusteni în Dosarul nr. 548/185/2008 al Judecătoriei Bălcești.
2. Respinge, ca fiind inadmisibilă, excepția de neconstituționalitate a prevederilor art. 10 din Hotărârea Guvernului
nr. 216/2002 pentru aprobarea Normelor metodologice de aplicare a prevederilor Ordonanței de urgență a Guvernului nr. 168/2001,
excepție ridicată de aceiași autori în același dosar.
Definitivă și general obligatorie.
Decizia se comunică celor două Camere ale Parlamentului și Guvernului.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 527/28.VII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru recalcularea pensiilor stabilite potrivit legislației privind pensiile militare de stat,
a pensiilor de stat ale polițiștilor și ale funcționarilor publici cu statut special
din sistemul administrației penitenciarelor, conform Legii nr. 119/2010
privind stabilirea unor măsuri în domeniul pensiilor
Având în vedere prevederile art. 3 alin. (3) din Legea nr. 119/2010 privind stabilirea unor măsuri în domeniul pensiilor,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Pensiile prevăzute la art. 1 lit. a) și b) din Legea
nr. 119/2010 privind stabilirea unor măsuri în domeniul pensiilor,
cuvenite sau aflate în plată, se recalculează conform
algoritmului de calcul utilizat de Legea nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare, într-o perioadă de 5 luni de
la data intrării în vigoare a prezentei hotărâri.
Art. 2. — (1) Recalcularea pensiilor prevăzute la art. 1 se
realizează prin determinarea stagiilor de cotizare și punctajelor
medii anuale, pe baza veniturilor realizate lunar de către
beneficiari și stabilirea cuantumului fiecărei pensii.
(2) Documentele doveditoare necesare stabilirii punctajelor
medii anuale în vederea recalculării pensiilor sunt prevăzute în
anexele nr. 1a, 1b și 2.
(3) Pentru perioadele în care beneficiarii și-au desfășurat
activitatea în Ministerul Apărării Naționale, documentele
doveditoare se solicită de către aceștia prin centrele militare
județene/zonale/de sector sau prin unitățile militare din care au
făcut parte, după caz.
(4) Pentru perioadele în care beneficiarii și-au desfășurat
activitatea în celelalte instituții din sistemul național de apărare,
ordine publică și siguranță națională, precum și din sistemul
administrației penitenciarelor, documentele doveditoare se
solicită de către aceștia de la ultima unitate din care au făcut
parte sau de la structura de resurse umane a inspectoratelor
generale/similare, în situația în care aceste unități au fost
desființate.
(5) Pentru personalul trimis în misiune permanentă în
străinătate sau, după caz, pentru îndeplinirea unor misiuni cu
caracter temporar, la determinarea punctajului mediu anual se
vor lua în calcul veniturile corespunzătoare funcției pe care
acesta a fost încadrat în țară.
(6) Documentele doveditoare obținute în condițiile alin. (3)
și (4) se depun de către beneficiari la structurile de pensii din
Ministerul Apărării Naționale, Ministerul Administrației și
Internelor, precum și Serviciul Român de Informații de la care
primesc drepturile de pensie.
(7) Recalcularea prevăzută la alin. (1) se efectuează în
ordinea înregistrării documentelor doveditoare la structurile de
pensii, iar în lipsa acestora, începând cu cele mai vechi dosare
aflate în plată, în funcție de anul și luna deschiderii dreptului la
pensie.
Art. 3. — La determinarea cuantumului pensiei recalculate
se folosește valoarea punctului de pensie valabil la data
încheierii procesului de recalculare.
Art. 4. — (1) Stagiul de cotizare reprezintă vechimea în
serviciu și, după caz, vechimea în muncă prevăzută de legislația
în vigoare la data deschiderii dreptului la pensia de care
persoana beneficiază sau care i se cuvine, la data începerii
procesului de recalculare, potrivit prevederilor art. 8—10 din
Legea nr. 119/2010.
(2) Stagiul complet de cotizare utilizat la determinarea
punctajului mediu anual pentru pensiile prevăzute la art. 1 lit. a)
și b) din Legea nr. 119/2010 va fi de 20 de ani atât pentru femei,
cât și pentru bărbați.

Art. 5. — Pentru recalcularea pensiilor prevăzute la art. 1
lit. a) și b) din Legea nr. 119/2010 se consideră a fi îndeplinite
condițiile de acordare prevăzute de Legea nr. 19/2000, cu
modificările și completările ulterioare.
Art. 6. — (1) Determinarea punctajului mediu anual se face
pe baza datelor din dosarele de pensie existente în păstrare la
structurile de pensii din Ministerul Apărării Naționale, Ministerul
Administrației și Internelor, precum și Serviciul Român de
Informații.
(2) In situația în care în dosarele de pensionare sunt înscrise
perioade care constituie vechime în serviciu, fără date
referitoare la venitul realizat lunar, determinarea punctajului
mediu anual se efectuează pe baza documentelor doveditoare
solicitate de beneficiari structurilor prevăzute la art. 2 alin. (3)
și (4).
(3) Pentru perioadele care constituie stagiu de cotizare, altele
decât cele prevăzute la alin. (2), la determinarea punctajului
mediu anual se aplică prevederile Legii nr. 19/2000, cu
modificările și completările ulterioare.
(4) Pentru perioadele care constituie stagiu de cotizare și
pentru care nu au putut fi dovedite veniturile realizate lunar sau
documentele doveditoare nu au fost depuse în termenul pentru
recalculare prevăzut de lege, la determinarea punctajului mediu
anual se utilizează salariul mediu brut pe economie din
perioadele respective.
(5) În perioada 1 aprilie 2001—1 august 2007, punctajelor
anuale nu li se aplică plafonarea prevăzută de legislația privind
pensiile din sistemul public în vigoare în perioada respectivă.
Art. 7. — În situația pensiilor de invaliditate, stagiul potențial
acordat la stabilirea drepturilor de pensie până la data intrării în
vigoare a Legii nr. 119/2010 se menține și pentru stabilirea
punctajului mediu anual, conform prevederilor art. 78 alin. (6)
din Legea nr. 19/2000, cu excepția celor stabilite conform
prevederilor Legii nr. 80/1995 privind statutul cadrelor militare,
cu modificările și completările ulterioare.
Art. 8. — Pensia de urmaș se stabilește procentual din
pensia recalculată la care ar fi avut dreptul susținătorul decedat,
cu excepția celor stabilite conform prevederilor Legii nr. 80/1995,
cu modificările și completările ulterioare.
Art. 9. — (1) Dacă din documentația de pensionare rezultă
perioade de vechime în muncă exprimate în săptămâni de
cotizare, ca urmare a achitării contribuției către fostele case de
asigurări sociale, aceste perioade se vor transforma în stagiu
de cotizare exprimat în ani și luni de cotizare.
(2) În acest caz, pentru determinarea punctajului mediu anual
se vor utiliza salariile medii brute pe economie din perioadele
respective.
(3) Dacă din documentațiile de pensionare nu rezultă
localizarea săptămânilor de cotizare în cadrul anului, acestea
vor fi plasate imediat după data de 1 aprilie a anului respectiv.
Art. 10. — (1) Pensia de serviciu recalculată, potrivit Legii
nr. 119/2010, poate fi modificată la cererea beneficiarului, în
baza actelor doveditoare prezentate de acesta, întocmite
conform prevederilor legale, din care rezultă date și elemente,

5

MONITORUL OFICIAL AL ROMÂNIEI, PARTEA I, Nr. 527/28.VII.2010
altele decât cele utilizate la recalculare, referitoare la drepturi cu
caracter salarial, perioade suplimentare la vechimea în muncă
sau la vechimea în serviciu, care, conform Legii nr. 19/2000, cu
modificările și completările ulterioare, se au în vedere la
stabilirea punctajului mediu anual sau la stagii de cotizare.
(2) Drepturile de pensii recalculate potrivit alin. (1) se acordă
astfel:
a) de la data de întâi a lunii următoare expirării procesului de
recalculare, dacă cererea, împreună cu documentele
doveditoare, a fost depusă în termenul general de prescripție;
b) din prima zi a lunii următoare celei în care cererea,
împreună cu documentele doveditoare, a fost depusă la casa
de pensii, după termenul prevăzut la lit. a).
Art. 11. — Pensiile de serviciu ale căror cuantumuri au fost
stabilite prin aplicarea hotărârilor definitive și irevocabile ale
instanțelor de judecată se recalculează potrivit prevederilor
prezentei hotărâri.
Art. 12. — (1) În vederea aplicării prevederilor prezentei
hotărâri, Casa Națională de Pensii și Alte Drepturi de Asigurări
Sociale pune la dispoziția instituțiilor abilitate cu aplicarea
prevederilor prezentei hotărâri, gratuit, aplicațiile informatice
specifice.
(2) Aplicațiile informatice prevăzute la alin. (1) urmează să
fie adaptate specificului propriu de către instituțiile care
efectuează recalcularea.

Art. 13. — (1) Stabilirea pensiei recalculate se face prin
decizie emisă de structurile de pensii, care va cuprinde în mod
obligatoriu temeiurile de fapt și de drept care au stat la baza
recalculării, precum și termenul în care poate fi introdusă
contestația.
(2) Deciziile de pensie recalculată se comunică în scris
beneficiarilor, în termen de 30 de zile de la data emiterii.
Art. 14. — (1) Împotriva deciziilor de pensie recalculate se
poate introduce contestație în termen de 30 de zile de la
comunicare, la comisiile de contestații care funcționează în
cadrul Ministerului Apărării Naționale, Ministerului Administrației
și Internelor și Serviciului Român de Informații.
(2) Deciziile comisiilor de contestații pot fi atacate în instanță,
potrivit prevederilor Legii nr. 19/2000, cu modificările și
completările ulterioare.
Art. 15. — Pentru recalcularea pensiilor prevăzute la art. 1 se
autorizează entitățile implicate în acest proces, din cadrul
instituțiilor din sistemul de apărare, ordine publică și siguranță
națională, să încheie contracte de prestări servicii/convenții civile.
Art. 16. — În aplicarea prezentei hotărâri, Ministerul Apărării
Naționale, Ministerul Administrației și Internelor, precum și
Serviciul Român de Informații pot emite instrucțiuni de aplicare,
aprobate prin ordin al ordonatorului principal de credite.
Art. 17. — Anexele nr. 1a, 1b și 2 fac parte integrantă din
prezenta hotărâre.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul administrației și internelor,
Vasile Blaga
Directorul Serviciului Român de Informații,
George Cristian Maior
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 735.
ANEXA Nr. 1a
(pensionar titular)

Directorului Casei de Pensii a .............................
Subsemnatul(a), ....................................................................................................................................................................,
(gradul, numele, inițiala tatălui și prenumele)

domiciliat(ă) în ...................................................................................................................................................................................,
(Se menționează adresa celui în cauză.)

telefon ............................., pensionar militar în plată la .................................................., trecut în rezervă/încetat activitatea la
data de ................................, în vederea recalculării pensiei în condițiile Legii nr. 119/2010 pentru stabilirea unor măsuri în domeniul
(ziua, luna, anul)

pensiilor, menționez următoarele:
— numărul deciziei de pensie ......................................................;
(Se trece numărul deciziei/data emiterii.)

— numărul mandatului de plată a pensiei ....................................;
— codul numeric personal ...........................................................;
— unitatea militară din care am trecut în rezervă ................................................, din localitatea ...................................... .
Anexez în original următoarele documente — adeverințe:
—
.....................................................................;
—
.................................................................... .
Data ................................

Semnătura ...........................

NOTĂ:

Se vor anexa o copie a mandatului (talonului) de plată a pensiei și o copie a cărții/buletinului de identitate.
Se completează obligatoriu toate datele.

6

MONITORUL OFICIAL AL ROMÂNIEI, PARTEA I, Nr. 527/28.VII.2010
ANEXA Nr. 1b
(pensionar de urmaș)

Directorului Casei de Pensii a .............................
Subsemnatul(a), ......................................................................................................................................................................,
(numele, inițiala tatălui și prenumele)

domiciliat(ă) în ...................................................................................................................................................................................,
(Se menționează adresa celui în cauză.)

telefon ....................., soțul/soția defunctului/defunctei ..........................................................................................................., trecut
(gradul, numele și prenumele soțului/soției)

în rezervă/încetat activitatea la data de ..............................................., pensionar(ă) de urmaș în nume propriu, cât și pentru .........
(ziua, luna, anul)

copii în plată la ......................................, în vederea recalculării pensiei în condițiile Legii nr. 119/2010 pentru stabilirea unor măsuri
(ziua, luna, anul)

în domeniul pensiilor, menționez următoarele:
— numărul deciziei de pensie ......................................................;
(Se trece numărul deciziei/data emiterii.)

— numărul mandatului de plată a pensiei ....................................;
— codul numeric personal ...........................................................;
— ultima unitate în care a lucrat soțul/soția defunct(ă) ..............................................., din localitatea ......................................
Anexez în original următoarele documente — adeverințe:
—
.....................................................................;
—
.................................................................... .
Data ................................

Semnătura ...........................

NOTĂ:

Se vor anexa o copie a mandatului (talonului) de plată a pensiei și o copie a cărții/buletinului de identitate.
Se completează obligatoriu toate datele.

ANEXA Nr. 2

ROMÂNIA

Unitatea
Nr.

din
ADEVERINȚĂ

Prin prezenta adeverim veniturile lunare individuale realizate de

.....................................

........................

,

(nume, inițiala tatălui, prenume)

născut(ă) în

la data de

, CNP

, în perioada

.

PERIOADA *)
Venitul lunar individual
ZZ.LL.AA

Observații

ZZ.LL.AA

Prezenta adeverință a fost eliberată la cererea sus-numitului/sus-numitei, pe baza datelor cuprinse în arhiva aflată în
păstrarea noastră, spre a-i servi la stabilirea/recalcularea pensiei.
Comandantul/Șeful unității,
...............

*) Se completează lunar; în situația în care veniturile sunt identice pe mai multe luni, se completează un singur rând, cu întreaga perioadă.

MONITORUL OFICIAL AL ROMÂNIEI, PARTEA I, Nr. 527/28.VII.2010

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind încetarea, prin acordul părților, a raportului de serviciu
al domnului Didilescu Silviu-George, inspector guvernamental
în cadrul Secretariatului General al Guvernului
Având în vedere cererea domnului Didilescu Silviu-George, precum și
prevederile art. 19 alin. (1) lit. b) și ale art. 97 lit. b) din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, raportul de
serviciu al domnului Didilescu Silviu-George, inspector guvernamental în cadrul
Secretariatului General al Guvernului, încetează prin acordul părților.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 196.

GUVERNUL ROMÂNIEI
PRIMUL-MINISTRU

DECIZIE
privind constatarea încetării de drept a raportului de serviciu
al doamnei Mihaela Arteni, secretar general
al Ministerului Muncii, Familiei și Protecției Sociale
Având în vedere Adresa Ministerului Muncii, Familiei și Protecției Sociale
înregistrată sub nr. 20/11.806/D.N.A. din 9 iunie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 98 alin. (1) lit. d) și alin. (2) din Legea nr. 188/1999
privind Statutul funcționarilor publici, republicată, cu modificările și completările
ulterioare,
primul-ministru emite prezenta decizie.
Articol unic. — Se constată încetarea de drept a raportului de serviciu al
doamnei Mihaela Arteni, secretar general al Ministerului Muncii, Familiei și
Protecției Sociale, ca urmare a îndeplinirii cumulative a condițiilor de vârstă
standard și a stagiului minim de cotizare pentru pensionare.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 197.

7

8

MONITORUL OFICIAL AL ROMÂNIEI, PARTEA I, Nr. 527/28.VII.2010
GUVERNUL ROMÂNIEI
PRIMUL-MINISTRU

DECIZIE
privind stabilirea atribuțiilor domnului Nistor Mircea, inspector guvernamental
în cadrul Secretariatului General al Guvernului
În temeiul art. 12 alin. (3) din Hotărârea Guvernului nr. 341/2007 privind intrarea în categoria înalților funcționari publici,
managementul carierei și mobilitatea înalților funcționari publici, cu modificările și completările ulterioare, și al art. 19 din Legea
nr. 90/2001 privind organizarea și funcționarea Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Nistor Mircea, inspector
guvernamental în cadrul Secretariatului General al Guvernului,
este desemnat să îndeplinească, la nivelul județului Dâmbovița,
atribuții ce intră în sfera de competență a Ministerului Dezvoltării
Regionale și Turismului. Fișa de descriere a atribuțiilor și
responsabilităților și a modului de raportare a activității
desfășurate se stabilește prin ordin al ministrului dezvoltării
regionale și turismului. Plata drepturilor salariale ale

inspectorului guvernamental și a celorlalte drepturi aferente se
realizează de Secretariatul General al Guvernului, în condițiile
legii, pe bază de pontaj și raport bilunar de urmărire a
indicatorilor punctuali ai activității pe care o desfășoară în
teritoriu, aprobat de ordonatorul de credite și/sau de
reprezentantul Ministerului Dezvoltării Regionale și Turismului
la nivelul județului unde își desfășoară activitatea. Evaluarea
anuală se realizează, în condițiile legii, pe baza raportărilor
realizate în urma activității desfășurate.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 198.
GUVERNUL ROMÂNIEI
PRIMUL-MINISTRU

DECIZIE
privind constatarea încetării de drept a raportului de serviciu
al domnului Cupșan-Cătălin Vasile, inspector guvernamental
în cadrul Secretariatului General al Guvernului
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 98 alin. (1) lit. d) și alin. (2) din Legea nr. 188/1999
privind Statutul funcționarilor publici, republicată, cu modificările și completările
ulterioare,
primul-ministru emite prezenta decizie.
Articol unic. — Se constată încetarea de drept, începând cu data de 14 iulie
2010, a raportului de serviciu al domnului Cupșan-Cătălin Vasile, inspector
guvernamental în cadrul Secretariatului General al Guvernului, ca urmare a
îndeplinirii cumulative a condițiilor de vârstă standard și a stagiului minim de
cotizare pentru pensionare.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 199.

MONITORUL OFICIAL AL ROMÂNIEI, PARTEA I, Nr. 527/28.VII.2010
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Merschi Anton
din funcția publică de secretar general adjunct
al Ministerului Apărării Naționale
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, și al art. 19 alin. (1) lit. b) din Legea nr. 188/1999 privind
Statutul funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Merschi
Anton se eliberează din funcția publică de secretar general adjunct al Ministerului
Apărării Naționale.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 200.

GUVERNUL ROMÂNIEI
PRIMUL-MINISTRU

DECIZIE
privind constatarea suspendării de drept
a raportului de serviciu al doamnei Szabo Claudia Ioana,
inspector guvernamental în cadrul
Secretariatului General al Guvernului
Având în vedere Cererea doamnei Szabo Claudia Ioana, inspector
guvernamental în cadrul Secretariatului General al Guvernului, înregistrată la
Secretariatul General al Guvernului sub nr. 20/14.258/D.N.A. din 9 iulie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 95 alin. (1) lit. a) și alin. (4) din Legea nr. 188/1999
privind Statutul funcționarilor publici, republicată, cu modificările și completările
ulterioare,
primul-ministru emite prezenta decizie.
Articol unic. — Se constată suspendarea de drept, începând cu data de
1 august 2010, a raportului de serviciu al doamnei Szabo Claudia Ioana, inspector
guvernamental în cadrul Secretariatului General al Guvernului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 201.

9

10

MONITORUL OFICIAL AL ROMÂNIEI, PARTEA I, Nr. 527/28.VII.2010
GUVERNUL ROMÂNIEI
PRIMUL-MINISTRU

DECIZIE
privind transferul, la cerere, al domnului Fudulaiche Mircea
din funcția publică de inspector guvernamental
în cadrul Secretariatului General al Guvernului
în funcția publică de secretar al municipiului Brăila,
în cadrul Primăriei Municipiului Brăila
Având în vedere Cererea formulată de domnul Fudulaiche Mircea,
înregistrată sub nr. 20/14.956/D.N.A. din 19 iulie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 90 alin. (8) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Art. 1. — Începând cu data intrării în vigoare a prezentei decizii, domnul
Fudulaiche Mircea se transferă, la cerere, din funcția publică de inspector
guvernamental în cadrul Secretariatului General al Guvernului în funcția publică de
secretar al municipiului Brăila, în cadrul Primăriei Municipiului Brăila.
Art. 2. — Numirea în funcția publică de secretar al municipiului Brăila se va
face prin dispoziție a primarului municipiului Brăila.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 202.
GUVERNUL ROMÂNIEI
PRIMUL-MINISTRU

DECIZIE
privind exercitarea, cu caracter temporar,
a funcției publice de secretar general adjunct
al Ministerului Comunicațiilor și Societății Informaționale
de către domnul Ionuț Cristian Negrescu
Având în vedere Avizul favorabil nr. 487.030 din 20 iulie 2010 al Agenției
Naționale a Funcționarilor Publici pentru exercitarea, cu caracter temporar, a funcției
publice vacante din categoria înalților funcționari publici de secretar general adjunct
al Ministerului Comunicațiilor și Societății Informaționale,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 92 alin. (11) și (2) din Legea nr. 188/1999 privind
Statutul funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul
Ionuț Cristian Negrescu exercită, cu caracter temporar, funcția publică de secretar
general adjunct al Ministerului Comunicațiilor și Societății Informaționale.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 iulie 2010.
Nr. 203.

MONITORUL OFICIAL AL ROMÂNIEI, PARTEA I, Nr. 527/28.VII.2010

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE

ORDIN
pentru aprobarea Procedurii de restructurare și reorganizare
la nivelul Ministerului Muncii, Familiei și Protecției Sociale
Având în vedere:
— prevederile Ordonanței de urgență a Guvernului nr. 68/2010 privind unele măsuri de reorganizare a Ministerului Muncii,
Familiei și Protecției Sociale și a activității instituțiilor aflate în subordinea, în coordonarea sau sub autoritatea sa;
— prevederile art. 99—100, 103 și 106 din Legea nr. 188/1999 privind Statutul funcționarilor publici, republicată, cu
modificările și completările ulterioare,
în temeiul prevederilor art. 12 din Hotărârea Guvernului nr. 11/2009 privind organizarea și funcționarea Ministerului Muncii,
Familiei și Protecției Sociale, cu modificările și completările ulterioare, și al art. III din Hotărârea Guvernului nr. 728/2010 pentru
modificarea și completarea Hotărârii Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale,
ministrul muncii, familiei și protecției sociale emite următorul ordin:
Art. 1. — Se aprobă Procedura de restructurare și
reorganizare la nivelul Ministerului Muncii, Familiei și Protecției
Sociale, prevăzută în anexa care face parte integrantă din
prezentul ordin.
Art. 2. — (1) În cazul încetării raporturilor de serviciu se
acordă un preaviz de 30 de zile calendaristice.
(2) În perioada de preaviz se poate acorda, după caz,
reducerea programului de lucru până la 4 ore zilnic, fără
afectarea drepturilor salariale cuvenite.
(3) În perioada de preaviz, Direcția resurse umane va pune
la dispoziție lista posturilor vacante corespunzătoare existente
în cadrul instituției, cu respectarea criteriilor prevăzute la art. 3
din procedură, și va solicita Agenției Naționale a Funcționarilor
Publici lista funcțiilor publice vacante.
(4) În situația în care pentru posturile vacante
corespunzătoare oferite persoanelor aflate în perioada de

preaviz optează cel puțin două persoane, se aplică regulile
referitoare la desfășurarea examenului conform prezentei
proceduri.
Art. 3. — (1) Actul administrativ de încetare a raporturilor de
serviciu se comunică funcționarului public în termen de 5 zile
lucrătoare de la data emiterii.
(2) Funcționarii publici ale căror raporturi de serviciu
încetează în condițiile prezentului ordin beneficiază de
indemnizație de șomaj, conform legii.
Art. 4. — Actul administrativ de încetare a raporturilor de
serviciu poate fi contestat în termen de 30 de zile calendaristice
de la data comunicării la instanța competentă.
Art. 5. — Direcția resurse umane va duce la îndeplinire
prevederile prezentului ordin.
Art. 6. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Mihai Constantin Șeitan
București, 27 iulie 2010.
Nr. 614.
ANEXĂ

PROCEDURA

de restructurare și reorganizare la nivelul Ministerului Muncii, Familiei și Protecției Sociale
Art. 1. — (1) Prezenta procedură reglementează modalitatea
de organizare și desfășurare a examenului pentru ocuparea
unor posturi din cadrul compartimentelor supuse
restructurării/reorganizării, conform legii.
(2) Prin compartiment supus restructurării/reorganizării se
înțelege acel compartiment a cărui structură organizatorică sau
de posturi a fost modificată.
(3) În cazul în care, în urma restructurării/reorganizării, în
cadrul unui compartiment există mai mulți funcționari publici
decât posturi alocate, ocuparea acestora se face prin examen,
organizat conform prezentei proceduri, susținut pentru posturi
de aceeași categorie, clasă și/sau grad profesional.
(4) În cazul în care, în cadrul unui compartiment, astfel cum
este definit la alin. (2), există un post de aceeași categorie, clasă
și/sau de același grad profesional, ocupat de un singur
funcționar public, acesta nu va mai susține proba de examen,
păstrându-și postul respectiv.

(5) Funcționarii publici preluați din cadrul instituțiilor publice
desființate conform Ordonanței de urgență a Guvernului
nr. 68/2010 privind unele măsuri de reorganizare a Ministerului
Muncii, Familiei și Protecției Sociale și a activității instituțiilor
aflate în subordinea, în coordonarea sau sub autoritatea sa se
supun prevederilor prezentei proceduri și se încadrează în
categoria personalului supus restructurării și reorganizării.
(6) În cazul în care, în cadrul compartimentului supus
restructurării/reorganizării, nu mai există posturi de aceeași
categorie, clasă și/sau de același grad profesional cu posturile
ocupate anterior de funcționarii publici, funcționarilor respectivi
li se va acorda preaviz, fără a mai susține examenul prevăzut de
prezenta procedură, cu respectarea prevederilor legale în
vigoare.
Art. 2. — (1) În termen de maximum 5 zile de la data
aprobării prin ordin al ministrului muncii, familiei și protecției
sociale a statului de funcții avizat de Agenția Națională a
Funcționarilor Publici, aferent structurii organizatorice, prevăzută

12

MONITORUL OFICIAL AL ROMÂNIEI, PARTEA I, Nr. 527/28.VII.2010

în Hotărârea Guvernului nr. 11/2009 privind organizarea și
funcționarea Ministerului Muncii, Familiei și Protecției Sociale,
cu modificările și completările ulterioare, personalul prevăzut la
art. 1 alin. (3) și (5) care face parte din compartimentele supuse
restructurării/reorganizării va fi notificat în scris cu privire la
posturile pe care poate candida și la examenul ce urmează a fi
organizat potrivit prezentei proceduri.
(2) Notificarea va fi trimisă la sediul instituției unde își
desfășoară activitatea personalul ce trebuie notificat, precum și
la domiciliul acestuia, după caz.
(3) Personalul notificat în condițiile prevăzute la alin. (1) și
(2) are la dispoziție 48 de ore de când a luat cunoștință de
notificare pentru a-și exprima în scris opțiunea, în condițiile art. 4
alin. (4), privind participarea la examenul organizat pentru
ocuparea posturilor alocate fiecăruia dintre respectivele
compartimente supuse restructurării/reorganizării.
(4) La expirarea termenului prevăzut la alin. (1) și (3) începe
procesul de desfășurare a examenului pentru ocuparea
posturilor din compartimentele supuse reorganizării/
restructurării.
Art. 3. — În vederea ocupării posturilor alocate respectivului
compartiment supus restructurării/reorganizării, la examenul
organizat în condițiile prezentei proceduri poate participa numai
personalul
notificat
din
compartimentele
supuse
restructurării/reorganizării și care și-a exprimat opțiunea în
termenul prevăzut la art. 2 alin. (3), cu respectarea următoarelor
criterii:
a) categoria, clasa și, după caz, gradul profesional ale
funcționarului public;
b) îndeplinirea criteriilor specifice stabilite pentru funcția
publică;
c) pregătirea profesională;
d) să fi desfășurat activități similare.
Art. 4. — (1) Examenul prevăzut la art. 1 constă în 3 etape
succesive, după cum urmează:
a) selecția cererilor, respectiv a dosarelor de înscriere, după
caz;
b) proba scrisă;
c) interviul.
(2) Se pot prezenta la următoarea probă numai candidații
declarați admiși la proba precedentă.
(3) Posturile pentru care se organizează examen, condițiile
de participare la examen și de desfășurare a examenului,
bibliografia și alte date necesare înscrierii și desfășurării
examenului se afișează la sediul instituției unde se desfășoară
examenul și vor fi postate pe pagina de internet a acesteia, cu
cel puțin 3 zile înainte de data stabilită pentru desfășurarea
probei scrise.
(4) În vederea participării la examen, în termenul prevăzut la
art. 2, candidații depun sau, după caz, transmit, pe fax sau pe
e-mail, la compartimentul de resurse umane din Ministerul
Muncii, Familiei și Protecției Sociale, o cerere de înscriere la
examen semnată, întocmită conform modelului care va fi
publicat pe pagina de internet a ministerului, însoțită, după caz,
de dosarul prevăzut la art. 9.
(5) Personalului prevăzut la art. 1 alin. (3), care nu și-a
exprimat opțiunea în condițiile alin. (4) și ale art. 2 sau care nu
a promovat examenul organizat conform prezentei proceduri,
i se acordă preaviz, conform prevederilor legale.
Art. 5. — (1) În vederea organizării și desfășurării examenului
prevăzut la art. 1, prin ordin al ministrului muncii, familiei și
protecției sociale se constituie comisii de examen alcătuite din
5 membri, dintre care un reprezentant al Agenției Naționale a
Funcționarilor Publici și un reprezentant al sindicatului sau
comisiei paritare, după caz, respectiv comisii de soluționare a
contestațiilor alcătuite din 3 membri.

(2) Fiecare comisie de examen, respectiv comisie de
soluționare a contestațiilor are un secretar, numit prin actul
prevăzut la alin. (1).
(3) În situația în care Agenția Națională a Funcționarilor
Publici și/sau sindicatul sau comisia paritară, după caz, nu și-au
desemnat reprezentanții în comisie, locul acestora va fi ocupat
de câte o persoană nominalizată de ministrul muncii, familiei și
protecției sociale.
Art. 6. — (1) Nu poate fi desemnată membru în comisia de
examen sau în comisia de soluționare a contestațiilor persoana
care se află în următoarele cazuri de conflict de interese:
a) are relații cu caracter patrimonial cu oricare dintre
candidați sau interesele patrimoniale ale sale ori ale soțului sau
soției pot afecta imparțialitatea și obiectivitatea evaluării;
b) este soț, soție, rudă sau afin până la gradul al IV-lea
inclusiv cu oricare dintre candidați ori cu un alt membru al
comisiei de examen sau al comisiei de soluționare a
contestațiilor.
(2) Nu poate fi desemnată membru în comisia de examen
sau în comisia de soluționare a contestațiilor persoana care a
fost sancționată disciplinar, dacă sancțiunea aplicată nu a fost
radiată, conform legii.
(3) Calitatea de membru în comisia de examen este
incompatibilă cu calitatea de membru în comisia de soluționare
a contestațiilor.
Art. 7. — (1) Situațiile de incompatibilitate, precum și situațiile
de conflict de interese prevăzute la art. 6 se sesizează de
persoana în cauză, de oricare dintre candidați sau de orice altă
persoană interesată, în orice moment al organizării și
desfășurării examenului.
(2) Membrii comisiei de examen sau ai comisiei de
soluționare a contestațiilor au obligația să informeze, în scris,
cu celeritate, persoanele care i-au desemnat cu privire la orice
conflict de interese care a intervenit sau ar putea interveni. În
aceste cazuri, membrii comisiei de examen sau ai comisiei de
soluționare a contestațiilor au obligația să se abțină de la
participarea ori de la luarea vreunei decizii cu privire la
examenul în cadrul căruia a intervenit conflictul de interese.
(3) În cazul constatării existenței unei situații de
incompatibilitate sau conflict de interese, actul de desemnare a
membrilor comisiei se modifică în mod corespunzător, în termen
de cel mult o zi lucrătoare de la data constatării, prin înlocuirea
membrului aflat în respectiva situație.
(4) În cazul în care situația de incompatibilitate sau conflictul
de interese se constată ulterior desfășurării uneia dintre etapele
examenului, procedura de desfășurare a examenului se reia cu
noua componență a comisiei.
Art. 8. — (1) Comisia de examen are următoarele atribuții
principale:
a) selectează cererile, respectiv dosarele candidaților, după
caz;
b) stabilește subiectele pentru proba scrisă;
c) stabilește planul interviului și participă la interviu;
d) stabilește baremul de notare, notează proba scrisă și
interviul pentru fiecare candidat;
e) transmite secretarului comisiei rezultatele selecției
cererilor, respectiv dosarelor și, după caz, ale examenului, cu
mențiunea admis/respins, pentru a fi comunicate candidaților.
(2) Comisia de soluționare a contestațiilor are următoarele
atribuții principale:
a) soluționează contestațiile depuse de candidați cu privire la
selecția dosarelor;
b) soluționează contestațiile depuse de candidați cu privire la
notarea probei scrise și a interviului;
c) transmite secretarului comisiei rezultatele contestațiilor
pentru a fi comunicate candidaților.

MONITORUL OFICIAL AL ROMÂNIEI, PARTEA I, Nr. 527/28.VII.2010
(3) Secretarul comisiei de examen are următoarele atribuții
principale:
a) centralizează și primește cererile de înscriere la examen,
respectiv dosarele candidaților, după caz;
b) convoacă membrii comisiei de examen;
c) întocmește procesul-verbal de desfășurare a examenului;
d) asigură transmiterea către candidați a rezultatelor selecției
dosarelor și, după caz, ale examenului, prin afișarea acestora la
sediul instituției unde se desfășoară examenul și pe site-ul
acesteia, după caz;
e) îndeplinește orice sarcini specifice necesare pentru buna
desfășurare a examenului.
(4) Secretarul comisiei de soluționare a contestațiilor are
următoarele atribuții principale:
a) convoacă membrii comisiei de soluționare a contestațiilor;
b) asigură transmiterea rezultatelor contestațiilor candidaților,
prin afișarea acestora la sediul instituției unde se desfășoară
examenul și pe site-ul acesteia, după caz;
c) îndeplinește orice sarcini specifice necesare pentru buna
desfășurare a examenului.
Art. 9. — (1) În vederea participării la examen, candidații
depun cererea prevăzută la art. 4 și, după caz, dosarul de
examen, care va conține în mod obligatoriu:
a) copia actului de identitate;
b) copiile diplomelor de studii și ale altor acte care atestă
efectuarea unor specializări;
c) copia carnetului de muncă sau, după caz, o adeverință
care să ateste vechimea în muncă și, după caz, în specialitatea
studiilor necesare ocupării funcției publice.
(2) În termen de maximum două zile de la data expirării
termenului de depunere a cererii și, după caz, a dosarelor,
comisia de examen are obligația de a selecta dosarele de
examen pe baza îndeplinirii condițiilor de participare la examen.
(3) Rezultatele selectării dosarelor de înscriere se afișează
de către secretarul comisiei de examen, cu mențiunea
ăadmis”/ărespins”, însoțită de motivul respingerii dosarului, la
sediul instituției unde se desfășoară examenul și pe site-ul
acesteia, în termenul prevăzut la alin. (2).
(4) Până la expirarea termenului stabilit pentru primirea și
selecția cererilor, respectiv a dosarelor, după caz, membrii
comisiei de examen pot solicita candidaților informații sau alte
documente relevante, pentru desfășurarea examenului.
(5) În termen de cel mult o zi de la data afișării rezultatelor
selecției dosarelor, candidatul poate depune eventuale
contestații la secretariatul comisiei de examen, contestații care
se soluționează de către comisia de contestații în cel mult 12 ore
de la înregistrarea acestora.
Art. 10. — Pentru etapele examenului, punctajele se
stabilesc după cum urmează:
a) pentru proba scrisă punctajul este de maximum 100 de
puncte;
b) pentru interviu punctajul este de maximum 100 de puncte.
Art. 11. — (1) Proba scrisă se susține de către candidații ale
căror cereri, respectiv dosare au fost declarate admise și constă
în rezolvarea unor teste-grilă.
(2) Testele-grilă se stabilesc pe baza bibliografiei și au ca
scop testarea cunoștințelor teoretice necesare ocupării funcției
pentru care se organizează examenul.
(3) În cadrul probei scrise se testează, în mod obligatoriu,
cunoștințele generale ale candidatului în domeniul administrației
publice.
Art. 12. — (1) Comisia de examen stabilește subiectele și
alcătuiește seturile de întrebări pentru proba scrisă, în ziua în
care se desfășoară proba scrisă.
(2) Membrii comisiei de examen răspund individual pentru
asigurarea confidențialității subiectelor propuse.

13

(3) Seturile de întrebări se semnează de toți membrii comisiei
de examen și se închid în plicuri sigilate, purtând ștampila
compartimentului de resurse umane.
(4) Comisia de examen stabilește punctajul maxim pentru
fiecare subiect, care se comunică odată cu subiectele.
(5) Până la ora stabilită pentru terminarea probei scrise a
examenului, membrii comisiei de examen au obligația de a
stabili baremul detaliat de corectare a subiectelor. Acesta se
afișează la locul desfășurării examenului, anterior corectării
lucrărilor.
Art. 13. — (1) Durata probei scrise se stabilește de comisia
de examen în funcție de gradul de dificultate și complexitate al
subiectelor, fără a depăși o oră și jumătate.
(2) La ora stabilită pentru începerea probei scrise, comisia
de examen prezintă candidaților seturile de subiecte și invită un
candidat să extragă un plic cu subiectele de examen.
(3) Candidatul care a extras plicul cu subiectele îl înmânează
președintelui comisiei de examen, care îl deschide și comunică
subiectele candidaților participanți la examen.
(4) După începerea comunicării subiectelor este interzis
accesul în sala de examen a candidaților care întârzie sau ale
oricăror alte persoane, în afara membrilor comisiei de examen,
precum și a persoanelor care asigură secretariatul comisiei de
examen, respectiv supravegherea desfășurării probei.
(5) În încăperea în care are loc proba scrisă, pe toată
perioada derulării acesteia, inclusiv a formalităților prealabile și
a celor ulterioare finalizării probei, candidaților nu le este
permisă deținerea sau folosirea vreunei surse de consultare sau
a telefoanelor mobile ori a altor mijloace de comunicare la
distanță.
(6) Nerespectarea dispozițiilor prevăzute la alin. (4) atrage
eliminarea candidatului din proba de examen. Dacă constată
încălcarea acestor dispoziții, comisia de examen elimină
candidatul din sală, înscrie pe lucrare mențiunea ăanulat” și
consemnează cele întâmplate în procesul-verbal.
(7) Sub sancțiunea anulării lucrărilor scrise, acestea se
redactează doar pe seturile de hârtie asigurate de Ministerul
Muncii, Familiei și Protecției Sociale, purtând pe fiecare filă
ștampila compartimentului de resurse umane. După înscrierea
de către candidat a numelui și a prenumelui în colțul din dreapta
a primei file, acesta se lipește astfel încât datele înscrise să nu
poată fi identificate și se aplică ștampila compartimentului de
resurse umane.
(8) La finalizarea lucrării ori la expirarea timpului alocat
probei scrise, candidatul are obligația de a preda comisiei de
examen lucrarea scrisă și de a semna borderoul special întocmit
în acest sens.
Art. 14. — (1) Anterior începerii corectării lucrărilor la proba
scrisă, fiecare lucrare va fi numerotată.
(2) Lucrările de la proba scrisă se corectează sigilate.
(3) Punctajele se acordă de către fiecare membru al comisiei
de examen, pentru fiecare lucrare scrisă, și se notează în
procesul-verbal al examenului. Acordarea punctajului final
pentru proba scrisă se face pe baza mediei aritmetice a
punctajelor acordate de fiecare membru al comisiei de examen.
(4) Lucrările care prezintă însemnări în scopul identificării
candidaților se anulează și nu se mai corectează. Mențiunea
ăanulat” se înscrie atât pe lucrare, cât și pe borderoul de notare
și pe centralizatorul nominal, consemnându-se aceasta în
procesul-verbal al examenului.
(5) În situația în care pentru o lucrare se înregistrează
diferențe mai mari de 10 puncte între punctajele acordate de
membrii comisiei de examen, lucrarea se recorectează de către
toți membrii acesteia. Procedura recorectării se reia ori de câte
ori se constată că există diferențe mai mari de 10 puncte între
punctajele acordate de membrii comisiei de examen.

14

MONITORUL OFICIAL AL ROMÂNIEI, PARTEA I, Nr. 527/28.VII.2010

(6) Se interzice desigilarea lucrărilor anterior recorectării în
condițiile prevăzute la alin. (5).
Art. 15. — (1) Lucrările scrise se desigilează după acordarea
punctajelor finale la proba scrisă cu respectarea prevederilor
art. 14 alin. (3) și (5).
(2) Punctajele obținute de fiecare dintre candidați la proba
scrisă și mențiunea ăadmis” ori ărespins” se afișează la sediul
instituției unde se desfășoară examenul și pe site-ul acesteia,
după caz, în termenul prevăzut la art. 16.
(3) În vederea depunerii și soluționării eventualelor
contestații, afișarea rezultatelor la proba scrisă se realizează
cu cel puțin 24 de ore anterior susținerii probei interviului.
(4) Sunt declarați admiși la proba scrisă și au dreptul să
susțină interviul candidații care au obținut minimum 50 de
puncte.
Art. 16. — (1) Proba scrisă se notează de la 0 la 100 de
puncte, candidatul declarat ăadmis” fiind cel care a obținut
minimum 50 de puncte.
(2) Rezultatele probei scrise se afișează în cel mult 24 de
ore la sediul instituției unde se desfășoară examenul și pe site-ul
acesteia.
(3) În termen de cel mult o zi de la data afișării rezultatelor,
candidatul poate depune eventuale contestații la secretariatul
comisiei, contestații care se soluționează de către comisia de
contestații în cel mult 12 ore de la înregistrarea acestora.
Art. 17. — (1) Proba interviului poate fi susținută doar de
către candidații declarați admiși la proba scrisă.
(2) Interviul se realizează conform planului de interviu,
întocmit de comisia de examen în ziua desfășurării acestei
probe, pe baza criteriilor de evaluare. Criteriile de evaluare
pentru stabilirea planului de interviu sunt:
a) abilitățile de comunicare;
b) capacitatea de analiză;
c) abilitățile impuse de funcție;
d) motivația candidatului;
e) comportamentul în situațiile de criză.
Art. 18. — (1) Interviul se susține, de regulă, după expirarea
termenului de depunere sau de soluționare a contestațiilor, după
caz.
(2) Data și ora susținerii interviului se afișează prin grija
secretariatului comisiei de examen.
Art. 19. — (1) În cadrul interviului, membrii comisiei de
examen vor adresa întrebări candidatului, cu excepția celor
privind opiniile politice ale candidatului, activitatea sindicală,
religie, etnie, starea materială, originea socială sau care pot
constitui discriminare pe criterii de sex.
(2) Întrebările și răspunsurile la interviu se consemnează în
scris în anexa la procesul-verbal al examenului. Procesul-verbal
se semnează de către membrii comisiei de examen și de către
candidat.
Art. 20. — (1) Interviul se notează pe baza criteriilor
prevăzute la art. 17 alin. (2) și a punctajelor maxime stabilite de
comisia de examen pentru aceste criterii, prin planul de interviu.
(2) Membrii comisiei de examen acordă punctaje pentru
fiecare dintre criteriile prevăzute la art. 17 alin. (2). Punctajele se
acordă individual de către fiecare membru al comisiei de
examen, pentru fiecare candidat, și se notează în borderoul de
notare.
(3) Prevederile art. 14 alin. (3) și (5) se aplică în mod
corespunzător pentru stabilirea punctajului final la interviu al
fiecărui candidat.
(4) Punctajele finale obținute de fiecare dintre candidați la
interviu, cu mențiunea ăadmis” ori ărespins”, se afișează la sediul
instituției unde se desfășoară examenul și pe site-ul acesteia,
după caz, în termenul prevăzut la art. 16.

Art. 21. — (1) Punctajul final al examenului se calculează ca
medie aritmetică a punctajelor finale obținute la proba scrisă și
la interviu.
(2) Punctajele finale ale examenului, în ordine
descrescătoare, sunt înscrise într-un centralizator nominal, în
care se menționează pentru fiecare candidat punctajul obținut la
fiecare dintre probele examenului. Centralizatorul nominal se
semnează pe fiecare pagină de fiecare dintre membrii comisiei
de examen.
(3) Comunicarea punctajelor finale ale examenului, cu
mențiunea ăadmis” sau ărespins”, se face în termen de maximum
două zile de la data susținerii ultimei probe, prin afișare la sediul
instituției unde se desfășoară examenul și pe site-ul acesteia,
după caz.
(4) Se consideră admis la examen candidatul care a obținut
cel mai mare punctaj dintre candidații care au concurat pentru
aceeași funcție, cu condiția ca aceștia să fi obținut punctajul
minim necesar, potrivit prevederilor prezentei proceduri.
(5) La punctaje egale are prioritate candidatul care a obținut
punctajul cel mai mare la proba scrisă, iar dacă egalitatea se
menține, candidații aflați în această situație vor fi invitați la un
nou interviu, în urma căruia comisia de examen va decide
asupra candidatului admis, cu respectarea termenului prevăzut
la alin. (3).
Art. 22. — Candidații nemulțumiți de rezultatele finale pot
depune contestații în termen de o zi lucrătoare de la data afișării
acestora.
Art. 23. — Comisia de soluționare a contestațiilor admite
contestația și poate modifica punctajul final acordat de comisia
de examen, în situația în care constată una dintre următoarele
situații:
a) punctajele de la proba scrisă nu au fost acordate potrivit
baremului și răspunsurilor din lucrarea scrisă;
b) punctajele de la interviu nu au fost acordate potrivit
planului de interviu, întrebărilor formulate și răspunsurilor
candidaților în cadrul interviului.
Art. 24. — Contestația se respinge în situația în care comisia
de contestații constată una dintre următoarele situații:
a) punctajele de la proba scrisă au fost acordate potrivit
baremului și răspunsurilor din lucrarea scrisă;
b) punctajele de la interviu au fost acordate potrivit planului
de interviu, întrebărilor formulate și răspunsurilor candidaților în
cadrul interviului.
Art. 25. — Comunicarea rezultatelor la contestațiile depuse
de candidați se face prin afișare la sediul instituției unde se
desfășoară examenul și pe site-ul acesteia, după caz, imediat
după soluționarea acestora.
Art. 26. — (1) La finalizarea examenului, respectiv la
expirarea termenului de depunere a contestațiilor ori de
soluționare a acestora se întocmește un proces-verbal privind
desfășurarea examenului și rezultatele obținute de candidați,
care se semnează de membrii comisiei de examen și de
secretarul acesteia.
(2) La procesul-verbal privind desfășurarea examenului se
anexează rezultatele probei scrise, ale interviului, rezultatele
finale ale examenului, precum și, după caz, rezultatele
contestațiilor depuse.
Art. 27. — În situația în care termenele prevăzute în prezenta
procedură expiră în zile nelucrătoare, acestea se prelungesc
până la finalul primei zile lucrătoare care urmează.
Art. 28. — Raporturile de serviciu ale funcționarilor publici
din compartimentele supuse restructurării/reorganizării care nu
se înscriu sau nu se prezintă la examenul organizat vor înceta,
cu respectarea prevederilor legale.
Art. 29. — Prezenta procedură se poate aplica, după caz, și
la nivelul instituțiilor aflate în subordinea, sub autoritatea sau în
coordonarea ministerului.

MONITORUL OFICIAL AL ROMÂNIEI, PARTEA I, Nr. 527/28.VII.2010

15

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind modificarea anexei nr. 1 la Ordinul președintelui Agenției Naționale de Administrare Fiscală
nr. 2.101/2010 pentru aprobarea Procedurii de organizare și funcționare
a Registrului operatorilor intracomunitari, precum și pentru aprobarea modelului
și conținutului unor formulare
În temeiul art. 12 alin. (3) din Hotărârea Guvernului nr. 109/2009 privind organizarea și funcționarea Agenției Naționale de
Administrare Fiscală, cu modificările și completările ulterioare, al art. 1582 din Legea nr. 571/2003 privind Codul fiscal, cu
modificările și completările ulterioare, al art. 7, art. 78 alin. (3), art. 228 alin. (2) și al art. 2192 din Ordonanța Guvernului nr. 92/2003
privind Codul de procedură fiscală, republicată, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Anexa nr. 1 la Ordinul președintelui Agenției
Naționale de Administrare Fiscală nr. 2.101/2010 pentru
aprobarea Procedurii de organizare și funcționare a Registrului
operatorilor intracomunitari, precum și pentru aprobarea
modelului și conținutului unor formulare, publicat în Monitorul
Oficial al României, Partea I, nr. 429 din 25 iunie 2010, se
modifică după cum urmează:
1. La capitolul II secțiunea 1, punctul 4 va avea următorul
cuprins:
ă4. (1) În cazul în care în certificatele de cazier judiciar este
înscrisă punerea în mișcare a acțiunii penale față de oricare
dintre asociați sau administratori, contribuabilii trebuie să
prezinte documente eliberate de organele de urmărire penală,
din care să rezulte dacă acțiunea penală este sau nu este în
legătură cu operațiunile prevăzute la art. 1582 alin. (1) din Codul
fiscal.
(2) În cazul în care în certificatele de cazier judiciar este
înscrisă punerea în mișcare a acțiunii penale față de oricare
dintre asociați sau administratori și s-a dispus trimiterea în
judecată, contribuabilii trebuie să prezinte documente eliberate
de organele competente, din care să rezulte dacă acțiunea
penală este sau nu este în legătură cu operațiunile prevăzute la
art. 1582 alin. (1) din Codul fiscal.”

2. La capitolul II secțiunea 1, punctul 5 va avea următorul
cuprins:
ă5. (1) În cazul în care în certificatele de cazier judiciar sunt
înscrise infracțiuni și/sau alte date, contribuabilul va prezenta
copiile legalizate ale hotărârilor judecătorești prin care au fost
stabilite respectivele infracțiuni și/sau alte documente eliberate
de organele competente, precum și documentul emis de
serviciul/compartimentul juridic din cadrul direcției generale a
finanțelor publice coordonatoare a organului fiscal competent
sau, după caz, din cadrul Agenției Naționale de Administrare
Fiscală, în cazul marilor contribuabili, din care să rezulte dacă
infracțiunea este sau nu în legătură cu operațiunile prevăzute la
art. 1582 alin. (1) din Codul fiscal.
(2) Serviciul/Compartimentul juridic va emite documentul
care va fi semnat de șeful serviciului/compartimentului juridic și
de conducătorul organului din care face parte acest
serviciu/compartiment, în maximum 5 zile de la data depunerii
de către contribuabil a documentelor prevăzute la alin. (1).”
Art. II. — Prezentul ordin se publică în Monitorul Oficial al
României, Partea I.
Art. III. — Direcția generală proceduri pentru administrarea
veniturilor, Direcția generală juridică, Direcția generală de
tehnologia informației și Direcția generală de administrare a
marilor contribuabili, precum și direcțiile generale ale finanțelor
publice județene și a municipiului București vor lua măsuri
pentru ducerea la îndeplinire a prevederilor prezentului ordin.

p. Președintele Agenției Naționale de Administrare Fiscală,
Mihai Gogancea-Vătășoiu
București, 23 iulie 2010.
Nr. 2.221.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 527/28.VII.2010 conține 16 pagini.

Prețul: 3,20 lei

&JUYDGY|445130]
ISSN 1453—4495

