PARTEA I

Anul 178 (XXII) — Nr. 621

Joi, 2 septembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

176.

868.

— Lege privind integritatea în exercitarea funcțiilor și
demnităților publice, pentru modificarea și completarea
Legii nr. 144/2007 privind înființarea, organizarea și
funcționarea Agenției Naționale de Integritate, precum
și pentru modificarea și completarea altor acte
normative....................................................................

2–14

— Decret pentru promulgarea Legii privind integritatea
în exercitarea funcțiilor și demnităților publice, pentru
modificarea și completarea Legii nr. 144/2007 privind
înființarea, organizarea și funcționarea Agenției
Naționale de Integritate, precum și pentru modificarea
și completarea altor acte normative ..........................

15

HOTĂRÂRI ALE CAMEREI DEPUTAȚILOR
18.

— Hotărâre pentru alegerea vicepreședinților,
secretarilor și chestorilor Camerei Deputaților ..........

15

HOTĂRÂRI ALE SENATULUI
15.

— Hotărâre pentru alegerea vicepreședinților,
secretarilor și chestorilor Senatului ............................

16

2

MONITORUL OFICIAL AL ROMÂNIEI, PARTEA I, Nr. 621/2.IX.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind integritatea în exercitarea funcțiilor și demnităților publice,
pentru modificarea și completarea Legii nr. 144/2007 privind înființarea, organizarea
și funcționarea Agenției Naționale de Integritate, precum și pentru modificarea
și completarea altor acte normative
Parlamentul României adoptă prezenta lege.

PARTEA I
TITLUL I
Obligații de integritate și transparență
în exercitarea funcțiilor și demnităților publice
CAPITOLUL I
Declararea averii și a intereselor
Art. 1. — (1) Dispozițiile prezentei legi se aplică următoarelor
categorii de persoane, care au obligația declarării averii și a
intereselor:
1. Președintele României;
2. consilierii prezidențiali și consilierii de stat;
3. președinții Camerelor Parlamentului, deputații și senatorii;
4. membrii din România în Parlamentul European și membrii
în Comisia Europeană din partea României;
5. primul-ministru, membrii Guvernului, secretarii de stat,
subsecretarii de stat, asimilații acestora, precum și consilierii de
stat din aparatul de lucru al primului-ministru;
6. membrii Consiliului Superior al Magistraturii;
7. judecătorii, procurorii, magistrații-asistenți, asimilații
acestora, precum și asistenții judiciari;
8. personalul auxiliar de specialitate din cadrul instanțelor
judecătorești și parchetelor;
9. judecătorii Curții Constituționale;
10. membrii Curții de Conturi și personalul cu funcții de
conducere și de control din cadrul acesteia;
11. președintele Consiliului Legislativ și președinții de secție;
12. Avocatul Poporului și adjuncții săi;
13. președintele și vicepreședintele Autorității Naționale de
Supraveghere a Prelucrării Datelor cu Caracter Personal;
14. membrii Consiliului Concurenței;
15. membrii Colegiului Consiliului Național pentru Studierea
Arhivelor Securității;
16. membrii Comisiei Naționale a Valorilor Mobiliare;
17. membrii Consiliului Economic și Social;
18. membrii Consiliului Comisiei de Supraveghere a
Asigurărilor;
19. membrii Consiliului Comisiei de Supraveghere a
Sistemului de Pensii Private;
20. membrii Consiliului Național pentru Combaterea
Discriminării;
21. membrii Consiliului Național al Audiovizualului;
22. membrii consiliilor de administrație și ai comitetelor
directoare ale Societății Române de Radiodifuziune și ale
Societății Române de Televiziune;

23. președintele și vicepreședintele Agenției Naționale de
Integritate, precum și membrii Consiliului Național de Integritate;
24. directorul general și membrii consiliului director al
Agenției Naționale de Presă AGERPRES;
25. directorul Serviciului Român de Informații, prim-adjunctul
și adjuncții săi;
26. directorul Serviciului de Informații Externe și adjuncții săi;
27. personalul diplomatic și consular;
28. directorul Serviciului de Protecție și Pază, prim-adjunctul
și adjunctul său;
29. directorul Serviciului de Telecomunicații Speciale, primadjunctul și adjuncții săi;
30. aleșii locali;
31. persoanele cu funcții de conducere și de control, precum
și funcționarii publici, inclusiv cei cu statut special, care își
desfășoară activitatea în cadrul tuturor autorităților publice
centrale ori locale sau, după caz, în cadrul tuturor instituțiilor
publice;
32. persoanele cu funcții de conducere și de control din
cadrul unităților sistemului de învățământ de stat și unităților de
stat din sistemul de sănătate publică;
33. personalul încadrat la cabinetul demnitarului în
administrația publică centrală, precum și personalul încadrat la
cancelaria prefectului;
34. membrii consiliilor de administrație, ai consiliilor de
conducere sau ai consiliilor de supraveghere, precum și
persoanele care dețin funcții de conducere în cadrul regiilor
autonome de interes național sau local, companiilor și
societăților naționale sau, după caz, societăților comerciale la
care statul sau o autoritate a administrației publice locale este
acționar majoritar sau semnificativ;
35. guvernatorul, prim-viceguvernatorul, viceguvernatorii,
membrii consiliului de administrație, angajații cu funcții de
conducere ai Băncii Naționale a României, precum și personalul
din conducerea băncilor la care statul este acționar majoritar
sau semnificativ;
36. personalul instituțiilor publice, inclusiv personalul angajat
cu contract individual de muncă, implicat în realizarea procesului
de privatizare, precum și personalul instituțiilor și autorităților
publice, inclusiv personalul angajat cu contract individual de
muncă, care administrează sau implementează programe ori
proiecte finanțate din fonduri externe sau din fonduri bugetare;
37. președinții, vicepreședinții, secretarii și trezorierii
federațiilor și confederațiilor sindicale;
38. prefecții și subprefecții;
39. candidații pentru funcțiile de Președinte al României,
deputat, senator, consilier județean, consilier local, președinte
al consiliului județean sau primar.
(2) Obligația privind declararea averii și a intereselor revine,
în condițiile prezentei legi, și celorlalte categorii de persoane,

MONITORUL OFICIAL AL ROMÂNIEI, PARTEA I, Nr. 621/2.IX.2010
care sunt numite în funcție de Președintele României, de
Parlament, de Guvern sau de primul-ministru, cu excepția celor
care ocupă funcții aparținând cultelor religioase.
(3) Activitatea de evaluare a declarațiilor de avere, a datelor,
a informațiilor și a modificărilor patrimoniale intervenite, a
intereselor și a incompatibilităților pentru persoanele prevăzute
la alin. (1) și (2) se desfășoară în cadrul Agenției Naționale de
Integritate, înființată prin Legea nr. 144/2007 privind înființarea,
organizarea și funcționarea Agenției Naționale de Integritate,
republicată, denumită în continuare Agenția. Pentru președintele
și vicepreședintele Agenției, precum și pentru personalul
acesteia, activitatea de evaluare a averii, a intereselor și a
incompatibilităților se desfășoară în cadrul Consiliului Național
de Integritate.
Art. 2. — Declarațiile de avere și declarațiile de interese se
completează potrivit anexelor nr. 1 și 2 și se trimit Agenției copii
certificate, împreună cu codul numeric personal al declarantului.
Art. 3. — (1) Declarațiile de avere și declarațiile de interese
reprezintă acte personale, putând fi rectificate numai în condițiile
prevăzute de prezenta lege.
(2) Declarațiile de avere se fac în scris, pe propria
răspundere, și cuprind drepturile și obligațiile declarantului, ale
soțului/soției, precum și ale copiilor aflați în întreținere, potrivit
anexei nr. 1.
(3) Declarațiile de interese se fac în scris, pe propria
răspundere, și cuprind funcțiile și activitățile prevăzute în anexa
nr. 2, potrivit prevederilor Legii nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri, prevenirea și
sancționarea corupției, cu modificările și completările ulterioare.
(4) Persoanele care candidează pentru funcțiile de
Președinte al României, deputat, senator, membru din România
în Parlamentul European, consilier județean, consilier local,
președinte al consiliului județean sau primar sunt obligate să își
declare averea și interesele.
(5) Declarațiile de avere și declarațiile de interese ale
persoanelor prevăzute la alin. (4) se depun la Biroul Electoral
Central sau, după caz, la biroul electoral de circumscripție, odată
cu declarația de acceptare a candidaturii, în două exemplare.
Biroul Electoral Central și biroul electoral de circumscripție
transmit un exemplar al declarațiilor de avere și al declarațiilor
de interese la Agenție, în termen de cel mult 48 de ore de la
depunere.
(6) Declarațiile de avere și declarațiile de interese ale
candidaților pentru funcția de Președinte al României, întocmite
potrivit anexelor nr. 1 și 2, se publică în Monitorul Oficial al
României, Partea a III-a, precum și pe pagina de internet a
Agenției, în termen de 10 zile de la data depunerii sau a primirii,
după caz, și se mențin publicate pe această pagină.
(7) Declarațiile de avere și declarațiile de interese ale
candidaților pentru funcția de deputat, senator, consilier
județean, consilier local, președinte al consiliului județean sau
primar, întocmite potrivit anexelor nr. 1 și 2, se afișează pe
pagina de internet a Agenției, în termen de 10 zile de la data
primirii.
Art. 4. — (1) Declarațiile de avere și declarațiile de interese
se depun în termen de 30 de zile de la data numirii sau a alegerii
în funcție ori de la data începerii activității.
(2) Persoanele prevăzute de prezenta lege au obligația să
depună sau să actualizeze declarațiile de avere și declarațiile
de interese anual, cel mai târziu la data de 15 iunie. Declarațiile
de avere se întocmesc după cum urmează: pentru anul fiscal
anterior încheiat la 31 decembrie, în cazul veniturilor, respectiv
situația la data declarării pentru celelalte capitole din declarație,

3

potrivit anexei nr. 1. Persoanele suspendate din exercițiul
funcției sau al demnității publice pentru o perioadă ce acoperă
integral un an fiscal vor actualiza declarațiile în termen de 30 de
zile de la data încetării suspendării.
(3) În termen de cel mult 30 de zile de la data încheierii
mandatului sau a încetării activității, persoanele prevăzute de
prezenta lege au obligația să depună noi declarații de avere și
declarații de interese.
(4) În termen de 30 de zile de la data intrării în vigoare a
prezentei legi, persoanele care nu aveau obligația de a depune
declarația de avere și declarația de interese, și pentru care
prezenta lege stabilește această obligație, trebuie să depună
aceste declarații, potrivit legii.
CAPITOLUL II
Implementarea prevederilor legale
privind declarațiile de avere și declarațiile de interese
Art. 5. — (1) În cadrul entităților în care persoanele au
obligația de a depune declarații de avere și declarații de
interese, în conformitate cu prevederile legale, se desemnează
persoane responsabile care asigură implementarea prevederilor
legale privind declarațiile de avere și declarațiile de interese.
(2) Declarațiile de avere și declarațiile de interese se depun
după cum urmează:
a) Președintele României, consilierii prezidențiali și consilierii
de stat — la persoana desemnată de șeful Cancelariei
Administrației Prezidențiale;
b) președinții Camerelor Parlamentului, deputații și
senatorii — la persoana desemnată de secretarul general al
Camerei din care aceștia fac parte;
c) membrii din România în Parlamentul European și membrii
în Comisia Europeană din partea României — la Autoritatea
Electorală Permanentă;
d) primul-ministru, membrii Guvernului, secretarii de stat,
subsecretarii de stat și asimilații acestora, precum și consilierii
de stat din aparatul de lucru al primului-ministru — la persoana
desemnată de secretarul general al Guvernului;
e) membrii Consiliului Superior al Magistraturii, judecătorii,
procurorii, asistenții judiciari și magistrații-asistenți — la
persoana desemnată de secretarul general al Consiliului
Superior al Magistraturii;
f) membrii Consiliului Național de Integritate, precum și
președintele și vicepreședintele Agenției — la persoana
desemnată de secretarul general al Senatului;
g) consilierii județeni și consilierii locali, primarii, precum și
președinții de consiliu județean — la persoana desemnată de
secretarii unităților administrativ-teritoriale respective;
h) prefecții și subprefecții — la persoana desemnată de
secretarul cancelariei prefectului;
i) alte categorii de persoane prevăzute de lege — la
persoana desemnată de șeful compartimentului de resurse
umane sau, după caz, de șeful secretariatului din cadrul
autorităților publice, instituțiilor publice sau unităților din care fac
parte.
(3) În exercitarea atribuțiilor prevăzute de prezenta lege,
persoanele desemnate potrivit prevederilor alin. (2) sunt
subordonate direct conducătorului instituției respective, care
răspunde pentru desfășurarea în bune condiții a activității
acestora.
(4) În perioada detașării sau delegării, persoanele care sunt
obligate să depună declarații de avere și declarații de interese
le depun la instituția de la care au fost delegate sau detașate.

4

MONITORUL OFICIAL AL ROMÂNIEI, PARTEA I, Nr. 621/2.IX.2010

Art. 6. — (1) Persoanele responsabile cu implementarea
prevederilor referitoare la declarațiile de avere și declarațiile de
interese îndeplinesc următoarele atribuții:
a) primesc, înregistrează declarațiile de avere și declarațiile
de interese și eliberează la depunere o dovadă de primire;
b) la cerere, pun la dispoziția personalului formularele
declarațiilor de avere și ale declarațiilor de interese;
c) oferă consultanță pentru completarea corectă a rubricilor
din declarații și pentru depunerea în termen a acestora;
d) evidențiază declarațiile de avere și declarațiile de interese
în registre speciale cu caracter public, denumite Registrul
declarațiilor de avere și Registrul declarațiilor de interese, ale
căror modele se stabilesc prin hotărâre a Guvernului, la
propunerea Agenției;
e) asigură afișarea și menținerea declarațiilor de avere și ale
declarațiilor de interese, prevăzute în anexele nr. 1 și 2, pe
pagina de internet a instituției, dacă aceasta există, sau la
avizierul propriu, în termen de cel mult 30 de zile de la primire,
prin anonimizarea adresei imobilelor declarate, cu excepția
localității unde sunt situate, adresei instituției care administrează
activele financiare, a codului numeric personal, precum și a
semnăturii. Declarațiile de avere și declarațiile de interese se
păstrează pe pagina de internet a instituției și a Agenției pe toată
durata exercitării funcției sau mandatului și 3 ani după încetarea
acestora și se arhivează potrivit legii;
f) trimit Agenției, în vederea îndeplinirii atribuțiilor de
evaluare, copii certificate ale declarațiilor de avere și ale
declarațiilor de interese depuse și câte o copie certificată a
registrelor speciale prevăzute la lit. d), în termen de cel mult
10 zile de la primirea acestora;
g) întocmesc, după expirarea termenului de depunere, o listă
cu persoanele care nu au depus declarațiile de avere și
declarațiile de interese în acest termen și informează de îndată
aceste persoane, solicitându-le un punct de vedere în termen
de 10 zile lucrătoare;
h) acordă consultanță referitor la conținutul și aplicarea
prevederilor legale privind declararea și evaluarea averii, a
conflictelor de interese și a incompatibilităților și întocmesc note
de opinie în acest sens, la solicitarea persoanelor care au
obligația depunerii declarațiilor de avere și a declarațiilor de
interese.
(2) Lista definitivă cu persoanele care nu au depus în termen
sau au depus cu întârziere declarațiile de avere și declarațiile
de interese, însoțită de punctele de vedere primite, se transmite
Agenției până la data de 1 august a aceluiași an.
Art. 7. — (1) Dacă, în termen de 10 zile de la primirea
declarației de avere și a declarației de interese, persoanele
responsabile potrivit prevederilor art. 5 alin. (2) sesizează
deficiențe în completarea acestora, vor recomanda, în scris, pe
bază de semnătură sau scrisoare recomandată, persoanei în
cauză rectificarea declarației de avere și/sau a declarației de
interese, în termen de cel mult 30 de zile de la transmiterea
recomandării. Rectificarea declarației poate fi inițiată și de către
persoanele prevăzute la art. 1, în termen de 40 de zile de la
depunerea inițială. Declarația de avere și/sau declarația de
interese rectificată pot/poate fi însoțite/însoțită de documente
justificative.
(2) Declarația de avere și/sau declarația de interese
depuse/depusă, împreună cu documentele justificative, se
trimit/se trimite de îndată Agenției, în copie certificată.
(3) Până la expirarea termenului de depunere a declarației
de avere și/sau a declarației de interese rectificate, Agenția nu
poate declanșa procedurile prevăzute de prezenta lege, în
condițiile în care sunt depuse în termenul legal.

TITLUL II
Proceduri de asigurare a integrității și transparenței
în exercitarea funcțiilor și demnităților publice
CAPITOLUL I
Proceduri în fața Agenției Naționale de Integritate
SECȚIUNEA 1
Dispoziții generale

Art. 8. — (1) Scopul Agenției este asigurarea integrității în
exercitarea demnităților și funcțiilor publice și prevenirea
corupției instituționale, prin exercitarea de responsabilități în
evaluarea declarațiilor de avere, a datelor și informațiilor privind
averea, precum și a modificărilor patrimoniale intervenite, a
incompatibilităților și a conflictelor de interese potențiale în care
se pot afla persoanele prevăzute la art. 1, pe perioada
îndeplinirii funcțiilor și demnităților publice. În îndeplinirea
acestui scop, Agenția poate dezvolta relații de colaborare prin
încheierea de protocoale cu entități din țară sau din străinătate.
(2) Activitatea de evaluare efectuată de inspectorii de
integritate din cadrul Agenției se desfășoară cu privire la situația
averii existente pe durata exercitării demnităților și funcțiilor
publice, a conflictelor de interese și a incompatibilităților
persoanelor care fac obiectul prezentei legi, conform
prevederilor acesteia, care se completează cu dispozițiile actelor
normative în vigoare.
(3) Principiile după care se desfășoară activitatea de
evaluare sunt legalitatea, confidențialitatea, imparțialitatea,
independența operațională, celeritatea, buna administrare,
dreptul la apărare, precum și prezumția dobândirii licite a averii.
Art. 9. — (1) În vederea desfășurării activității în condiții de
profesionalism, cu respectarea principiilor prevăzute la art. 8
alin. (3), repartizarea lucrărilor se face în mod aleatoriu, de către
conducerea inspectorilor de integritate, prin sistem electronic.
(2) Redistribuirea lucrărilor repartizate inspectorilor de
integritate se poate face numai în următoarele cazuri:
a) imposibilitate de exercitare a atribuțiilor timp de cel puțin
20 de zile;
b) solicitare motivată a inspectorului de integritate căruia i-a
fost repartizată lucrarea;
c) suspendare din activitate, în condițiile legii;
d) incompatibilitate;
e) conflict de interese;
f) există diferențe semnificative în sensul prevederilor art. 18
între modificările intervenite în averea inspectorului de integritate
pe durata exercitării funcției publice și veniturile obținute în
această perioadă;
g) lăsarea în nelucrare, din motive imputabile inspectorului
de integritate, pe o durată mai mare de 30 de zile lucrătoare.
Art. 10. — Inspectorii de integritate desfășoară următoarele
activități:
a) primesc, colectează, centralizează și procesează date și
informații cu privire la situația averii existente pe durata
exercitării demnităților și funcțiilor publice, a incompatibilităților
și a conflictelor de interese privind persoanele care ocupă funcții
sau demnități publice;
b) evaluează declarațiile de avere și declarațiile de interese;
c) efectuează controlul depunerii la termen a declarațiilor de
avere și a declarațiilor de interese de către persoanele
prevăzute de prezenta lege;
d) evaluează, în condițiile prezentului capitol, diferențele
semnificative, în sensul prevederilor art. 18, dintre modificările
intervenite în avere pe durata exercitării demnităților și funcțiilor
publice și veniturile realizate în aceeași perioadă;

MONITORUL OFICIAL AL ROMÂNIEI, PARTEA I, Nr. 621/2.IX.2010
e) evaluează conflicte de interese sau incompatibilități ale
persoanelor care ocupă demnități sau funcții publice;
f) întocmesc rapoarte de evaluare în cazul în care, în urma
evaluării, identifică elemente de încălcare a legislației privind
regimul declarării averii, al conflictelor de interese, respectiv al
incompatibilităților, precum și, după caz, a legislației disciplinare,
contravenționale sau penale;
g) întocmesc rapoarte de evaluare în cazul în care, în urma
evaluării, nu identifică elemente de încălcare a legislației privind
regimul declarării averii, al conflictelor de interese, respectiv al
incompatibilităților;
h) aplică sancțiunile și iau măsurile prevăzute de lege în
competența acestora.
Art. 11. — (1) Activitatea de evaluare a declarației de avere,
a datelor și a informațiilor privind averea existentă, precum și a
modificărilor patrimoniale intervenite existente în perioada
exercitării funcțiilor ori demnităților publice, precum și cea de
evaluare a conflictelor de interese și a incompatibilităților se
efectuează atât pe durata exercitării funcțiilor ori demnităților
publice, cât și în decursul a 3 ani după încetarea acestora.
(2) Activitatea ce se efectuează pe durata prevăzută la
alin. (1) constă în evaluarea declarației de avere, a datelor și a
informațiilor privind averea existentă, precum și a modificărilor
patrimoniale intervenite, a conflictelor de interese sau a
incompatibilităților, exclusiv pentru perioada exercitării funcțiilor
sau demnităților publice.
Art. 12. — (1) Agenția îndeplinește activitatea de evaluare
prevăzută la art. 8 din oficiu sau la sesizarea oricărei persoane
fizice sau juridice, cu respectarea prevederilor Ordonanței
Guvernului nr. 27/2002 privind reglementarea activității de
soluționare a petițiilor, aprobată cu modificări și completări prin
Legea nr. 233/2002.
(2) Sesizarea din oficiu se face într-una din următoarele
modalități:
a) pe baza unui raport de sesizare, întocmit de președintele
Agenției;
b) pe baza unei note întocmite de inspectorul de integritate,
aprobată de conducerea inspectorilor de integritate; în cazul în
care aceasta respinge propunerea de sesizare din oficiu, refuzul
motivat se transmite președintelui Agenției, pentru a dispune fie
începerea verificărilor, fie menținerea propunerii.
(3) Sesizarea făcută cu rea-credință atrage după sine
răspunderea juridică a celui care a făcut sesizarea.
(4) Repartizarea lucrării inițiate la sesizarea atât a oricărei
persoane fizice sau juridice, cât și a celei din oficiu, prevăzută la
alin. (2), se face în mod aleatoriu, potrivit art. 9 alin. (1).
(5) Agenția poate formula acțiune în regres în cel mult un an
de la data rămânerii definitive a hotărârii prin care a fost obligată
la plată împotriva persoanei vinovate.
(6) Agenția asigură afișarea declarațiilor de avere și a
declarațiilor de interese, prevăzute în anexele nr. 1 și 2, pe
pagina de internet a Agenției, în termen de cel mult 30 de zile de
la primire, prin anonimizarea adresei imobilelor declarate, cu
excepția localității unde sunt situate, a adresei instituției care
administrează activele financiare, a codului numeric personal,
precum și a semnăturii. Declarațiile de avere și declarațiile de
interese se mențin pe pagina de internet a Agenției pe toată
durata exercitării funcției sau mandatului și 3 ani după încetarea
acestuia și se arhivează potrivit legii.
SECȚIUNEA a 2-a
Evaluarea averii

Art. 13. — (1) După repartizarea aleatorie a lucrării,
inspectorul de integritate procedează la activitatea de evaluare
a declarațiilor de avere, a datelor, a informațiilor și a modificărilor

5

patrimoniale existente, în sensul prezentei legi, după cum
urmează:
a) până la informarea persoanei care face obiectul evaluării
și invitarea acesteia pentru a prezenta un punct de vedere,
desfășoară proceduri administrative, prin raportare exclusivă la
informații publice;
b) după informarea persoanei care face obiectul evaluării și
invitarea acesteia pentru a prezenta un punct de vedere, solicită
persoanelor fizice sau juridice și date ori informații care nu sunt
publice.
(2) Actele întocmite de inspectorul de integritate pe baza
datelor sau informațiilor care nu sunt publice, solicitate
persoanelor fizice sau juridice, după începerea activității de
evaluare, fără ca persoana să fie invitată și informată potrivit
dispozițiilor art. 14, sunt lovite de nulitate absolută.
Art. 14. — (1) Dacă din activitatea de evaluare rezultă că
există diferențe semnificative, în sensul prevederilor art. 18,
inspectorul de integritate informează despre aceasta persoana
în cauză și are obligația de a o invita pentru a prezenta un punct
de vedere.
(2) Persoana informată și invitată potrivit alin. (1) poate să
prezinte inspectorului de integritate date sau informații pe care
le consideră necesare, personal ori prin transmiterea unui punct
de vedere scris.
(3) Informarea și invitarea se fac prin poștă, cu scrisoare
recomandată cu confirmare de primire.
(4) Persoana care face obiectul evaluării are dreptul de a fi
asistată sau reprezentată de avocat și are dreptul de a prezenta
orice probe, date ori informații pe care le consideră necesare.
(5) Dacă persoana a cărei avere este evaluată este
căsătorită ori dacă are copii în întreținere, în sensul Codului
familiei, evaluarea se va extinde și asupra averii soțului/soției și,
după caz, asupra averii copiilor aflați în întreținere.
Art. 15. — (1) Pe parcursul desfășurării evaluării, inspectorul
de integritate poate solicita tuturor instituțiilor și autorităților
publice, altor persoane juridice de drept public sau privat,
precum și persoanelor fizice, documentele și informațiile
necesare desfășurării activității de evaluare, cu obligația păstrării
confidențialității.
(2) La solicitarea motivată a inspectorului de integritate,
persoanele fizice și juridice, conducătorii autorităților, ai
instituțiilor sau ai societăților publice ori private, precum și cei ai
regiilor autonome sunt obligați să comunice acestuia, în termen
de cel mult 30 de zile, datele, informațiile, înscrisurile și
documentele solicitate potrivit prevederilor alin. (1), indiferent de
suportul acestora, precum și date, informații sau documente pe
care le dețin, care ar putea conduce la soluționarea lucrării.
Art. 16. — (1) Pentru lămurirea tuturor aspectelor privind
diferențele semnificative, în sensul prevederilor art. 18, poate fi
efectuată o expertiză extrajudiciară, potrivit legii, cu acordul
persoanei a cărei avere este supusă evaluării.
(2) Persoana a cărei avere este supusă evaluării are dreptul
să-și aleagă un expert asistent, pe cheltuială proprie, în condițiile
prevederilor alin. (1).
(3) În cazul în care persoana a cărei avere este supusă
evaluării nu își dă acordul pentru efectuarea expertizei,
inspectorul de integritate poate solicita judecătoriei în a cărei
circumscripție își are domiciliul persoana cercetată admiterea
efectuării unei expertize extrajudiciare, pe cheltuiala Agenției.
Art. 17. — (1) Dacă, după exprimarea punctului de vedere al
persoanei invitate, verbal sau în scris, ori, în lipsa acestuia, după
expirarea unui termen de 15 zile de la confirmarea de primire a
informării de către persoana care face obiectul evaluării, sunt
identificate în continuare, pe baza datelor și informațiilor
existente la dispoziția inspectorului de integritate, diferențe
semnificative în sensul prevederilor art. 18, inspectorul de
integritate întocmește un raport de evaluare.

6

MONITORUL OFICIAL AL ROMÂNIEI, PARTEA I, Nr. 621/2.IX.2010

(2) În lipsa confirmării prevăzute la alin. (1), inspectorul de
integritate poate întocmi raportul de evaluare după îndeplinirea
unei noi proceduri de comunicare.
(3) Raportul de evaluare va avea următorul cuprins:
a) partea descriptivă a situației de fapt;
b) punctul de vedere al persoanei supuse evaluării, dacă
acesta a fost exprimat;
c) evaluarea eventualelor diferențe semnificative, în sensul
prevederilor art. 18;
d) concluzii.
(4) Raportul de evaluare se comunică în termen de 5 zile de
la finalizare persoanei care a făcut obiectul activității de evaluare
și, după caz, organelor fiscale, celor de urmărire penală și celor
disciplinare, precum și comisiei de cercetare a averilor
prevăzute în Legea nr. 115/1996 pentru declararea și controlul
averii demnitarilor, magistraților, a unor persoane cu funcții de
conducere și de control și a funcționarilor publici, cu modificările
și completările ulterioare, precum și cu cele aduse prin prezenta
lege. În cadrul organelor fiscale și de urmărire penală se
desemnează persoane responsabile pentru relația cu Agenția,
care asigură declanșarea de urgență și cu precădere a
procedurilor specifice în cadrul acestora.
(5) În cazul în care inspectorul de integritate consideră că nu
sunt întrunite condițiile prevăzute la alin. (1), întocmește un
raport de evaluare în acest sens, pe care îl transmite persoanei
care a făcut obiectul procedurii. Acest raport poate cuprinde,
dacă este cazul, mențiuni privind erorile constatate în ceea ce
privește întocmirea necorespunzătoare a declarațiilor de avere
și sugestii de îndreptare.
(6) Persoana a cărei declarație de avere a fost supusă
evaluării, fiind identificate diferențe semnificative, în sensul
prevederilor art. 18, este considerată incompatibilă.
(7) Dispozițiile art. 22 alin. (1) și (2) se aplică în mod
corespunzător.
Art. 18. — Prin diferențe semnificative, în sensul prezentei
legi, se înțelege diferența mai mare de 10.000 de euro sau
echivalentul în lei al acestei sume între modificările intervenite în
avere pe durata exercitării demnităților și funcțiilor publice și
veniturile realizate în aceeași perioadă.
Art. 19. — (1) Rapoartele de evaluare, transmise organelor
fiscale, organelor de urmărire penală, comisiei de cercetare a
averilor prevăzute în Legea nr. 115/1996, cu modificările și
completările ulterioare, și cu cele aduse prin prezenta lege,
precum și instituțiilor prevăzute la art. 26, vor fi obligatoriu
evaluate de aceste instituții, inclusiv sub aspectul propunerilor,
și se vor lua, de urgență și cu precădere, măsurile care se
impun, potrivit competențelor legale.
(2) Organele fiscale și organele de urmărire penală vor
informa trimestrial Agenția asupra măsurilor luate în dosarele
transmise potrivit prevederilor alin. (1).
SECȚIUNEA a 3-a
Evaluarea conflictelor de interese și a incompatibilităților

Art. 20. — (1) Dacă, în urma evaluării declarației de interese,
precum și a altor date și informații, inspectorul de integritate
identifică elemente în sensul existenței unui conflict de interese
sau a unei incompatibilități, informează despre aceasta
persoana în cauză și are obligația de a o invita pentru a prezenta
un punct de vedere.
(2) Persoana informată potrivit prevederilor alin. (1) este
invitată să prezinte inspectorului de integritate date sau
informații pe care le consideră necesare, personal ori prin
transmiterea unui punct de vedere scris.
(3) Informarea și invitarea se vor face prin poștă, cu scrisoare
recomandată cu confirmare de primire.

(4) Persoana care face obiectul evaluării are dreptul de a fi
asistată sau reprezentată de avocat și are dreptul de a prezenta
orice date ori informații pe care le consideră necesare.
(5) Prevederile art. 13 și 15 se aplică în mod corespunzător.
Art. 21. — (1) Dacă, după exprimarea punctului de vedere al
persoanei invitate, verbal sau în scris, ori, în lipsa acestuia, după
expirarea unui termen de 15 zile de la confirmarea de primire a
informării de către persoana care face obiectul evaluării,
inspectorul de integritate consideră în continuare că sunt
elemente în sensul existenței unui conflict de interese sau a unei
incompatibilități, întocmește un raport de evaluare.
(2) În lipsa confirmării prevăzute la alin. (1), inspectorul de
integritate poate întocmi raportul de evaluare după îndeplinirea
unei noi proceduri de comunicare.
(3) Raportul de evaluare va avea următorul cuprins:
a) partea descriptivă a situației de fapt;
b) punctul de vedere al persoanei supuse evaluării, dacă
acesta a fost exprimat;
c) evaluarea elementelor de conflict de interese sau de
incompatibilitate;
d) concluzii.
(4) Raportul de evaluare se comunică în termen de 5 zile de
la finalizare persoanei care a făcut obiectul activității de evaluare
și, după caz, organelor de urmărire penală și celor disciplinare.
Art. 22. — (1) Persoana care face obiectul evaluării poate
contesta raportul de evaluare a conflictului de interese sau a
incompatibilității în termen de 15 zile de la primirea acestuia, la
instanța de contencios administrativ.
(2) Dacă raportul de evaluare a conflictului de interese nu a
fost contestat în termenul prevăzut la alin. (1) la instanța de
contencios administrativ, Agenția sesizează, în termen de 6 luni,
organele competente pentru declanșarea procedurii disciplinare,
precum și, dacă este cazul, instanța de contencios administrativ,
în vederea anulării actelor emise, adoptate sau întocmite cu
încălcarea prevederilor legale privind conflictul de interese.
(3) Dacă raportul de evaluare a incompatibilității nu a fost
contestat în termenul prevăzut la alin. (1) la instanța de
contencios administrativ, Agenția sesizează în termen de 15 zile
organele competente pentru declanșarea procedurii disciplinare;
dacă este cazul, Agenția sesizează în termen de 6 luni instanța
de contencios administrativ, în vederea anulării actelor emise,
adoptate sau întocmite cu încălcarea prevederilor legale privind
incompatibilitățile.
(4) Dacă în urma evaluării declarației de interese, precum și
a altor date și informații, inspectorul de integritate constată
inexistența unei stări de incompatibilitate sau a unui conflict de
interese, întocmește un raport în acest sens, pe care îl transmite
persoanei care a făcut obiectul evaluării, în condițiile art. 17
alin. (5) teza a doua.
Art. 23. — (1) În cazul unui conflict de interese, dacă au
legătură cu situația de conflict de interese, toate actele juridice
sau administrative încheiate direct sau prin persoane interpuse,
cu încălcarea dispozițiilor legale privind conflictul de interese,
sunt lovite de nulitate absolută.
(2) Acțiunea în constatarea nulității absolute a actelor juridice
sau administrative încheiate cu încălcarea obligațiilor legale
privind conflictul de interese poate fi introdusă de Agenție chiar
dacă persoana în cauză nu mai deține acea funcție.
(3) Instanța va putea dispune motivat, pe lângă constatarea
nulității absolute, și repunerea părților în situația anterioară.
Art. 24. — (1) Acțiunile introduse la instanțele de contencios
administrativ urmează regulile de competență prevăzute în
Legea contenciosului administrativ nr. 554/2004, cu modificările
și completările ulterioare, care se aplică în mod corespunzător.
(2) Procedura de judecată este cea prevăzută în Legea
nr. 554/2004, cu modificările și completările ulterioare, și se

MONITORUL OFICIAL AL ROMÂNIEI, PARTEA I, Nr. 621/2.IX.2010
aplică în mod corespunzător, în măsura în care nu există în
prezenta lege prevederi derogatorii de la aceasta.
Art. 25. — (1) Fapta persoanei cu privire la care s-a constatat
că a emis un act administrativ, a încheiat un act juridic, a luat o
decizie sau a participat la luarea unei decizii cu încălcarea
obligațiilor legale privind conflictul de interese ori starea de
incompatibilitate constituie abatere disciplinară și se
sancționează potrivit reglementării aplicabile demnității, funcției
sau activității respective, în măsura în care prevederile prezentei
legi nu derogă de la aceasta și dacă fapta nu întrunește
elementele constitutive ale unei infracțiuni.
(2) Persoana eliberată sau destituită din funcție potrivit
prevederilor alin. (1) sau față de care s-a constatat existența
conflictului de interese ori starea de incompatibilitate este
decăzută din dreptul de a mai exercita o funcție sau o demnitate
publică ce face obiectul prevederilor prezentei legi, cu excepția
celor electorale, pe o perioadă de 3 ani de la data eliberării,
destituirii din funcția ori demnitatea publică respectivă sau a
încetării de drept a mandatului. Dacă persoana a ocupat o
funcție eligibilă, nu mai poate ocupa aceeași funcție pe o
perioadă de 3 ani de la încetarea mandatului. În cazul în care
persoana nu mai ocupă o funcție sau o demnitate publică la data
constatării stării de incompatibilitate ori a conflictului de interese,
interdicția de 3 ani operează potrivit legii, de la data rămânerii
definitive a raportului de evaluare, respectiv a rămânerii
definitive și irevocabile a hotărârii judecătorești de confirmare a
existenței unui conflict de interese sau a unei stări de
incompatibilitate.
(3) Fapta persoanei cu privire la care s-a constatat starea de
incompatibilitate sau de conflict de interese constituie temei
pentru eliberarea din funcție ori, după caz, constituie abatere
disciplinară și se sancționează potrivit reglementării aplicabile
demnității, funcției sau activității respective.
(4) Prin derogare de la dispozițiile legilor speciale care
reglementează răspunderea disciplinară, sancțiunile disciplinare
care pot fi aplicate ca urmare a săvârșirii unor abateri dintre cele
cuprinse în prezenta lege nu pot consta în mustrare sau
avertisment.
Art. 26. — (1) Agenția va comunica raportul de evaluare,
după cum urmează:
a) pentru Președintele României și pentru primul-ministru —
Parlamentului;
b) pentru ceilalți membri ai Guvernului — primului-ministru,
care propune Președintelui României eliberarea din funcție,
potrivit prevederilor Constituției României, republicată, și ale
Legii nr. 90/2001 privind organizarea și funcționarea Guvernului
României și a ministerelor, cu modificările și completările
ulterioare;
c) pentru secretarii de stat, subsecretarii de stat, precum și
pentru asimilații acestora — primului-ministru, care poate
dispune eliberarea din funcție;
d) pentru senatori și deputați — Camerei din care face parte
parlamentarul, care va aplica sancțiunile disciplinare potrivit legii
și regulamentului Camerei respective;
e) pentru judecători, procurori, membrii Consiliului Superior
al Magistraturii și magistrați-asistenți — Consiliului Superior al
Magistraturii, care va aplica o sancțiune disciplinară;
f) pentru judecătorii Curții Constituționale — Curții
Constituționale, care va aplica o sancțiune disciplinară;
g) pentru membrii Curții de Conturi, Avocatul Poporului și
adjuncții săi — Parlamentului;
h) pentru aleșii locali, cu excepția primarilor și președinților
consiliilor județene — consiliului local sau, după caz, consiliului
județean, care va aplica o sancțiune disciplinară, potrivit legii;
i) pentru primari și președinții consiliilor județene — instituției
prefectului;

7

j) pentru funcționarii publici — comisiei de disciplină sau
consiliului de disciplină, care propune autorității prevăzute de
lege aplicarea unei sancțiuni, potrivit legii;
k) pentru celelalte persoane prevăzute de prezenta lege —
comisiilor de disciplină, autorității ori instituției competente, care
vor aplica o sancțiune disciplinară, potrivit legii.
(2) Sancțiunea disciplinară se dispune și în cazul în care
raportul de evaluare al Agenției a fost comunicat și organelor de
urmărire penală, potrivit prevederilor art. 21 alin. (4).
(3) Prin derogare de la dispozițiile legilor speciale care
reglementează răspunderea disciplinară, sancțiunea poate fi
aplicată în termen de cel mult 6 luni de la data rămânerii
definitive a raportului de evaluare, potrivit prevederilor legale. În
cazul în care cauza de incompatibilitate a încetat înainte de
sesizarea Agenției, sancțiunea disciplinară poate fi aplicată în
termen de 3 ani de la încetarea cauzei de incompatibilitate, dacă
legea nu dispune altfel.

TITLUL III
Sancțiuni
Art. 27. — (1) Nerespectarea obligației de a răspunde
solicitărilor Agenției, prevăzute de prezenta lege, se
sancționează cu amendă civilă de 200 lei pentru fiecare zi de
întârziere. Sesizarea instanței se face de către inspectorul de
integritate din cadrul Agenției.
(2) Instanța competentă să decidă aplicarea amenzii
prevăzute la alin. (1) este judecătoria în a cărei circumscripție se
află sediul persoanei juridice sancționate sau domiciliul
persoanei fizice sancționate. Judecata se face de urgență și cu
precădere, cu citarea părților.
(3) Hotărârea instanței prin care se aplică amenda este
supusă recursului, în termen de 10 zile de la pronunțare, pentru
cei prezenți, și de la comunicare, pentru cei absenți.
Art. 28. — Fapta persoanelor care, cu intenție, depun
declarații de avere sau declarații de interese care nu corespund
adevărului constituie infracțiunea de fals în declarații și se
pedepsește potrivit Codului penal.
Art. 29. — (1) Nedepunerea declarațiilor de avere și a
declarațiilor de interese în termenele prevăzute de prezenta
lege, precum și nedeclararea, în declarația întocmită potrivit
anexei nr. 1, a cuantumului veniturilor realizate, sau declararea
acestora cu trimitere la alte înscrisuri constituie contravenție și
se sancționează cu amendă de la 50 lei la 2.000 lei. Agenția
poate declanșa din oficiu procedura de evaluare.
(2) Nerespectarea obligațiilor prevăzute la art. 6 de către
persoanele responsabile cu implementarea prevederilor
prezentei legi constituie contravenție și se sancționează cu
amendă de la 50 lei la 2.000 lei. Aceeași sancțiune se aplică și
conducătorului entității respective, dacă acesta nu îndeplinește
obligațiile prevăzute de prezenta lege.
(3) Neaplicarea sancțiunii disciplinare sau neconstatarea
încetării funcției publice, după caz, atunci când actul de
constatare a rămas definitiv, constituie contravenție și se
sancționează cu amendă de la 50 lei la 2.000 lei, dacă fapta nu
constituie infracțiune.
Art. 30. — Constatarea și sancționarea contravențiilor
prevăzute de prezenta lege se fac de către persoanele
împuternicite din cadrul Agenției, conform prevederilor
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

8

MONITORUL OFICIAL AL ROMÂNIEI, PARTEA I, Nr. 621/2.IX.2010

Art. 31. — (1) Sesizarea făcută cu rea-credință, dacă prin
aceasta a cauzat persoanei denunțate un prejudiciu moral sau
material, constituie infracțiunea de denunțare calomnioasă.
(2) Nerespectarea principiilor prevăzute la art. 8 alin. (3)
angajează răspunderea civilă, penală sau administrativă a
Agenției și, după caz, a membrilor acesteia.
Art. 32. — Dispozițiile prezentei legi se completează cu cele
ale Legii nr. 115/1996, cu modificările și completările ulterioare,
precum și cu cele aduse prin prezenta lege, ale Legii
nr. 188/1999 privind Statutul funcționarilor publici, republicată,
cu modificările și completările ulterioare, ale Legii nr. 53/2003 —
Codul muncii, cu modificările și completările ulterioare, ale
Codului de procedură civilă, ale Ordonanței Guvernului
nr. 2/2001, aprobată cu modificări și completări prin Legea
nr. 180/2002, cu modificările și completările ulterioare, ale Legii
nr. 554/2004, cu modificările și completările ulterioare, precum
și cu dispozițiile altor acte normative, inclusiv ale celor care
reglementează alte incompatibilități sau conflicte de interese,
dacă acestea nu sunt contrare prezentei legi și Legii
nr. 161/2003, cu modificările și completările ulterioare.

PARTEA a II-a
Dispoziții tranzitorii și finale
Art. 33. — Legea nr. 144/2007 privind înființarea, organizarea
și funcționarea Agenției Naționale de Integritate, republicată în
Monitorul Oficial al României, Partea I, nr. 535 din 3 august
2009, se modifică și se completează după cum urmează:
1. Articolele 1—12 se abrogă.
2. La articolul 13, alineatul (3) se abrogă.
3. Articolul 14 se abrogă.
4. La articolul 15, alineatele (2) și (3) se modifică și vor
avea următorul cuprins:
ă(2) Agenția este condusă de un președinte, ajutat de un
vicepreședinte, numiți de Senat, pe bază de concurs, organizat
de Consiliul Național de Integritate. Mandatul președintelui și al
vicepreședintelui se mențin până la sfârșitul perioadei de
exercitare a acestora.
(3) Potrivit principiului independenței operaționale,
președintele, vicepreședintele și inspectorii de integritate nu vor
solicita sau primi dispoziții referitoare la evaluările privind averea
persoanelor, conflictele de interese și incompatibilitățile de la
nicio autoritate publică, instituție sau persoană.”
5. La articolul 16, alineatele (2) și (4) se modifică și vor
avea următorul cuprins:
ă(2) Președintele Agenției are calitatea de ordonator principal
de credite. În cazul în care funcția de președinte al Agenției este
vacantă, precum și în orice alte cazuri în care președintele se
află în imposibilitate de a-și exercita funcția, calitatea de
ordonator principal de credite este exercitată de
vicepreședintele Agenției sau de secretarul general al Agenției.
................................................................................................
(4) Structura organizatorică a Agenției, atribuțiile, sarcinile și
răspunderile personalului din aparatul propriu al acesteia se
stabilesc prin Regulamentul de organizare și funcționare,
aprobat prin ordin al președintelui Agenției, și se publică în
Monitorul Oficial al României, Partea I.”
6. Articolul 17 se abrogă.
7. La articolul 26, alineatul (2) se modifică și va avea
următorul cuprins:
ă(2) Constatarea situației prevăzute la art. 25 lit. b) se face de
o comisie alcătuită din 5 membri desemnați de Consiliu, la
propunerea președintelui Consiliului care, pe baza raportului de
audit extern independent prevăzut la alin. (3), asigură evaluarea
capacității manageriale a funcțiilor Agenției. Concluziile comisiei

de evaluare se prezintă Consiliului și se înaintează Senatului de
către președintele Consiliului.”
8. La articolul 28 alineatul (1), litera h) se modifică și va
avea următorul cuprins:
ăh) asigură întocmirea strategiei privind procedurile de
evaluare a averii, a conflictelor de interese și a
incompatibilităților de către Agenție, ținând seama și de
recomandările Consiliului; strategia se întocmește anual și se
prezintă pentru aprobare Consiliului;”.
9. La articolul 28, alineatul (3) se modifică și va avea
următorul cuprins:
ă(3) Președintele, vicepreședintele și secretarul general al
Agenției nu îndeplinesc atribuții operative referitoare la
evaluările privind averea persoanelor, conflictele de interese și
incompatibilitățile.”
10. Articolul 29 se modifică și va avea următorul cuprins:
ăArt. 29. — (1) Salarizarea și celelalte drepturi ale
personalului Agenției se stabilesc ținându-se seama de
importanța, răspunderea, complexitatea și specificul activității
desfășurate, de interdicțiile și incompatibilitățile prevăzute de
lege, urmărindu-se garantarea independenței și a autonomiei
acestuia, potrivit legii.
(2) Președintele și vicepreședintele Agenției sunt salarizați
potrivit anexei nr. XI la Legea-cadru nr. 330/2009 privind
salarizarea unitară a personalului plătit din fonduri publice și
beneficiază de alte sporuri, premii și drepturi salariale prevăzute
de lege pentru inspectorii de integritate.
(3) Nivelul salariilor de bază pentru funcțiile de inspector de
integritate sunt cele din anexa nr. XI la Legea-cadru nr. 330/2009.
(4) Agenția suportă, pentru membrii Consiliului, cheltuielile
de deplasare de la domiciliu, în cazul în care domiciliul acestora
se află în altă localitate decât municipiul București, precum și
celelalte cheltuieli necesare efectuării deplasărilor în țară și în
străinătate, în interesul realizării obiectivelor prezentei legi, în
limitele bugetului aprobat.
(5) Membrii Consiliului au dreptul la o indemnizație de
ședință, conform dispozițiilor Ordonanței de urgență a
Guvernului nr. 27/2010 privind modificarea art. II din Legea
nr. 203/2009 pentru aprobarea Ordonanței de urgență a
Guvernului nr. 79/2008 privind măsuri economico-financiare la
nivelul unor operatori economici, aprobată prin Legea
nr. 148/2010, respectiv 1% din venitul salarial brut al
președintelui Agenției. Aceste drepturi se impozitează în
condițiile legii.”
11. La articolul 31, alineatele (1) și (5) se modifică și vor
avea următorul cuprins:
ăArt. 31. — (1) Arestarea preventivă a președintelui, a
vicepreședintelui sau a unui inspector de integritate al Agenției
atrage suspendarea de drept din funcția pe care acesta o deține.
...............................................................................................
(5) Dacă se dispune revocarea măsurii arestării preventive,
suspendarea încetează, iar persoana respectivă va fi reintegrată
în funcția deținută anterior și îi vor fi achitate drepturile salariale
aferente perioadei de suspendare.”
12. După articolul 35 se introduce un nou articol,
articolul 351, cu următorul cuprins:
ăArt. 351. — (1) Poate fi numită în funcția de membru al
Consiliului Național de Integritate persoana care îndeplinește
cumulativ următoarele condiții:
a) este cetățean român;
b) are capacitate deplină de exercițiu;
c) are studii superioare atestate în condițiile legii;
d) nu a fost agent sau colaborator al serviciilor de informații
înainte de anul 1990, nu a fost și nu este lucrător operativ,
inclusiv acoperit, informator sau colaborator al serviciilor de
informații;

MONITORUL OFICIAL AL ROMÂNIEI, PARTEA I, Nr. 621/2.IX.2010
e) nu s-a constatat în mod definitiv că s-a aflat într-o stare de
incompatibilitate, în conflict de interese sau că ar fi existat
diferențe semnificative mai mari de 10.000 de euro;
f) nu a fost condamnat pentru infracțiuni săvârșite cu intenție,
pentru care nu a intervenit reabilitarea, și nu are cazier fiscal;
g) este apt din punct de vedere medical și psihologic pentru
exercitarea funcției.
(2) Dovada îndeplinirii condițiilor prevăzute la alin. (1) lit. d)
se face pe baza declarației pe propria răspundere, autentificată
de un notar public.”
13. La articolul 37, alineatele (1) și (3) se modifică și vor
avea următorul cuprins:
ăArt. 37. — (1) Mandatul membrilor Consiliului este de 4 ani.
...............................................................................................
(3) Mandatul de membru încetează, înainte de termen, prin
revocare de către Senat, pentru neîndeplinirea atribuțiilor legale,
prin demisie ori în caz de deces. Reprezintă neîndeplinirea
atribuțiilor legale și cazul în care un membru al Consiliului
absentează nemotivat la 3 ședințe consecutive sau la oricare
6 ședințe ale Consiliului în cursul unui an.”
14. La articolul 38 alineatul (2), literele c) și f) se modifică
și vor avea următorul cuprins:
ăc) aprobă prin hotărâre regulamentele de organizare și
funcționare ale Consiliului și comisiilor Consiliului, precum și
norme interne de conduită;
.................................................................................................
f) formulează recomandări referitoare la strategia și
activitatea Agenției de evaluare a averilor, a conflictelor de
interese și a incompatibilităților;”.
15. După articolul 38 se introduce un nou articol,
articolul 381, cu următorul cuprins:
ăArt. 381. — Activitatea de evaluare a averii, a intereselor și
a incompatibilităților pentru președintele și vicepreședintele
Agenției, precum și pentru personalul acesteia se face, în
condițiile prezentei legi, de către o comisie de evaluare din
cadrul Consiliului Național de Integritate, alcătuită din 5 membri
desemnați de Consiliu, la propunerea președintelui Consiliului.”
16. Articolele 41—57 se abrogă.
Art. 34. — (1) Verificările aflate în curs de desfășurare la
Agenție la data intrării în vigoare a prezentei legi continuă potrivit
procedurii prevăzute de aceasta.
(2) Actele și lucrările efectuate în cadrul Agenției, rămase
definitive până la publicarea Deciziei Curții Constituționale
nr. 415 din 14 aprilie 2010 în Monitorul Oficial al României,
Partea I, nr. 294 din 5 mai 2010, rămân valabile.
(3) Probele administrate și actele procesuale efectuate la
instanțe și organe de urmărire penală înainte de intrarea în
vigoare a prezentei legi se mențin.
(4) Declarațiile de avere și declarațiile de interese depuse
până la intrarea în vigoare a prezentei legi rămân valabile și vor
putea fi valorificate de către Agenție în cadrul procedurilor sale
pentru exercitarea atribuțiilor specifice prevăzute de lege.
Art. 35. — Legea nr. 115/1996 pentru declararea și controlul
averii demnitarilor, magistraților, a unor persoane cu funcții de
conducere și de control și a funcționarilor publici, publicată în
Monitorul Oficial al României, Partea I, nr. 263 din 28 octombrie
1996, cu modificările și completările ulterioare, se modifică și se
completează după cum urmează:
1. Articolul 3 se abrogă.
2. Articolul 10 se modifică și va avea următorul cuprins:
ăArt. 10. — (1) Pe lângă fiecare curte de apel va funcționa o
comisie de cercetare a averilor, denumită în continuare comisie
de cercetare, formată din:
a) 2 judecători de la curtea de apel, desemnați de
președintele acesteia, dintre care unul în calitate de președinte;
b) un procuror de la parchetul care funcționează pe lângă
curtea de apel, desemnat de prim-procurorul acestui parchet.

9

(2) Președintele și membrii comisiei de cercetare sunt
desemnați pe o perioadă de 3 ani. Pe aceeași perioadă și de
către aceleași persoane vor fi desemnați și 3 supleanți, care îi
vor înlocui pe titulari în cazul în care aceștia, din motive legale,
nu vor putea lua parte la lucrările comisiei de cercetare.
(3) Comisia de cercetare are un secretar, desemnat de
președintele curții de apel dintre grefierii acestei instanțe.”
3. După articolul 10 se introduc patru noi articole,
articolele 101—104, cu următorul cuprins:
ăArt. 101. — Comisia de cercetare va începe acțiunea de
control de îndată ce este sesizată de Agenția Națională de
Integritate cu raportul de evaluare.
Art. 102. — (1) Actele și lucrările comisiei de cercetare nu
sunt publice. Persoana în cauză poate lua cunoștință de actele
și lucrările dosarului și poate fi asistată de avocat.
(2) Președintele dispune citarea de urgență, în fața comisiei
de cercetare, a reprezentantului Agenției Naționale de
Integritate, precum și a persoanei a cărei avere este supusă
controlului și a soțului sau soției, după caz, pentru a fi ascultați.
Comisia de cercetare poate cita orice persoană care ar putea da
relații utile pentru lămurirea provenienței bunurilor persoanei
controlate și poate solicita autorităților publice sau oricărei alte
persoane juridice informații necesare pentru soluționarea
cauzei. Cei care, în perioada supusă controlului, au dobândit
bunuri de la persoana în cauză vor fi ascultați în mod obligatoriu.
(3) Comisia de cercetare poate efectua cercetări locale sau
poate dispune efectuarea unei expertize pentru lămurirea
cauzei.
(4) Cercetările efectuate de alte persoane decât membrii
comisiei de cercetare sunt nule.
Art. 103. — Cei citați în fața comisiei de cercetare vor fi
ascultați pe rând și vor prezenta dovezile care au stat la baza
raportului de evaluare. Persoana a cărei avere este supusă
controlului va putea produce în fața comisiei de cercetare probe
în apărare sau va putea solicita administrarea acestora de către
comisia de cercetare și, dacă consideră necesar, poate depune
o declarație în care va arăta veniturile realizate și modul de
dobândire a averii.
Art. 104. — (1) Comisia de cercetare hotărăște cu majoritate
de voturi, în cel mult 3 luni de la data sesizării, pronunțând o
ordonanță motivată, prin care poate dispune:
a) trimiterea cauzei spre soluționare curții de apel în raza
căreia domiciliază persoana a cărei avere este supusă
controlului, dacă se constată, pe baza probelor administrate, că
dobândirea unei cote-părți din aceasta sau a anumitor bunuri
determinate nu are caracter justificat;
b) clasarea cauzei, când constată că proveniența bunurilor
este justificată;
c) suspendarea controlului și trimiterea cauzei parchetului
competent, dacă în legătură cu bunurile a căror proveniență este
nejustificată rezultă săvârșirea unei infracțiuni.
(2) Ordonanța de clasare se comunică părților și parchetului
de pe lângă curtea de apel în raza căreia funcționează comisia
de cercetare sau, după caz, parchetului de pe lângă Înalta Curte
de Casație și Justiție ori organelor fiscale.
(3) Controlul se reia de către comisia de cercetare, dacă:
a) după clasarea cauzei apar elemente noi care pot conduce
la o soluție contrară;
b) organul de urmărire penală, după efectuarea cercetărilor,
în situația prevăzută la alin. (1) lit. c), nu sesizează instanța
penală.”
4. La articolul 14, alineatul (2) se abrogă.
5. Articolul 24 se abrogă.
6. La articolul 26, alineatul (1) se modifică și va avea
următorul cuprins:
ăArt. 26. — (1) Hotărârea judecătorească rămasă irevocabilă,
prin care se constată că dobândirea unei cote-părți din avere

10

MONITORUL OFICIAL AL ROMÂNIEI, PARTEA I, Nr. 621/2.IX.2010

sau a anumitor bunuri determinate nu are caracter justificat, se
publică în Monitorul Oficial al României, Partea a III-a, și se
comunică Agenției Naționale de Integritate, precum și organului
de specialitate al Ministerului Finanțelor Publice de la domiciliul
persoanei a cărei avere a fost cercetată, în vederea executării.
Cheltuielile de publicare se suportă din bugetul Ministerului
Justiției.”
7. La articolul 28, alineatul (3) se modifică și va avea
următorul cuprins:
ă(3) Cererea de cercetare a averii unei persoane, care a
deținut o demnitate sau o funcție publică dintre cele prevăzute
în prezenta lege, poate fi făcută în termen de cel mult 3 ani de
la data încheierii mandatului ori a eliberării din funcție.”

Art. 36. — La data intrării în vigoare a prezentei legi se
abrogă Ordonanța de urgență a Guvernului nr. 14/2005 privind
modificarea formularelor pentru declarația de avere și pentru
declarația de interese, publicată în Monitorul Oficial al României,
Partea I, nr. 200 din 9 martie 2005, aprobată prin Legea
nr. 158/2005.
Art. 37. — În termen de 60 de zile de la intrarea în vigoare a
prezentei legi, persoanele care au obligația depunerii
declarațiilor de avere și a declarațiilor de interese vor completa
și vor depune noi declarații, potrivit anexelor nr. 1 și 2.
Art. 38. — Anexele nr. 1 și 2 fac parte integrantă din prezenta
lege.

Această lege a fost adoptată de Parlamentul României, în condițiile art. 77 alin. (2) din Constituția României, republicată,
cu respectarea prevederilor art. 75 și ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 1 septembrie 2010.
Nr. 176.

ANEXA Nr. 1

D E C L A R A Ț I E D E AV E R E

Subsemnatul/Subsemnata,
...
.. .., având funcția de
............... ...
. la
....
,
CNP
.., domiciliul
.., cunoscând prevederile art. 292 din Codul penal privind falsul în declarații,
declar pe propria răspundere că împreună cu familia1) dețin următoarele:
I. Bunuri imobile
1. Terenuri
N O T Ă:

Se vor declara inclusiv cele aflate în alte țări.
Adresa sau zona

Categoria*

Anul
dobândirii

Suprafața

Cota-parte

Modul de
dobândire

Titularul2)

* Categoriile indicate sunt: (1) agricol; (2) forestier; (3) intravilan; (4) luciu de apă; (5) alte categorii de terenuri extravilane, dacă se află în circuitul civil.

2. Clădiri
N O T Ă:

Se vor declara inclusiv cele aflate în alte țări.
Adresa sau zona

Categoria*

Anul
dobândirii

Suprafața

Cota-parte

Modul de
dobândire

Titularul2)

* Categoriile indicate sunt: (1) apartament; (2) casă de locuit; (3) casă de vacanță; (4) spații comerciale/de producție.
1) Prin familie se înțelege soțul/soția și copiii aflați în întreținerea acestora.
2) La ăTitular” se menționează, în cazul bunurilor proprii, numele proprietarului (titularul, soțul/soția, copilul), iar în cazul bunurilor în coproprietate,
cota-parte și numele coproprietarilor.

11

MONITORUL OFICIAL AL ROMÂNIEI, PARTEA I, Nr. 621/2.IX.2010

II. Bunuri mobile
1. Autovehicule/autoturisme, tractoare, mașini agricole, șalupe, iahturi și alte mijloace de transport care sunt supuse
înmatriculării, potrivit legii
Natura

Marca

Nr. de bucăți

Anul de fabricație

Modul de dobândire

2. Bunuri sub formă de metale prețioase, bijuterii, obiecte de artă și de cult, colecții de artă și numismatică, obiecte care
fac parte din patrimoniul cultural național sau universal, a căror valoare însumată depășește 5.000 de euro
N O T Ă:

Se vor menționa toate bunurile aflate în proprietate, indiferent dacă ele se află sau nu pe teritoriul României la momentul
declarării.
Descriere sumară

Anul dobândirii

Valoarea estimată

III. Bunuri mobile, a căror valoare depășește 3.000 de euro fiecare, și bunuri imobile înstrăinate în ultimele 12 luni
Natura bunului înstrăinat

Data înstrăinării

Persoana către care s-a
înstrăinat

Forma înstrăinării

Valoarea

IV. Active financiare
1. Conturi și depozite bancare, fonduri de investiții, forme echivalente de economisire și investire, inclusiv cardurile de
credit, dacă valoarea însumată a tuturor acestora depășește 5.000 de euro
N O T Ă:

Se vor declara inclusiv cele aflate în bănci sau instituții financiare din străinătate.
Instituția care administrează
și adresa acesteia

Tipul*

Valuta

Deschis în anul

Sold/valoare la zi

* Categoriile indicate sunt: (1) cont curent sau echivalente (inclusiv card); (2) depozit bancar sau echivalente; (3) fonduri de investiții sau echivalente,
inclusiv fonduri private de pensii sau alte sisteme cu acumulare (se vor declara cele aferente anului fiscal anterior).

2. Plasamente, investiții directe și împrumuturi acordate, dacă valoarea de piață însumată a tuturor acestora depășește
5.000 de euro
N O T Ă:

Se vor declara inclusiv investițiile și participările în străinătate.
Emitent titlu/societatea în care persoana este acționar
sau asociat/beneficiar de împrumut

Tipul*

Nr. de titluri/
Cota de participare

Valoarea totală la zi

* Categoriile indicate sunt: (1) hârtii de valoare deținute (titluri de stat, certificate, obligațiuni); (2) acțiuni sau părți sociale în societăți comerciale;
(3) împrumuturi acordate în nume personal.

12

MONITORUL OFICIAL AL ROMÂNIEI, PARTEA I, Nr. 621/2.IX.2010

3. Alte active producătoare de venituri nete, care însumate depășesc echivalentul a 5.000 de euro pe an:
.....................................................................................................................................................................................................
............................................................................................................................................................................................................
N O T Ă:

Se vor declara inclusiv cele aflate în străinătate.
V. Datorii
Debite, ipoteci, garanții emise în beneficiul unui terț, bunuri achiziționate în sistem leasing și alte asemenea bunuri, dacă
valoarea însumată a tuturor acestora depășește 5.000 de euro
N O T Ă:

Se vor declara inclusiv pasivele financiare acumulate în străinătate.
Creditor

Contractat în anul

Scadent la

Valoare

VI. Cadouri, servicii sau avantaje primite gratuit sau subvenționate față de valoarea de piață din partea unor persoane,
organizații, societăți comerciale, regii autonome, companii/societăți naționale sau instituții publice românești sau străine, inclusiv
burse, credite, garanții, decontări de cheltuieli, altele decât cele ale angajatorului, a căror valoare individuală depășește
500 de euro*
Cine a realizat venitul

Sursa venitului:
numele, adresa

Serviciul prestat/Obiectul
generator de venit

Venitul anual
încasat

1.1. Titular
1.2. Soț/soție
1.3. Copii

* Se exceptează de la declarare cadourile și tratațiile uzuale primite din partea rudelor de gradul I și al II-lea.

VII. Venituri ale declarantului și ale membrilor săi de familie, realizate în ultimul an fiscal încheiat (potrivit art. 41 din Legea
nr. 571/2003 privind Codul fiscal, cu modificările și completările ulterioare)
N O T Ă:

Se vor declara inclusiv veniturile provenite din străinătate.
Cine a realizat venitul

1. Venituri din salarii
1.1. Titular
1.2. Soț/soție
1.3. Copii
2. Venituri din activități independente
2.1. Titular
2.2. Soț/soție

Sursa venitului:
numele, adresa

Serviciul prestat/Obiectul
generator de venit

Venitul anual
încasat

13

MONITORUL OFICIAL AL ROMÂNIEI, PARTEA I, Nr. 621/2.IX.2010

Cine a realizat venitul

Sursa venitului:
numele, adresa

Serviciul prestat/Obiectul
generator de venit

Venitul anual
încasat

3. Venituri din cedarea folosinței bunurilor
3.1. Titular

3.2. Soț/soție

4. Venituri din investiții
4.1. Titular

4.2. Soț/soție

5. Venituri din pensii
5.1. Titular

5.2. Soț/soție

6. Venituri din activități agricole
6.1. Titular

6.2. Soț/soție

7. Venituri din premii și din jocuri de noroc
7.1. Titular

7.2. Soț/soție

7.3. Copii

8. Venituri din alte surse
8.1. Titular

8.2. Soț/soție

8.3. Copii

Prezenta declarație constituie act public și răspund potrivit legii penale pentru inexactitatea sau caracterul incomplet al
datelor menționate.
Data completării
...........................

Semnătura
...................

14

MONITORUL OFICIAL AL ROMÂNIEI, PARTEA I, Nr. 621/2.IX.2010
ANEXA Nr. 2

DECLARAȚIE DE INTERESE

Subsemnatul/Subsemnata,
.............................
, având funcția de
.................
, la
...............
,
CNP
..............
, domiciliat în
................................
, cunoscând prevederile art. 292 din Codul penal privind
falsul în declarații, declar pe propria răspundere:
1. Asociat sau acționar la societăți comerciale, companii/societăți naționale, instituții de credit, grupuri de interes economic,
precum și membru în asociații, fundații sau alte organizații neguvernamentale:
Unitatea
— denumirea și adresa —

Calitatea deținută

Nr. de părți
sociale sau
de acțiuni

Valoarea totală a părților
sociale și/sau
a acțiunilor

1.1. ....

2. Calitatea de membru în organele de conducere, administrare și control ale societăților comerciale, ale regiilor autonome, ale
companiilor/societăților naționale, ale instituțiilor de credit, ale grupurilor de interes economic, ale asociațiilor sau fundațiilor ori
ale altor organizații neguvernamentale:
Unitatea
— denumirea și adresa —

Calitatea deținută

Valoarea
beneficiilor

2.1. ....

3. Calitatea de membru în cadrul asociațiilor profesionale și/sau sindicale:
3.1. ....

4. Calitatea de membru în organele de conducere, administrare și control, retribuite sau neretribuite, deținute în cadrul partidelor
politice, funcția deținută și denumirea partidului politic:
4.1. ....

5. Contracte, inclusiv cele de asistență juridică, consultanță și civile, obținute sau aflate în derulare în timpul exercitării funcțiilor,
mandatelor sau demnităților publice finanțate de la bugetul de stat, local și din fonduri externe ori încheiate cu societăți comerciale
cu capital de stat sau unde statul este acționar majoritar/minoritar:
5.1 Beneficiarul de contract:
numele, prenumele/denumirea și adresa

Instituția
contractantă:
denumirea
și adresa

Procedura
prin care a fost
încredințat
contractul

Tipul
contractului

Data
încheierii
contractului

Durata
contractului

Valoarea totală
a contractului

Titular ..............
Soț/soție .............
Rude de gradul I1) ale titularului ..............
Societăți comerciale/Persoană fizică autorizată/
Asociații familiale/Cabinete individuale, cabinete
asociate, societăți civile profesionale sau societăți
civile profesionale cu răspundere limitată care
desfășoară profesia de avocat/Organizații
neguvernamentale/Fundații/Asociații2)
1)
2)

Prin rude de gradul I se înțelege părinți pe linie ascendentă și copii pe linie descendentă.
Se vor declara numele, denumirea și adresa beneficiarului de contract unde, prin calitatea deținută, titularul, soțul/soția și rudele de gradul I obțin
contracte, așa cum sunt definite la pct. 5.

Prezenta declarație constituie act public și răspund potrivit legii penale pentru inexactitatea sau caracterul incomplet al
datelor menționate.
Data completării
....................

Semnătura
...................

MONITORUL OFICIAL AL ROMÂNIEI, PARTEA I, Nr. 621/2.IX.2010

15

PREȘEDINTELE ROMÂNIEI

DECRET
pentru promulgarea Legii privind integritatea
în exercitarea funcțiilor și demnităților publice,
pentru modificarea și completarea Legii nr. 144/2007
privind înființarea, organizarea și funcționarea
Agenției Naționale de Integritate,
precum și pentru modificarea și completarea
altor acte normative
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind integritatea în exercitarea funcțiilor
și demnităților publice, pentru modificarea și completarea Legii nr. 144/2007 privind
înființarea, organizarea și funcționarea Agenției Naționale de Integritate, precum și
pentru modificarea și completarea altor acte normative și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 31 august 2010.
Nr. 868.

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
pentru alegerea vicepreședinților, secretarilor și chestorilor Camerei Deputaților
În temeiul prevederilor art. 64 alin. (2) din Constituția României, republicată, și ale art. 23 și 24 din Regulamentul Camerei
Deputaților, aprobat prin Hotărârea Camerei Deputaților nr. 8/1994, republicat, cu modificările și completările ulterioare,
Camera Deputaților adoptă prezenta hotărâre.
Art. 1. — Se aleg în funcția de vicepreședinte al Camerei
Deputaților următorii deputați:
— Ioan Oltean — Grupul parlamentar al PD-L
— Adrian Năstase — Grupul parlamentar al Alianței politice
PSD + PC
— Valeriu-Ștefan Zgonea — Grupul parlamentar al Alianței
politice PSD + PC
— Ludovic Orban — Grupul parlamentar al PNL
Art. 2. — Se aleg în funcția de secretar al Camerei
Deputaților următorii deputați:
— Dumitru Pardău — Grupul parlamentar al PD-L

— Sever Voinescu-Cotoi — Grupul parlamentar al PD-L
— Georgian Pop — Grupul parlamentar al Alianței politice
PSD + PC
— Mihai-Alexandru Voicu — Grupul parlamentar al PNL
Art. 3. — Se aleg în funcția de chestor al Camerei Deputaților
următorii deputați:
— Gheorghe Albu — Grupul parlamentar al PD-L
— Nicolae Bănicioiu — Grupul parlamentar al Alianței politice
PSD + PC
— Dan-Ștefan Motreanu — Grupul parlamentar al PNL
— Seres Dénes — Grupul parlamentar al UDMR

Această hotărâre a fost adoptată de Camera Deputaților în ședința din 1 septembrie 2010.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 1 septembrie 2010.
Nr. 18.

16

MONITORUL OFICIAL AL ROMÂNIEI, PARTEA I, Nr. 621/2.IX.2010

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
pentru alegerea vicepreședinților, secretarilor și chestorilor Senatului
În temeiul prevederilor art. 64 alin. (2) și (5) din Constituția României, republicată, precum și ale art. 27 din Regulamentul
Senatului, aprobat prin Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Art. 1. — Se aleg în funcția de vicepreședinte al Senatului
următorii senatori:
1. Anca-Daniela Boagiu — Grupul parlamentar al PD-L
2. Alexandru Pereș — Grupul parlamentar al PD-L
3. Dan Voiculescu — Grupul parlamentar al PSD+PC
4. Teodor-Viorel Meleșcanu — Grupul parlamentar al PNL
Art. 2. — Se aleg în funcția de secretar al Senatului următorii
senatori:
1. Gheorghe David — Grupul parlamentar al PD-L
2. Orest Onofrei — Grupul parlamentar al PD-L

3. Adrian Țuțuianu — Grupul parlamentar al PSD+PC
4. Cornel Popa — Grupul parlamentar al PNL
Art. 3. — Se aleg în funcția de chestor al Senatului următorii
senatori:
1. Constantin Dumitru — Grupul parlamentar al PD-L
2. Ioan Chelaru — Grupul parlamentar al PSD+PC
3. Dan-Radu Rușanu — Grupul parlamentar al PNL
4. Attila Verestóy — Grupul parlamentar al UDMR

Această hotărâre a fost adoptată de Senat în ședința din 1 septembrie 2010.
PREȘEDINTELE SENATULUI

MIRCEA-DAN GEOANĂ
București, 1 septembrie 2010.
Nr. 15.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 621/2.IX.2010 conține 16 pagini.

Prețul: 3,20 lei

&JUYDGY|446076]
ISSN 1453—4495

