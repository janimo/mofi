Anul 178 (XXII) — Nr. 711

PARTEA I

LEGI, DECRETE, HOTĂRÂRI ȘI ALTE ACTE

Marți, 26 octombrie 2010

SUMAR

Pagina
privind salarizarea și alte drepturi ale judecătorilor,
procurorilor și altor categorii de personal din sistemul
justiției ........................................................................

Decizia nr. 1.112 din 23 septembrie 2010 referitoare la
excepția de neconstituționalitate a dispozițiilor art. I,
III, IV, V, VII, VIII și anexei nr. 1 din Ordonanța de
urgență a Guvernului nr. 105/2009 privind unele
măsuri în domeniul funcției publice, precum și pentru
întărirea capacității manageriale la nivelul serviciilor
publice deconcentrate ale ministerelor și ale celorlalte
organe ale administrației publice centrale din unitățile
administrativ-teritoriale și ale altor servicii publice,
precum și pentru reglementarea unor măsuri privind
cabinetul demnitarului din administrația publică
centrală și locală, cancelaria prefectului și cabinetul
alesului local ..............................................................
Decizia nr. 1.113 din 23 septembrie 2010 referitoare la
excepția de neconstituționalitate a dispozițiilor art. VII
și art. VIII din Ordonanța de urgență a Guvernului
nr. 17/2009
privind
desființarea
Cancelariei
Primului-Ministru și stabilirea unor măsuri pentru
reorganizarea aparatului de lucru al Guvernului ........
Decizia nr. 1.114 din 23 septembrie 2010 referitoare la
excepția de neconstituționalitate a dispozițiilor anexei
la Ordonanța de urgență a Guvernului nr. 27/2006

2–3

3–5

5–7

7–8

Decizia nr. 1.115 din 23 septembrie 2010 referitoare la
excepția de neconstituționalitate a dispozițiilor art. 99
alin. (4) teza întâi din Legea nr. 85/2006 privind
procedura insolvenței ................................................

8–10

Decizia nr. 1.149 din 28 septembrie 2010 referitoare la
excepția de neconstituționalitate a dispozițiilor
art. 17—22 din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional ..............

DECIZII ALE CURȚII CONSTITUȚIONALE
Decizia nr. 1.083 din 16 septembrie 2010 referitoare la
excepția de neconstituționalitate a prevederilor art. 12
alin. 3 din Legea cetățeniei române nr. 21/1991 ........

Pagina

10–12

Decizia nr. 1.173 din 30 septembrie 2010 referitoare la
excepția de neconstituționalitate a dispozițiilor art. 10
alin. (1) din Legea nr. 188/2000 privind executorii
judecătorești ..............................................................

13–14

Decizia nr. 1.183 din 30 septembrie 2010 referitoare la
excepția de neconstituționalitate a dispozițiilor art. 41
alin. (1) și (2), art. 61 alin. (1) lit. c) și d) și alin. (2),
precum și ale art. 611 alin. (1) din Ordonanța
Guvernului nr. 43/1997 privind regimul drumurilor ....

14–16

2

MONITORUL OFICIAL AL ROMÂNIEI, PARTEA I, Nr. 711/26.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.083
din 16 septembrie 2010

referitoare la excepția de neconstituționalitate a prevederilor art. 12 alin. 3
din Legea cetățeniei române nr. 21/1991
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 12 alin. 3 din Legea cetățeniei române
nr. 21/1991, excepție ridicată de Mihail Ropot și Dimitrii Ropot în
Dosarul nr. 671/2/2009 al Înaltei Curți de Casație și Justiție —
Secția contencios administrativ și fiscal și care formează
obiectul Dosarului Curții Constituționale nr. 478D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 479D/2010,
având ca obiect excepția de neconstituționalitate a prevederilor
art. 12 alin. 3 din Legea cetățeniei române nr. 21/1991, excepție
ridicată de Veaceslav Sisianu și Dorin Sisianu în Dosarul
nr. 648/2/2009 al Înaltei Curți de Casație și Justiție — Secția
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public arată că este de acord cu
conexarea.
Curtea, având în vedere identitatea de obiect al celor două
cauze, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 479D/2010 la Dosarul
nr. 478D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere, ca devenită inadmisibilă, a excepției de
neconstituționalitate, întrucât dispozițiile de lege criticate au fost
abrogate.
C U R T E A,

având în vedere actele și lucrările dosarelor, constată
următoarele:
Prin încheierile din 13 noiembrie 2009, pronunțate în
dosarele nr. 671/2/2009 și nr. 648/2/2009, Înalta Curte de
Casație și Justiție — Secția contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 12 alin. 3 din Legea
cetățeniei române nr. 21/1991, excepție ridicată de Mihail
Ropot și Dimitrii Ropot și de Veaceslav Sisianu și Dorin Sisianu
în cauze privind soluționarea unor recursuri formulate în cadrul
unor acțiuni privind redobândirea cetățeniei române.
În motivarea excepției de neconstituționalitate autorii
acesteia susțin, în esență, că dispozițiile art. 12 alin. 3 din Legea
cetățeniei române nr. 21/1991, prin limitarea la 30.000 a

numărului de cereri ce pot fi depuse în decurs de un an la un
oficiu consular în vederea acordării sau redobândirii cetățeniei
române, afectează principiul privind egalitatea în drepturi și
dreptul la soluționarea cauzelor într-un termen rezonabil al
persoanelor ce solicită acordarea sau redobândirea cetățeniei
române. Este relevată situația potrivit căreia la Ministerul
Afacerilor Externe — Secția consulară a Ambasadei Române
din Chișinău existau înregistrate un număr de 360.000 cereri,
rezolvabile în această etapă și în conformitate cu textul de lege
criticat în 12 ani.
Înalta Curte de Casație și Justiție — Secția contencios
administrativ și fiscal consideră că excepția de
neconstituționalitate este neîntemeiată, deoarece dispozițiile de
lege criticate urmăresc normalizarea activității de soluționare a
cererilor de dobândire a cetățeniei române, astfel încât
îngrădirea drepturilor solicitanților să fie cât mai restrânsă
posibil, dat fiind numărul foarte mare de solicitări, în raport cu un
număr relativ redus de funcționari.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 alin. 3 din Legea cetățeniei române
nr. 21/1991, republicată în Monitorul Oficial al României,
Partea I, nr. 98 din 6 martie 2000, astfel cum au fost introduse
prin Legea nr. 171/2009 privind aprobarea Ordonanței de
urgență a Guvernului nr. 147/2008 pentru modificarea și
completarea Legii cetățeniei române nr. 21/1991, publicată în
Monitorul Oficial al României, Partea I, nr. 321 din 14 mai 2009,
cu următorul conținut:
— Art. 12 alin. 3: ăÎn situația în care, la nivelul misiunilor
diplomatice și oficiilor consulare, numărul solicitanților este cu
mult mai mare decât capacitatea de procesare a oficiului, se va
proceda la programarea acestora în limita a 30.000 de dosare
pe an, pentru fiecare oficiu consular.”
Textul de lege criticat a fost abrogat în mod expres prin art. I
pct. 22 din Ordonanța de urgență a Guvernului nr. 36/2009
pentru modificarea și completarea Legii cetățeniei române
nr. 21/1991, publicată în Monitorul Oficial al României, Partea I,
nr. 259 din 21 aprilie 2009, astfel cum a fost introdus prin art. I
pct. 3 din Legea nr. 354/2009 privind aprobarea Ordonanței de

3

MONITORUL OFICIAL AL ROMÂNIEI, PARTEA I, Nr. 711/26.X.2010
urgență a Guvernului nr. 36/2009 pentru modificarea și completarea
Legii cetățeniei române nr. 21/1991, lege publicată în Monitorul
Oficial al României, Partea I, nr. 781 din 16 noiembrie 2009.
Ulterior abrogării textului de lege criticat, a fost adoptată
Ordonanța de urgență a Guvernului nr. 5/2010 pentru înființarea,
organizarea și funcționarea Autorității Naționale pentru
Cetățenie, publicată în Monitorul Oficial al României, Partea I,
nr. 93 din 10 februarie 2010, care, la art. 14 pct. 3, modifică
dispozițiile art. 12 din Legea cetățeniei române nr. 21/1991
astfel: ăCererea de acordare sau, după caz, de redobândire a
cetățeniei române se formulează în limba română, se adresează
Comisiei pentru cetățenie și se depune personal sau, în cazuri
temeinic justificate, prin mandatar cu procură specială și
autentică la sediul Autorității Naționale pentru Cetățenie, fiind
însoțită de acte care dovedesc îndeplinirea condițiilor prevăzute
de prezenta lege.
Cererile de redobândire sau de acordare a cetățeniei române
întemeiate pe dispozițiile art. 10 alin. 1 și art. 101 pot fi depuse
și la misiunile diplomatice sau la oficiile consulare ale României.
În cazul în care cererile au fost depuse la misiunile diplomatice
sau la oficiile consulare ale României, acestea vor fi trimise de
îndată Comisiei pentru cetățenie din cadrul Autorității Naționale
pentru Cetățenie.”
De altfel, Legea cetățeniei române nr. 21/1991 a fost
republicată în Monitorul Oficial al României, Partea I, nr. 576 din
13 august 2010.

Autorii excepției de neconstituționalitate consideră că textul
de lege criticat încalcă prevederile art. 1 alin. (3), art. 16, 20, 21,
53 și ale art. 115 alin. (4) din Constituție, precum și ale art. 6
paragraful 1 din Convenția pentru apărarea drepturilor omului și
a libertăților fundamentale și ale art. 7 din Declarația Universală
a Drepturilor Omului.
Examinând excepția de neconstituționalitate, Curtea constată
că, ulterior sesizării sale prin încheierile din 13 noiembrie 2009,
dispozițiile art. I pct. 3 din Legea nr. 354/2009 privind aprobarea
Ordonanței de urgență a Guvernului nr. 36/2009 pentru
modificarea și completarea Legii cetățeniei române nr. 21/1991,
publicată în Monitorul Oficial al României, Partea I, nr. 781 din
16 noiembrie 2009, au abrogat dispozițiile art. 12 alin. 3 din
Legea nr. 21/1991, care constituie obiect al excepției de
neconstituționalitate.
Prin urmare, excepția nu mai îndeplinește una dintre
condițiile de admisibilitate prevăzute de art. 29 alin. (1) din
Legea nr. 47/1992, și anume aceea care impune ca textul legal
ce formează obiectul acesteia să fie în vigoare. Față de
momentul pronunțării asupra prezentei excepții, Curtea constată
că aceasta a devenit inadmisibilă, prevederile art. 12 alin. 3 din
Legea nr. 21/1991 fiind abrogate între momentul sesizării Curții
Constituționale și momentul pronunțării instanței de contencios
constituțional asupra excepției de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 12 alin. 3 din Legea cetățeniei
române nr. 21/1991, excepție ridicată de Mihail Ropot și Dimitrii Ropot în Dosarul nr. 671/2/2009 și de Veaceslav Sisianu și Dorin
Sisianu în Dosarul nr. 648/2/2009, ambele ale Înaltei Curți de Casație și Justiție — Secția contencios administrativ și fiscal.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 1.112
din 23 septembrie 2010

referitoare la excepția de neconstituționalitate a dispozițiilor art. I, III, IV, V, VII, VIII și anexei nr. 1
din Ordonanța de urgență a Guvernului nr. 105/2009 privind unele măsuri în domeniul
funcției publice, precum și pentru întărirea capacității manageriale la nivelul serviciilor publice
deconcentrate ale ministerelor și ale celorlalte organe ale administrației publice centrale
din unitățile administrativ-teritoriale și ale altor servicii publice, precum și pentru reglementarea
unor măsuri privind cabinetul demnitarului din administrația publică centrală și locală, cancelaria
prefectului și cabinetul alesului local
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător
— judecător

Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— judecător
— judecător
— judecător
— judecător
— magistrat-asistent

4

MONITORUL OFICIAL AL ROMÂNIEI, PARTEA I, Nr. 711/26.X.2010

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 105/2009
privind unele măsuri în domeniul funcției publice, precum și
pentru întărirea capacității manageriale la nivelul serviciilor
publice deconcentrate ale ministerelor și ale celorlalte organe
ale administrației publice centrale din unitățile administrativteritoriale și ale altor servicii publice, precum și pentru
reglementarea unor măsuri privind cabinetul demnitarului din
administrația publică centrală și locală, cancelaria prefectului și
cabinetul alesului local, excepție ridicată de Marina Dantis în
Dosarul nr. 1.304/44/2009 al Curții de Apel Galați — Secția
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca devenită inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 13 octombrie 2009, pronunțată în Dosarul
nr. 1.304/44/2009, Curtea de Apel Galați — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor Ordonanței
de urgență a Guvernului nr. 105/2009 privind unele măsuri
în domeniul funcției publice, precum și pentru întărirea
capacității manageriale la nivelul serviciilor publice
deconcentrate ale ministerelor și ale celorlalte organe ale
administrației publice centrale din unitățile administrativteritoriale și ale altor servicii publice, precum și pentru
reglementarea unor măsuri privind cabinetul demnitarului
din administrația publică centrală și locală, cancelaria
prefectului și cabinetul alesului local, excepție ridicată de
Marina Dantis într-o cauză având ca obiect anularea unui act
administrativ.
În motivarea excepției de neconstituționalitate se arată
că ordonanța de urgență criticată a fost adoptată cu încălcarea
prevederilor constituționale ale art. 1 alin. (4) și (5), art. 11,
art. 20, art. 44 alin. (2) și (3), art. 54 alin. (2), art. 61 alin. (1),
art. 115 alin. (4) și (6), precum și ale art. 120 alin. (1). Se arată
că această ordonanță de urgență a fost emisă în lipsa existenței
unei situații extraordinare, încalcă dreptul de proprietate privată,
precum și principiul separației puterilor în stat.
Curtea de Apel Galați — Secția contencios administrativ
și fiscal apreciază că excepția ridicată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile Ordonanței de urgență a
Guvernului nr. 105/2009 privind unele măsuri în domeniul
funcției publice, precum și pentru întărirea capacității
manageriale la nivelul serviciilor publice deconcentrate ale
ministerelor și ale celorlalte organe ale administrației publice
centrale din unitățile administrativ-teritoriale și ale altor servicii
publice, precum și pentru reglementarea unor măsuri privind
cabinetul demnitarului din administrația publică centrală și
locală, cancelaria prefectului și cabinetul alesului local, publicată
în Monitorul Oficial al României, Partea I, nr. 668 din 6 octombrie
2009. În realitate, astfel cum rezultă din motivarea excepției, se
constată că autorul excepției critică numai prevederile art. I,
art. III, art. IV, art. V, art. VII, art. VIII și anexei nr. 1 din Ordonanța
de urgență a Guvernului nr. 105/2009, texte asupra cărora
Curtea urmează să se pronunțe.
Autorul excepției susține că dispozițiile legale criticate încalcă
prevederile constituționale ale art. 1 alin. (4) și (5) privind
principiul separației puterilor în stat, respectiv al supremației
Constituției și respectării legilor, art. 11 privind dreptul
internațional și dreptul intern, art. 20 referitor la tratatele
internaționale privind drepturile omului, art. 44 alin. (2) și (3)
privind dreptul de proprietate privată, art. 54 alin. (2) privind
fidelitatea față de țară, art. 61 alin. (1) privind rolul și structura
Parlamentului, art. 115 alin. (4) și (6) privind delegarea legislativă
și art. 120 alin. (1) privind principiile de bază ale administrației
publice locale. Totodată, în susținerea excepției sunt invocate și
prevederile art. 6 pct. 1 din Pactul internațional cu privire la
drepturile economice, sociale și culturale privind dreptul la
muncă, precum și art. 1 paragraful 1 din Protocolul adițional la
Convenția pentru apărarea drepturilor omului și a libertăților
fundamentale referitor la protecția proprietății.
Examinând excepția de neconstituționalitate, Curtea observă
că, ulterior sesizării sale, art. I pct. 1—5 și 26, art. III, art. IV,
art. V, art. VIII și anexa nr. 1 din Ordonanța de urgență a
Guvernului nr. 105/2009 au fost declarate neconstituționale prin
Decizia Curții Constituționale nr. 1.629 din 3 decembrie 2009,
publicată în Monitorul Oficial al României, Partea I, nr. 28 din
14 ianuarie 2010. Totodată, dispozițiile art. I pct. 6—25 și art. VII
din Ordonanța de urgență a Guvernului nr. 105/2009 au fost
abrogate prin art. V din Legea nr. 140/2010 pentru modificarea
și completarea Legii nr. 188/1999 privind Statutul funcționarilor
publici, publicată în Monitorul Oficial al României, Partea I,
nr. 471 din 8 iulie 2010.
În consecință, se constată că dispozițiile legale criticate nu
mai sunt în vigoare în sensul art. 29 alin. (1) din Legea
nr. 47/1992, astfel încât excepția de neconstituționalitate a
prevederilor art. I, art. III, art. IV, art. V, art. VII, art. VIII și anexei
nr. 1 din Ordonanța de urgență a Guvernului nr. 105/2009
urmează să fie respinsă ca devenită inadmisibilă.

MONITORUL OFICIAL AL ROMÂNIEI, PARTEA I, Nr. 711/26.X.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. I, art. III, art. IV, art. V, art. VII, art. VIII
și anexei nr. 1 din Ordonanța de urgență a Guvernului nr. 105/2009 privind unele măsuri în domeniul funcției publice, precum și
pentru întărirea capacității manageriale la nivelul serviciilor publice deconcentrate ale ministerelor și ale celorlalte organe ale
administrației publice centrale din unitățile administrativ-teritoriale și ale altor servicii publice, precum și pentru reglementarea unor
măsuri privind cabinetul demnitarului din administrația publică centrală și locală, cancelaria prefectului și cabinetul alesului local,
excepție ridicată de Marina Dantis în Dosarul nr. 1.304/44/2009 al Curții de Apel Galați — Secția contencios administrativ și fiscal.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.113
din 23 septembrie 2010

referitoare la excepția de neconstituționalitate a dispozițiilor art. VII și art. VIII
din Ordonanța de urgență a Guvernului nr. 17/2009 privind desființarea
Cancelariei Primului-Ministru și stabilirea unor măsuri pentru reorganizarea
aparatului de lucru al Guvernului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 17/2009
privind desființarea Cancelariei Primului-Ministru și stabilirea
unor măsuri pentru reorganizarea aparatului de lucru al
Guvernului, excepție ridicată de Oana Aurora Baciu în Dosarul
nr. 17.188/3/2009 al Tribunalului București — Secția a VIII-a
conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, întrucât
Guvernul a motivat urgența reglementării.

C U R T E A,

având în vedere actele și lucrările dosarului, constată
următoarele:
Prin Încheierea din 23 octombrie 2009, pronunțată în Dosarul
nr. 17.188/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 17/2009
privind desființarea Cancelariei Primului-Ministru și
stabilirea unor măsuri pentru reorganizarea aparatului de
lucru al Guvernului, excepție ridicată de Oana Aurora Baciu
într-o cauză având ca obiect soluționarea unei contestații
formulate împotriva deciziei de concediere.
În motivarea excepției de neconstituționalitate se arată
că ordonanța de urgență criticată a fost adoptată în lipsa
existenței unei situații extraordinare, afectează o instituție
fundamentală a statului, respectiv Guvernul, și a intrat în vigoare
anterior depunerii ordonanței de urgență la Camera Deputaților,
contrar art. 115 alin. (5) din Constituție. Totodată, se arată că
este discriminatorie și încalcă dreptul la muncă, prin faptul că
preluarea personalului Cancelariei Primului-Ministru în structura
Secretariatului General al Guvernului se face prin trimiterea la
un criteriu generic și subiectiv. În consecință, se apreciază că
dispozițiile legale criticate încalcă și art. 1 alin. (5) din Constituție.
În fine, se mai susține că ordonanța de urgență criticată a
fost emisă cu încălcarea prevederilor Codului muncii.

6

MONITORUL OFICIAL AL ROMÂNIEI, PARTEA I, Nr. 711/26.X.2010

Tribunalul București — Secția a VIII-a conflicte de muncă
și asigurări sociale apreciază că excepția ridicată este
întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
formulată este neîntemeiată.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile Ordonanței de urgență a
Guvernului nr. 17/2009 privind desființarea Cancelariei PrimuluiMinistru și stabilirea unor măsuri pentru reorganizarea aparatului
de lucru al Guvernului, publicată în Monitorul Oficial al României,
Partea I, nr. 145 din 9 martie 2009. În realitate, astfel cum rezultă
din motivarea excepției, se constată că autorul acesteia critică
numai prevederile art. VII și art. VIII din Ordonanța de urgență a
Guvernului nr. 17/2009, texte asupra cărora Curtea urmează să
se pronunțe și care au următorul cuprins:
— Art. VII: ăPe data intrării în vigoare a prezentei ordonanțe
de urgență, Cancelaria Primului-Ministru, structură cu
personalitate juridică în cadrul aparatului de lucru al Guvernului,
se desființează.”;
— Art. VIII: ă(1) Personalul Cancelariei Primului-Ministru, în
limita atribuțiilor transferate, se preia, potrivit pregătirii
profesionale, în cadrul Secretariatului General al Guvernului și
aparatului propriu de lucru al primului-ministru, care preiau
atribuții corespunzătoare celor din cadrul Cancelariei PrimuluiMinistru, în limita numărului de posturi aprobat pentru acestea.
(2) Pentru personalul Cancelariei Primului-Ministru care nu
se încadrează în prevederile alin. (1) se aplică dispozițiile legale
în materia încetării raporturilor de muncă, respectiv de serviciu.”
Autorul excepției susține că dispozițiile legale criticate încalcă
prevederile constituționale ale art. 1 alin. (4) și (5) privind
principiul separației puterilor în stat, respectiv al supremației
Constituției și respectării legilor, art. 16 alin. (1) privind egalitatea
în drepturi, art. 41 alin. (1) privind dreptul la muncă și art. 115
alin. (4)—(6) privind delegarea legislativă. Totodată, în
susținerea excepției sunt invocate și prevederile Codului muncii.
Examinând excepția de neconstituționalitate, Curtea observă
că Guvernul, în expunerea de motive a ordonanței de urgență
criticate, a arătat motivele care au stat la baza adoptării
acesteia. Astfel, cu privire la măsura desființării Cancelariei
Primului-Ministru, argumentele care justifică existența stării
extraordinare, așa cum rezultă din expunerea de motive, sunt
următoarele:
— existența unor paralelisme și suprapuneri în unele domenii
(coordonarea procesului politicilor publice, planificare
strategică), precum și a unor disjungeri, în mod nejustificat, a

unor competențe (calitatea de ordonator principal de credite,
reprezentarea în fața instanțelor judecătorești etc.) între
Cancelaria Primului-Ministru și Secretariatul General al
Guvernului;
— necesitatea reformării și restructurării aparatului de lucru
al Guvernului, întrucât România este singurul stat care are
centrul Guvernului format din două instituții distincte;
— lipsa răspunsului rapid al Cancelariei Primului-Ministru la
multitudinea de probleme de pe agenda Guvernului, datorită
domeniului extins de competențe care îi revine, în condițiile în
care aceasta a devenit o structură cu multiple atribuții, cu un
mare număr de personal și care coordonează o serie de
autorități și agenții aflate în subordinea Guvernului;
— continuarea procesului de modernizare a administrației
publice prin luarea unor măsuri adecvate de reorganizare a
aparatului de lucru al Guvernului de așa manieră încât acesta să
reprezinte, cu adevărat, începutul funcționării unui aparat
administrativ care să fie atât performant, cât și competitiv cu
structurile din țările membre ale Uniunii Europene;
— obiectivul Guvernului de restrângere a cheltuielilor
bugetare în contextul crizei economice;
— dificultățile reale în ceea ce privește o funcționare optimă,
la cel mai înalt nivel, a aparatului de lucru al Guvernului.
Toate aceste argumente ale Guvernului duc la concluzia că
a existat o situație extraordinară a cărei reglementare nu a putut
fi amânată în sensul art. 115 alin. (4) din Constituție.
Totodată, se constată că instituția Cancelariei PrimuluiMinistru nu este o instituție fundamentală a statului, astfel încât
critica de neconstituționalitate raportată la art. 115 alin. (6) din
Constituție este neîntemeiată. În fine, nici art. 115 alin. (5) din
Constituție nu este încălcat din moment ce ordonanța de
urgență a fost depusă la Biroul permanent al Camerei
Deputaților și înregistrată cu nr. 190 din 9 martie 2009 chiar în
ziua intrării sale în vigoare.
Cu referire la criticile de neconstituționalitate ce vizează
art. 16 alin. (1) și art. 41 alin. (1) din Constituție, Curtea reține că
și acestea sunt neîntemeiate. Desființarea Cancelariei PrimuluiMinistru a fost efectivă, a avut cauze reale și serioase în sensul
art. 65 din Codul muncii, astfel încât măsura concedierii, ca
rezultat al desființării structurii în cauză, se supune acelorași
exigențe precum acelora reglementate de dispozițiile art. 65 din
Codul muncii. Astfel, ordonanța de urgență criticată nu afectează
în niciun fel dreptul constituțional la muncă, încetarea
raporturilor de serviciu fiind reglementată distinct de art. 65 din
Codul muncii. În fine, se observă că măsurile prevăzute de
art. VII și VIII din Ordonanța de urgență a Guvernului nr. 17/2009
se aplică cu privire la toate persoanele aflate în ipoteza normei
legale. Referitor la susținerea că art. VIII din Ordonanța de
urgență a Guvernului nr. 17/2009 ar conține un criteriu generic
și subiectiv, în baza cărora unii angajați ar fi preluați din structura
fostei Cancelarii a Primului-Ministru în cea a Secretariatului
General al Guvernului, este neîntemeiată, întrucât, de principiu,
toți angajații sunt preluați în noua structură pe poziții care
presupun atribuții corespunzătoare celor din cadrul Cancelariei
Primului-Ministru, dar ăîn limita numărului de posturi aprobat”.
În lipsa unor poziții similare sau în lipsa unui anumit număr de
posturi aprobate, angajatul în cauză nu poate fi preluat în noua
structură, făcându-se, în consecință, aplicarea art. 65 din Codul
muncii.
În aceste condiții, se constată că nu sunt încălcate nici
prevederile art. 1 alin. (5) din Constituție.
Desigur, verificarea în concret a respectării legii atunci când
angajatorul a dispus măsura concedierii revine instanței de
judecată, care este singura competentă să controleze și să
sancționeze eventualele concedieri nelegale.

MONITORUL OFICIAL AL ROMÂNIEI, PARTEA I, Nr. 711/26.X.2010

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. VII și art. VIII din Ordonanța de urgență a
Guvernului nr. 17/2009 privind desființarea Cancelariei Primului-Ministru și stabilirea unor măsuri pentru reorganizarea aparatului de
lucru al Guvernului, excepție ridicată de Oana Aurora Baciu în Dosarul nr. 17.188/3/2009 al Tribunalului București — Secția a VIII-a
conflicte de muncă și asigurări sociale.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.114
din 23 septembrie 2010

referitoare la excepția de neconstituționalitate a dispozițiilor anexei la Ordonanța de urgență
a Guvernului nr. 27/2006 privind salarizarea și alte drepturi ale judecătorilor, procurorilor
și altor categorii de personal din sistemul justiției
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor anexei la Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției,
excepție ridicată de Gianina Nicoleta Obreja și alții în Dosarul
nr. 15.101/3/2009 al Tribunalului București — Secția a VIII-a
conflicte de muncă și asigurări sociale.
La apelul nominal răspunde, pentru partea Parchetul de pe
lângă Înalta Curte de Casație și Justiție, consilier juridic, cu
delegație la dosar, lipsind celelalte părți, față de care procedura
de citare a fost legal îndeplinită.
Reprezentantul părții prezente solicită respingerea excepției
ca devenită inadmisibilă, soluția legislativă criticată fiind
abrogată prin Legea nr. 330/2009.
Reprezentantul Ministerului Public solicită respingerea
excepției de neconstituționalitate ca devenită inadmisibilă pentru
același motiv.

C U R T E A,

având în vedere actele și lucrările dosarului, constată
următoarele:
Prin Încheierea din 25 noiembrie 2009, pronunțată în Dosarul
nr. 15.101/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor anexei la Ordonanța de urgență a Guvernului
nr. 27/2006 privind salarizarea și alte drepturi ale
judecătorilor, procurorilor și altor categorii de personal din
sistemul justiției, excepție ridicată de Gianina Nicoleta Obreja
și alții într-o cauză având ca obiect drepturi bănești.
În motivarea excepției de neconstituționalitate se arată
că valoarea de referință sectorială și coeficienții de multiplicare
prevăzuți în anexa la Ordonanța de urgență a Guvernului
nr. 27/2006 sunt diferite în raport cu cele aplicabile funcțiilor de
demnitate publică alese sau numite din cadrul autorităților
legislativă și executivă, ceea ce are drept rezultat încălcarea
principiului separației puterilor în stat și, în același timp, produce
efecte discriminatorii.
Tribunalul București — Secția a VIII-a conflicte de muncă
și asigurări sociale apreciază că excepția ridicată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 711/26.X.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile anexei la Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției,
intitulată Indemnizațiile judecătorilor, procurorilor și ale
personalului de specialitate juridică asimilat judecătorilor și
procurorilor potrivit Legii nr. 303/2004 privind statutul
judecătorilor și procurorilor, republicată, cu modificările și
completările ulterioare, care reglementează coeficienții de
multiplicare și valoarea sectorială de referință în privința
personalului din justiție.
Autorii excepției susțin că dispozițiile legale criticate încalcă
prevederile art. 1 alin. (4) privind principiul separației puterilor în
stat și art. 16 alin. (1) privind egalitatea în drepturi.
Examinând excepția de neconstituționalitate, Curtea observă
că prevederile legale criticate au fost abrogate prin art. 48

alin. (1) pct. 7 din Legea-cadru nr. 330/2009 privind salarizarea
unitară a personalului plătit din fonduri publice, publicată în
Monitorul Oficial al României, Partea I, nr. 762 din 9 noiembrie
2009. Soluția legislativă criticată nu a fost preluată de noua
reglementare legală, astfel încât potrivit anexei nr. VI/1 —
Coeficienții de ierarhizare pentru judecători, procurori,
magistrați-asistenți și personalul de specialitate juridică asimilat
judecătorilor și procurorilor, coeficienții de multiplicare și
valoarea sectorială de referință în privința personalului din
justiție au fost înlocuite cu coeficienți de ierarhizare, care au un
alt cuantum (705 RON) decât valoarea sectorială de referință
(292 RON).
Distinct de cele de mai sus, Curtea observă că pentru anul
2010, în domeniul justiției, indemnizațiile de încadrare se
calculează în funcție de indemnizația aflată în plată la
31 decembrie 2009 (precum și în funcție de coeficienții de
multiplicare și valoarea sectorială de referință reglementate de
Ordonanța de urgență a Guvernului nr. 27/2006), și nu în funcție
de anexa nr. VI/1 din Legea-cadru nr. 330/2009. Această situație
nu poate însă duce la angajarea competenței Curții
Constituționale în a controla constituționalitatea unei ordonanțe
de urgență abrogate expres și care, în momentul de față,
ultraactivează, deci doar produce efecte pe viitor în virtutea
Legii-cadru nr. 330/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor anexei la Ordonanța de urgență a
Guvernului nr. 27/2006 privind salarizarea și alte drepturi ale judecătorilor, procurorilor și altor categorii de personal din sistemul
justiției, excepție ridicată de Gianina Nicoleta Obreja și alții în Dosarul nr. 15.101/3/2009 al Tribunalului București — Secția a VIII-a
conflicte de muncă și asigurări sociale.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.115
din 23 septembrie 2010

referitoare la excepția de neconstituționalitate a dispozițiilor art. 99 alin. (4) teza întâi
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Benke Károly

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 99 alin. (4) teza întâi din Legea nr. 85/2006

MONITORUL OFICIAL AL ROMÂNIEI, PARTEA I, Nr. 711/26.X.2010
privind procedura insolvenței, excepție ridicată de Ion Bivolaru,
Stancu Zamfir, Valentin George Anastasiu, Adrian Dumbravă,
Victor-Daniel Șraier, Ion Zârnă și Ezeanu Dorin Stănică în
Dosarul nr. 411.1/62/2005 al Curții de Apel Brașov — Secția
comercială.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 3 noiembrie 2009, pronunțată în Dosarul
nr. 411.1/62/2005, Curtea de Apel Brașov — Secția
comercială a sesizat Curtea Constituțională cu excepția de
neconstituționalitate a dispozițiilor art. 99 alin. (4) teza întâi
din Legea nr. 85/2006 privind procedura insolvenței,
excepție ridicată de Ion Bivolaru, Stancu Zamfir, Valentin
George Anastasiu, Adrian Dumbravă, Victor-Daniel Șraier, Ion
Zârnă și Ezeanu Dorin Stănică într-o cauză având ca obiect
soluționarea recursurilor declarate împotriva unei sentințe
pronunțate de judecătorul-sindic.
În motivarea excepției de neconstituționalitate se susține
că, prin efectul textului legal criticat, o hotărâre judecătorească,
care, în cazul de față, consfințește planul de reorganizare, se
aplică unei persoane străine de cauza în care a fost pronunțată
hotărârea, ceea ce, în final, duce la desființarea totală sau
parțială a unui drept din patrimoniul persoanei respective. Într-o
atare situație se pot regăsi creditorii ale căror creanțe au luat
naștere după votarea planului de reorganizare sau care la
momentul votării planului nu se regăseau în tabelul creditorilor
din culpa administratorului judiciar.
Curtea de Apel Brașov — Secția comercială, contrar
prevederilor art. 29 alin. (4) din Legea nr. 47/1992, nu și-a
formulat opinia asupra excepției de neconstituționalitate ridicate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art.1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 99 alin. (4) teza întâi din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, care au următorul
cuprins:

9

ă(4) Din momentul publicării, toate părțile interesate vor fi
socotite că au cunoștință de plan și de data de exprimare a
votului.”
Dispozițiile constituționale invocate sunt cele ale art. 16
privind egalitatea și art. 21 privind accesul liber la justiție.
I. Se observă că la data de 24 noiembrie 2009 cauza în care
a fost ridicată această excepție de neconstituționalitate a fost
soluționată prin Decizia nr. 587/R din 24 noiembrie 2009. Curtea
reține că excepția de neconstituționalitate a fost ridicată la
termenul din 3 noiembrie 2009, însă, în urma aplicării art. 8
alin. (7) din Legea nr. 85/2006, instanța de judecată a decis că
nu se impune, odată cu sesizarea Curții Constituționale,
suspendarea cauzei și a continuat judecarea acesteia. Aplicarea
art. 8 alin. (7) din Legea nr. 85/2006 a dat naștere la o asemenea
situație, și nu culpa instanței de judecată. Această normă legală
dă astfel posibilitatea instanței de judecată să nu suspende
judecarea unei cauze atunci când sesizează Curtea
Constituțională, ceea ce înseamnă că legiuitorul a acceptat că
acest text legal poate duce la învestirea Curții Constituționale
cu judecarea unei excepții de neconstituționalitate ridicate într-o
cauză care este soluționată la momentul la care instanța
constituțională se va pronunța asupra excepției de
neconstituționalitate.
Pentru aceste motive, excepția de neconstituționalitate nu
poate fi respinsă ca fiind inadmisibilă pe motiv că nu ar avea
legătură cu soluționarea cauzei în înțelesul art. 29 alin. (1) din
Legea nr. 47/1992.
II. Pe fondul cauzei, Curtea constată că, prin Decizia nr. 928
din 18 octombrie 2007, publicată în Monitorul Oficial al
României, Partea I, nr. 786 din 20 noiembrie 2007, în raport cu
o critică similară de neconstituționalitate, a statuat că textul legal
criticat consacră o prezumție legală care nu încalcă dreptul
persoanelor interesate de a avea acces la justiție ori dreptul la
un proces echitabil. În acest sens, Curtea a invocat prevederile
art. 6, ale art. 7 alin. (1), precum și ale art. 98 alin. (1) teza a
doua din Legea nr. 85/2006.
În consecință, Curtea a reținut că, ăîn cadrul acestor
proceduri, părțile interesate nu numai că au acces la justiție, dar
beneficiază pe tot parcursul desfășurării procesului de toate
garanțiile menite să le asigure dreptul la apărare, precum și
dreptul la un proces echitabil și la soluționarea acestuia într-un
termen rezonabil.
De asemenea, prevederea că «debitorul va asigura
posibilitatea consultării planului la sediul său» nu restricționează
sub nicio formă accesul unor creditori lipsiți de resurse
«materiale și financiare» la planul de reorganizare, ci este o
modalitate legislativă prin care cei interesați pot lua cunoștință
de plan, fără ca prin aceasta să se creeze un tratament
discriminatoriu între creditori.”
Neintervenind elemente noi, de natură a determina
reconsiderarea jurisprudenței Curții, considerentele și soluția
deciziei menționate sunt valabile și în prezenta cauză.

10

MONITORUL OFICIAL AL ROMÂNIEI, PARTEA I, Nr. 711/26.X.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 99 alin. (4) teza întâi din Legea nr. 85/2006
privind procedura insolvenței, excepție ridicată de Ion Bivolaru, Stancu Zamfir, Valentin George Anastasiu, Adrian Dumbravă,
Victor-Daniel Șraier, Ion Zârnă și Ezeanu Dorin Stănică în Dosarul nr. 411.1/62/2005 al Curții de Apel Brașov — Secția comercială.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.149
din 28 septembrie 2010

referitoare la excepția de neconstituționalitate a dispozițiilor art. 17—22 din Legea nr. 329/2009
privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană
și Fondul Monetar Internațional
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 17—22 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional, excepție ridicată de Iulian Nicu în Dosarul
nr. 4.262/85/2009 al Tribunalului Sibiu — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 410D—412D/2010, nr. 617D—620D/2010, nr. 1.305D/2010,
nr. 1.355D/2010, nr. 1.877D/2010, nr. 1.948D/2010,
nr. 1.975D/2010 și nr. 1.976D/2010, având ca obiect o excepție
de neconstituționalitate identică cu cea ridicată în Dosarul
nr. 298D/2010.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din

oficiu, pune în discuție conexarea dosarelor nr. 410D—
412D/2010, nr. 617D—620D/2010, nr. 1.305D/2010, nr. 1.355D/2010,
nr. 1.877D/2010, nr. 1.948D/2010, nr. 1.975D/2010 și
nr. 1.976D/2010 la Dosarul nr. 298D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 410D—
412D/2010, nr. 617D—620D/2010, nr. 1.305D/2010,
nr. 1.355D/2010, nr. 1.877D/2010, nr. 1.948D/2010,
nr. 1.975D/2010 și nr. 1.976D/2010 la Dosarul nr. 298D/2010,
care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate, invocând
jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 26 și 28 ianuarie 2010, 2 și 9 februarie
2010, 3, 18 și 30 martie 2010, 7 aprilie 2010 și 10 iunie 2010,
pronunțate în dosarele nr. 4.262/85/2009, nr. 4.266/85/2009,
nr. 4.261/85/2009, nr. 4.259/85/2009, nr. 212/108/2010,
nr. 213/108/2010, nr. 214/108/2010, nr. 187/108/2010,
nr. 60/85/2010,
nr.
81/88/2010,
nr.
4.257/85/2009,
nr. 106/88/2010, nr. 109/88/2010 și nr. 107/88/2010, Tribunalul
Sibiu — Secția civilă, Tribunalul Arad — Secția de
contencios administrativ și fiscal, litigii de muncă și
asigurări sociale, Tribunalul Sibiu — Secția comercială și
de contencios administrativ și Tribunalul Tulcea — Secția

MONITORUL OFICIAL AL ROMÂNIEI, PARTEA I, Nr. 711/26.X.2010
civilă, comercială și contencios administrativ au sesizat
Curtea Constituțională cu excepția de neconstituționalitate
a dispozițiilor art. 17—22 din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului de
afaceri și respectarea acordurilor-cadru cu Comisia
Europeană și Fondul Monetar Internațional, excepție ridicată
de Iulian Nicu, Mihai Antonovici, Ioan Popa, Ioan Bogati, Rodica
Dubat, Ioan Halaciuga, Sabin Chiș, Mircea Sandu Godea,
Dumitru Lucian Roșu, Victor Cherciu, Ioan Băraș, Nicolae
Cobuz, Eogen Stroe și Lucian Sterie în cauze având ca obiect
soluționarea unor contestații împotriva deciziilor de concediere.
În motivarea excepției de neconstituționalitate se susține
că prevederile legale criticate afectează în substanța lor atât
dreptul la muncă, cât și dreptul la pensie, ceea ce este
inadmisibil; în acest sens, sunt invocate considerentele de
principiu ale Deciziei Curții Constituționale nr. 1.189/2008, prin
care aceasta a precizat sensul noțiunii ăa afecta” din cuprinsul
art. 115 alin. (6) din Constituție. Se mai arată că pensia este
plătită din bugetul asigurărilor sociale, este un drept câștigat și
se datorează pentru munca trecută, fără a putea veni în concurs
cu munca prezentă pentru care salariatul primește o retribuție
lunară de la bugetul de stat.
Aplicarea tale quale a prevederilor legale criticate încalcă și
un alt drept câștigat, și anume calitatea obținută prin încheierea
unui contract individual de muncă.
Totodată, dispozițiile legale criticate încalcă principiul
egalității, întrucât condiționează continuarea raporturilor de
muncă de nivelul pensiei aflate în plată. Discriminarea rezultă
și din faptul că prevederile criticate se aplică numai persoanelor
care nu dețin un mandat constituțional. De asemenea, textul
criticat încalcă dreptul de proprietate și este lipsit de
predictibilitate, întrucât, odată cu intrarea sa în vigoare, autorii
excepției sunt privați de pensiile speciale de care beneficiaseră.
Judecătoria Sibiu — Secția civilă, în dosarele
nr. 298D/2010, nr. 411D/2010 și nr. 412D/2010, contrar art. 29
alin. (4) din Legea nr. 47/1992, nu și-a exprimat opinia cu privire
la excepția de neconstituționalitate ridicată.
Tribunalul Sibiu — Secția civilă, în Dosarul nr. 410D/2010,
consideră că excepția de neconstituționalitate ridicată este
neîntemeiată.
Tribunalul Arad — Secția de contencios administrativ și
fiscal, litigii de muncă și asigurări sociale, în dosarele
nr. 617D—620D/2010, consideră că excepția de neconstituționalitate este întemeiată.
Tribunalul Sibiu — Secția comercială și de contencios
administrativ, în dosarele nr. 1.305D/2010 și nr. 1.877D/2010,
consideră că excepția de neconstituționalitate ridicată este
neîntemeiată.
Tribunalul Tulcea — Secția civilă, comercială și
contencios administrativ, în dosarele nr. 1.355D/2010 și
nr. 1.948D/2010, consideră că excepția de neconstituționalitate
ridicată este întemeiată.
Tribunalul Tulcea — Secția civilă, comercială și
contencios administrativ, în dosarele nr. 1.975D/2010 și
nr. 1.976D/2010, consideră că excepția de neconstituționalitate
ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în dosarele nr. 298D/2010 și nr. 410D—412D/2010,
consideră că excepția de neconstituționalitate ridicată este

11

neîntemeiată. În celelalte dosare Guvernul nu a comunicat
punctul de vedere solicitat.
Avocatul Poporului, în dosarele nr. 298D/2010 și
nr. 410D—412D/2010, consideră că dispozițiile legale criticate
sunt constituționale. În celelalte dosare nu a comunicat punctul
de vedere solicitat.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 17—22 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional, publicată în Monitorul Oficial al României,
Partea I, nr. 761 din 9 noiembrie 2009, care au următorul
cuprins:
— Art. 17: ă(1) Beneficiarii dreptului la pensie aparținând atât
sistemului public de pensii, cât și sistemelor neintegrate
sistemului public care realizează venituri salariale sau, după
caz, asimilate salariilor, potrivit legii, realizate din exercitarea
unei activități pe bază de contract individual de muncă, raport de
serviciu sau în baza actului de numire, potrivit legii, în cadrul
autorităților și instituțiilor publice centrale și locale, indiferent de
modul de finanțare și subordonare, precum și în cadrul regiilor
autonome, societăților naționale, companiilor naționale și
societăților comerciale la care capitalul social este deținut
integral sau majoritar de stat ori de o unitate administrativteritorială, pot cumula pensia netă cu veniturile astfel realizate,
dacă nivelul acesteia nu depășește nivelul salariului mediu brut
pe economie utilizat la fundamentarea bugetului asigurărilor
sociale de stat și aprobat prin legea bugetului asigurărilor sociale
de stat.
(2) Prevederile alin. (1) sunt aplicabile persoanelor care:
a) la data intrării în vigoare a prezentului capitol sunt
pensionari cumularzi;
b) după data intrării în vigoare a prezentului capitol devin
pensionari cumularzi.”;
— Art. 18: ă(1) Pensionarii prevăzuți la art. 17 alin. (2) lit. a)
care desfășoară activități profesionale pe bază de contract
individual de muncă, raport de serviciu sau în baza actului de
numire în funcție au obligația ca, în termen de 15 zile de la data
intrării în vigoare a prezentului capitol, să își exprime în scris
opțiunea între suspendarea plății pensiei pe durata exercitării
activității și încetarea raporturilor de muncă, de serviciu sau a
actului de numire în funcție, dacă nivelul pensiei nete aflate în
plată depășește nivelul salariului mediu brut pe economie utilizat
la fundamentarea bugetului asigurărilor sociale de stat, aprobat
prin legea bugetului asigurărilor sociale de stat.
(2) Persoanele prevăzute la art. 17 alin. (2) lit. b) au obligația
ca, în termen de 15 zile de la data survenirii situației de cumul,
să își exprime în scris opțiunea între suspendarea plății pensiei
pe durata exercitării activității și încetarea raporturilor de muncă,

12

MONITORUL OFICIAL AL ROMÂNIEI, PARTEA I, Nr. 711/26.X.2010

de serviciu sau a actului de numire în funcție, dacă nivelul
pensiei nete aflate în plată depășește nivelul salariului mediu
brut pe economie utilizat la fundamentarea bugetului asigurărilor
sociale de stat, aprobat prin legea bugetului asigurărilor sociale
de stat.”;
— Art. 19: ă(1) În situația persoanelor care beneficiază, prin
cumul, de pensie/pensii stabilită/stabilite atât în sistemul public
cât și/sau în sisteme neintegrate sistemului public de pensii, la
determinarea plafonului stabilit la art. 17 alin. (1) se are în
vedere venitul cumulat din acestea.
(2) Dacă nivelul pensiilor nete cumulate se situează sub
nivelul salariului mediu brut pe economie utilizat la
fundamentarea bugetului asigurărilor sociale de stat acesta va
putea fi cumulat cu veniturile realizate din exercitarea unei
activități pe bază de contract individual de muncă, raport de
serviciu sau în baza actului de numire în funcție, potrivit legii, în
cadrul entităților prevăzute la art. 17 alin. (1).
(3) În cazul în care nivelul venitului realizat din pensiile nete
cumulate este mai mare decât nivelul salariului mediu brut pe
economie utilizat la fundamentarea bugetului asigurărilor sociale
de stat, persoana are obligația de a-și exprima opțiunea, în scris,
în termen de 15 zile de la data intrării în vigoare a prezentului
capitol, cu privire la menținerea în plată a pensiei față de
cuantumul căreia, potrivit art. 17, este permis cumulul.
(4) Prevederile alin. (3) se aplică și persoanelor prevăzute la
art. 17 alin. (2) lit. b), acestea având obligația de a-și exprima
opțiunea în termen de 15 zile de la data survenirii situației de
imposibilitate a exercitării cumulului.”;
— Art. 20: ăNeîndeplinirea obligației privind exprimarea
opțiunii în termenul prevăzut la art. 18 și la art. 19 alin. (3) și (4)
constituie cauză de încetare de drept a raporturilor de muncă
stabilite în baza contractului individual de muncă sau a actului
de numire în funcție, precum și a raporturilor de serviciu.”;
— Art. 21: ăÎn cazul în care opțiunea este exprimată în
termenul prevăzut la art. 18 și la art. 19 alin. (3) și (4), plata
pensiei/pensiilor se suspendă începând cu luna următoare celei
în care a fost exprimată opțiunea pentru continuarea activității.”;
— Art. 22: ăSumele încasate necuvenit cu titlu de pensie se
recuperează de la pensionari, cu respectarea termenului
general de prescripție.”

Textele constituționale invocate în susținerea excepției sunt
cele ale art. 15 privind universalitatea, art. 16 privind egalitatea
în drepturi, art. 29 alin. (1) privind libertatea gândirii și a opiniilor,
art. 41 alin. (1) privind dreptul la muncă, art. 44 privind dreptul
de proprietate privată, art. 47 privind nivelul de trai, art. 53
privind restrângerea exercițiului unor drepturi sau al unor
libertăți, art. 135 alin. (2) lit. f) privind obligația statului de a crea
condițiile necesare pentru creșterea calității vieții și art. 136
alin. (5) privind proprietatea. Totodată, se consideră a fi încălcate
și prevederile art. 9, 14 și art. 15 paragraful 1 din Convenția
pentru apărarea drepturilor omului și a libertăților fundamentale,
art. 1 paragraful 1 din Protocolul adițional la Convenție, precum
și ale art. 1 paragraful 2 din Protocolul nr. 12 la aceeași
Convenție, art. 1 pct. 2 și 4, art. 20, 23 și 24 din Carta Socială
Europeană, art. 6 din Tratatul privind Uniunea Europeană,
art. 15 paragraful 1 din Carta Drepturilor Fundamentale a
Uniunii Europene, art. 23 paragraful 2 din Declarația Universală
a Drepturilor Omului, art. 6 paragraful 1 din Pactul internațional
cu privire la drepturile economice, sociale și culturale,
prevederile art. 1 alin. (2) lit. e) pct. (ii) din Ordonanța Guvernului
nr. 137/2000 privind prevenirea și sancționarea tuturor formelor
de discriminare, precum și cele ale Codului muncii.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, se constată următoarele:
Prin Decizia nr. 1.414 din 4 noiembrie 2009, publicată în
Monitorul Oficial al României, Partea I, nr. 796 din 23 noiembrie
2009, Curtea a stabilit, în raport cu o critică similară de
neconstituționalitate, că textele de lege criticate, precum și
cap. IV al legii, în ansamblul său, sunt constituționale în măsura
în care nu vizează persoanele pentru care durata mandatului
este stabilită expres în Constituție.
Neintervenind elemente noi, de natură a determina
schimbarea jurisprudenței Curții Constituționale, considerentele
și soluția deciziei menționate își păstrează valabilitatea și în
cauza de față.
În fine, Curtea reține că nu sunt incidente în cadrul controlului
de constituționalitate prevederile art. 1 alin. (2) lit. e) pct. (ii) din
Ordonanța Guvernului nr. 137/2000 și nici cele ale Codului
muncii invocate în susținerea excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 17—22 din Legea nr. 329/2009 privind
reorganizarea unor autorități și instituții publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional, excepție ridicată de Iulian Nicu, Mihai Antonovici, Ioan
Popa, Ioan Bogati, Rodica Dubat, Ioan Halaciuga, Sabin Chiș, Mircea Sandu Godea, Dumitru Lucian Roșu, Victor Cherciu, Ioan
Băraș, Nicolae Cobuz, Eogen Stroe și Lucian Sterie în dosarele nr. 4.262/85/2009, nr. 4.266/85/2009, nr. 4.261/85/2009,
nr. 4.259/85/2009, nr. 212/108/2010, nr. 213/108/2010, nr. 214/108/2010, nr. 187/108/2010, nr. 60/85/2010, nr. 81/88/2010,
nr. 4.257/85/2009, nr. 106/88/2010, nr. 109/88/2010 și nr. 107/88/2010 ale Tribunalului Sibiu — Secția civilă, Tribunalului Arad —
Secția de contencios administrativ și fiscal, litigii de muncă și asigurări sociale, Tribunalului Sibiu — Secția comercială și de
contencios administrativ și Tribunalului Tulcea — Secția civilă, comercială și contencios administrativ.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 711/26.X.2010

13

CURTEA CONSTITUȚIONALĂ

D E C I Z I A Nr. 1.173
din 30 septembrie 2010

referitoare la excepția de neconstituționalitate a dispozițiilor art. 10 alin. (1) din Legea nr. 188/2000
privind executorii judecătorești
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 188/2000 privind
executorii judecătorești, excepție ridicată de Societatea
Comercială ăVerona Com” — S.R.L. din Călărași și Societatea
Comercială ăLuk Trans” — S.R.L. din Dragalina în dosarele
nr. 6.407/202/2009, nr. 6.395/202/2009, nr. 6.472/202/2009,
nr. 6.485/202/2009, nr. 6.478/202/2009, nr. 6.484/202/2009,
nr. 6.471/202/2009, nr. 6.476/202/2009, nr. 6.480/202/2009,
nr. 6.475/202/2009, nr. 6.479/202/2009, nr. 6.486/202/2009,
nr. 6.483/202/2009, nr. 6.474/202/2009, nr. 6.481/202/2009,
nr. 6.469/202/2009, nr. 6.473/202/2009 și nr. 6.470/202/2009 ale
Judecătoriei Călărași.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 125D/2010,
nr. 126D/2010, nr. 155D/2010 — nr. 161D/2010, nr. 212D/2010,
nr. 213D/2010, nr. 240D/2010 — nr. 243D/2010, nr. 318D/2010 —
nr. 320D/2010, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
cauzelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 126D/2010, nr. 155D/2010 —
nr. 161D/2010, nr. 212D/2010, nr. 213D/2010, nr. 240D/2010 —
nr. 243D/2010, nr. 318D/2010 — nr. 320D/2010 la Dosarul
nr. 125D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din ianuarie 2010, pronunțate în dosarele
nr. 6.407/202/2009, nr. 6.395/202/2009, nr. 6.472/202/2009,
nr. 6.485/202/2009, nr. 6.478/202/2009, nr. 6.484/202/2009,
nr. 6.471/202/2009, nr. 6.476/202/2009, nr. 6.480/202/2009,
nr. 6.475/202/2009, nr. 6.479/202/2009, nr. 6.486/202/2009,
nr. 6.483/202/2009, nr. 6.474/202/2009, nr. 6.481/202/2009,
nr. 6.469/202/2009, nr. 6.473/202/2009 și nr. 6.470/202/2009,
Judecătoria Călărași a sesizat Curtea Constituțională cu
excepția de neconstituționalitate a dispozițiilor art. 10
alin. (1) din Legea nr. 188/2000 privind executorii
judecătorești.

Excepția fost ridicată de Societatea Comercială ăVerona
Com” — S.R.L. din Călărași și Societatea Comercială ăLuk
Trans” — S.R.L. din Dragalina în cauze având ca obiect cereri
de recuzare a executorilor judecătorești.
În motivarea excepției de neconstituționalitate autorii
acesteia susțin că dispozițiile de lege criticate aduc atingere
prevederilor constituționale ale art. 16 alin. (1) și art. 45,
deoarece, fără să reglementeze expres motivele de recuzare a
executorilor judecătorești, cuprind o normă de trimitere, și
anume art. 27 din Codul de procedură civilă. Totodată, arată că
prin textul de lege supus controlului se reglementează o
inegalitate între poziția părților în procedura de executare,
creditorul fiind singurul care are posibilitatea de a alege
executorul judecătoresc.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, cu
modificările și completările ulterioare, dispoziții care au
următorul cuprins: ăExecutorii judecătorești pot fi recuzați în
cazul în care se află în una dintre situațiile prevăzute la art. 27
pct. 1, 2, 3, 5, 6, 8 și 9 din Codul de procedură civilă.”
Autorii excepției susțin că dispozițiile de lege criticate sunt
neconstituționale în raport cu prevederile constituționale ale
art. 16 alin. (1) privind egalitatea în drepturi și art. 45 privind
libertatea economică.
Examinând excepția de neconstituționalitate, Curtea reține
că asupra unor critici similare s-a pronunțat prin numeroase
decizii, de exemplu, prin Decizia nr. 768 din 12 mai 2009,
publicată în Monitorul Oficial al României, Partea I, nr. 516 din
28 iulie 2009, Decizia nr. 175 din 26 februarie 2008, publicată în
Monitorul Oficial al României, Partea I, nr. 263 din 3 aprilie 2008,
Decizia nr. 40 din 27 ianuarie 2005, publicată în Monitorul Oficial
al României, Partea I, nr. 165 din 24 februarie 2005. Astfel, cu

14

MONITORUL OFICIAL AL ROMÂNIEI, PARTEA I, Nr. 711/26.X.2010

acele prilejuri, Curtea a reținut că enumerarea limitativă a
cazurilor în care executorul judecătoresc poate fi recuzat se
circumscrie cazurilor de recuzare a judecătorilor prevăzute de
Codul de procedură civilă, cu excepția unor situații care sunt
specifice activității judecătorilor. Totodată, Curtea a observat că
dispozițiile art. 27 din Codul de procedură civilă reglementează
în mod limitativ cazurile de recuzare a judecătorilor, protejând
astfel partea, dacă se presupune că judecătorul ar putea fi lipsit
de obiectivitate.
În ceea ce privește susținerea conform căreia există o
inegalitate între poziția părților, având în vedere că numai
creditorul are posibilitatea de a alege executorul judecătoresc,
Curtea a constatat că această critică este neîntemeiată, întrucât
în cadrul procedurii de executare silită ambele părți beneficiază
de anumite garanții procesuale, printre care posibilitatea de a
formula contestație împotriva executării înseși ori împotriva
oricărui act de executare. Totodată, alegerea executorului

judecătoresc de către creditor este justificată prin faptul că
acesta este interesat în realizarea pe cale silită a creanței sale,
în condițiile în care debitorul nu și-a dus la îndeplinire obligația
ce îi revine.
Referitor la faptul că prevederile art. 10 alin. (1) din Legea
nr. 188/2000 nu reglementează expres motivele de recuzare a
executorilor judecătorești, ci cuprind o normă de trimitere, și
anume art. 27 din Codul de procedură civilă, Curtea a constatat
că nici aceasta nu poate fi primită, fiind o opțiune de
reglementare, de competența exclusivă a autorității legislative.
Pentru aceste argumente, Curtea reține că art. 10 alin. (1)
din Legea nr. 188/2000 nu încalcă principiul statuat în art. 16
alin. (1) din Constituție.
În ceea ce privește critica dispozițiilor de lege criticate în
raport cu art. 45 din Constituție, Curtea observă că aceste
prevederi constituționale nu au nicio semnificație pentru
soluționarea excepției de neconstituționalitate.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a art. 10 alin. (1) din Legea nr. 188/2000 privind executorii judecătorești, excepție
ridicată de Societatea Comercială ăVerona Com” — S.R.L. din Călărași și Societatea Comercială ăLuk Trans” — S.R.L. din Dragalina
în dosarele nr. 6.407/202/2009, nr. 6.395/202/2009, nr. 6.472/202/2009, nr. 6.485/202/2009, nr. 6.478/202/2009, nr. 6.484/202/2009,
nr. 6.471/202/2009, nr. 6.476/202/2009, nr. 6.480/202/2009, nr. 6.475/202/2009, nr. 6.479/202/2009, nr. 6.486/202/2009,
nr. 6.483/202/2009, nr. 6.474/202/2009, nr. 6.481/202/2009, nr. 6.469/202/2009, nr. 6.473/202/2009 și nr. 6.470/202/2009 ale
Judecătoriei Călărași.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.183
din 30 septembrie 2010

referitoare la excepția de neconstituționalitate a dispozițiilor art. 41 alin. (1) și (2),
art. 61 alin. (1) lit. c) și d) și alin. (2), precum și ale art. 611 alin. (1)
din Ordonanța Guvernului nr. 43/1997 privind regimul drumurilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

excepție ridicată de Societatea Comercială ăVal Sylv” — S.R.L.
din Iași în Dosarul nr. 1.934/180/2009 al Judecătoriei Bacău —
Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 41 alin. (1) și art. 60 alin. (1) lit. d) și alin. (2)
din Ordonanța Guvernului nr. 43/1997 privind regimul drumurilor,

având în vedere actele și lucrările dosarului, reține următoarele:
Prin Încheierea din 25 noiembrie 2009, pronunțată în Dosarul
nr. 1.934/180/2009, Judecătoria Bacău — Secția civilă a
sesizat Curtea Constituțională cu excepția de
neconstituționalitate a dispozițiilor art. 41 alin. (1) și art. 60

C U R T E A,

MONITORUL OFICIAL AL ROMÂNIEI, PARTEA I, Nr. 711/26.X.2010
alin. (1) lit. d) și alin. (2) din Ordonanța Guvernului
nr. 43/1997 privind regimul drumurilor.
Excepția a fost ridicată de Societatea Comercială ăVal Sylv” —
S.R.L. din Iași într-o cauză civilă având ca obiect o plângere
contravențională.
În motivarea excepției de neconstituționalitate autorul
acesteia susține că dispozițiile de lege criticate sunt în
contradicție cu prevederile constituționale ale art. 1 alin. (3) și (5),
art. 45 și art. 135 alin. (2) lit. a). În acest sens, arată că este
neconstituțională impunerea unei limitări suplimentare a greutății
pe fiecare osie, pe lângă limitarea masei totale a ansamblului
de vehicule, deoarece, în momentul încărcării, transportatorul
nu are posibilitatea practică de a cântări marfa și de a o distribui
astfel încât masa acesteia să nu depășească, pe cele 3 osii ale
semiremorcii, limitele maxime admise de lege. Prin urmare,
aplicarea sancțiunii prevăzute de textele criticate se realizează
în lipsa vinovăției transportatorului, cu încălcarea principiului
legalității, definitoriu pentru statul de drept. De asemenea, se
încalcă libertatea economică și obligația statului de a crea cadrul
favorabil pentru valorificarea tuturor factorilor de producție,
deoarece se îngrădește în mod evident exercitarea activității de
transport în condiții optime, transportatorii fiind obligați la plata
unor sume de bani în mod nejustificat și nelegal. În continuare,
autorul excepției consideră că ătextele de lege criticate sunt
neconstituționale, deoarece sancționează cu amendă operatorul
de transport, astfel cum este menționat în licența de transport,
sau deținătorul vehiculului, astfel cum este menționat în
certificatul de înmatriculare a vehiculului. Sancțiunea ar trebui
aplicată persoanei fizice, conducător al respectivului vehicul,
astfel cum este prevăzut și pentru vehiculele înmatriculate în
alte state, când amenda contravențională se aplică în toate
cazurile conducătorului auto”.
Judecătoria Bacău — Secția civilă apreciază că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 41 alin. (1) și art. 60 alin. (1) lit. d) și alin. (2) din
Ordonanța Guvernului nr. 43/1997 privind regimul drumurilor,
republicată în Monitorul Oficial al României, Partea I, nr. 237 din
29 iunie 1998, dispoziții care, la data sesizării Curții
Constituționale cu excepția de neconstituționalitate, aveau
următorul cuprins:
— Art. 41 alin. (1): ăTransporturile efectuate cu vehicule a
căror masă totală maximă admisă, masă maximă admisă pe axă
și/sau ale căror dimensiuni maxime admise de gabarit depășesc
limitele prevăzute în anexa nr. 2 se efectuează pe baza
autorizației speciale de transport emise de administratorul
drumului pe care se efectuează transportul, în condițiile stabilite
prin reglementări specifice emise de Ministerul Transporturilor
și Infrastructurii.”;

15

— Art. 60 alin. (1) lit. d) și alin. (2): ă(1) Constituie contravenții
și se sancționează următoarele fapte: [...]
d) încălcarea prevederilor art. 41 alin. (1) prin efectuarea
transporturilor cu depășirea masei totale și/sau a dimensiunilor
maxime admise, fără autorizație specială de transport eliberată
de administratorul drumului, se sancționează cu amendă de la
50.000.000 lei la 60.000.000 lei, aplicată operatorului de
transport, astfel cum este menționat în licența de transport, sau
deținătorului vehiculului, astfel cum este menționat în certificatul
de înmatriculare a vehiculului.
(2) Pentru încălcarea prevederilor art. 41 alin. (1), precum și
a restricțiilor de circulație instituite potrivit art. 44 alin. (2)
contravenientul va plăti, pe lângă amenda contravențională, și
contravaloarea autorizației speciale de transport. În aceste
situații agentul constatator înscrie în procesul-verbal de
constatare a contravenției obligația de plată a autorizației
speciale de transport, calculată și eliberată potrivit prevederilor
legale. Procesul-verbal devine titlu executoriu fără învestire sau
altă formalitate și cu privire la obligația de plată a autorizației
speciale de transport. [...]”
Textele constituționale invocate în susținerea excepției de
neconstituționalitate sunt cele ale art. 1 alin. (3) și (5) privind
Statul român, art. 45 privind Libertatea economică și art. 135
alin. (2) lit. a) privind Economia.
Examinând excepția de neconstituționalitate, Curtea
constată că, ulterior sesizării sale, prin art. I din Ordonanța
Guvernului nr. 7/2010 pentru modificarea și completarea
Ordonanței Guvernului nr. 43/1997 privind regimul drumurilor,
publicată în Monitorul Oficial al României, Partea I, nr. 70 din
30 ianuarie 2010, dispozițiile de lege criticate au fost modificate.
În practica sa jurisdicțională, Curtea Constituțională a statuat
că atunci când, după ridicarea excepției de neconstituționalitate,
dispoziția legală a fost modificată, excepția poate să fie
examinată numai dacă textul legal, în noua sa redactare,
conservă reglementarea inițială.
Soluțiile legislative criticate se regăsesc, în esență, în
dispozițiile art. 41 alin. (1) și (2), respectiv art. 61 alin. (1) lit. c)
și d) și alin. (2) și art. 611 alin. (1) din Ordonanța Guvernului
nr. 43/1997 privind regimul drumurilor, republicată în Monitorul
Oficial al României, Partea I, nr. 237 din 29 iunie 1998, cu
modificările și completările ulterioare, Curtea urmând să se
pronunța asupra acestor dispoziții care au următorul cuprins:
— Art. 41 alin. (1) și (2): ă(1) Este interzisă efectuarea
transportului cu vehicule rutiere, înmatriculate sau înregistrate în
România sau în alte state, pe drumurile publice cu depășirea
masei totale maxime admise, maselor maxime admise pe axe
și/sau dimensiunilor maxime admise prevăzute în anexele nr. 2
și 3.
(2) Prin excepție de la prevederile alin. (1), efectuarea
transportului cu vehicule rutiere, înmatriculate sau înregistrate în
România sau în alte state, pe drumurile publice cu depășirea
masei totale maxime admise, maselor maxime admise pe axe
și/sau dimensiunilor maxime admise prevăzute în anexele nr. 2
și 3, se poate efectua numai în baza autorizației speciale de
transport, denumită în continuare AST, eliberată, fără
discriminare, de administratorul drumului pe care se efectuează
transportul, în condițiile stabilite prin ordin comun al ministrului
transporturilor și infrastructurii și al ministrului administrației și
internelor.”;
— Art. 61 alin. (1) lit. c) și d) și alin. (2): ă(1) Următoarele fapte
constituie contravenții, dacă nu constituie infracțiune potrivit legii
penale, și se sancționează după cum urmează: [...]
c) încălcarea prevederilor art. 41 alin. (1) prin efectuarea
transporturilor fără AST și ale art. 41 alin. (8), cu amendă de la
15.000 lei la 20.000 lei;
d) încălcarea prevederilor art. 41 alin. (1) prin efectuarea
transporturilor cu depășirea maselor pe axe, masei totale și/sau

16

MONITORUL OFICIAL AL ROMÂNIEI, PARTEA I, Nr. 711/26.X.2010

dimensiunilor înscrise în AST, cu amenda de la 10.000 lei la
15.000 lei; [...]
(2) Sancțiunile prevăzute la alin. (1) lit. c), d), e), h), p) și q)
se aplică persoanei fizice sau juridice responsabile în
conformitate cu dispozițiile art. 41 alin. (10).”
[Art. 41 alin. (10) din aceeași ordonanță stabilește că
ăResponsabilitatea circulației vehiculelor rutiere cu depășiri ale
maselor și/sau dimensiunilor maxime admise fără AST sau cu
nerespectarea oricăreia dintre condițiile înscrise în AST revine:
a) operatorului de transport rutier, astfel cum acesta este
înscris în documentele de transport;
b) persoanei fizice sau juridice care folosește vehiculul în
baza unui alt drept decât dreptul de proprietate, în situația în
care operatorul de transport rutier nu poate fi identificat din
documentele de transport;
c) proprietarului vehiculului rutier, în cazul în care persoanele
prevăzute la lit. a) și b) nu pot fi identificate;
d) conducătorului auto, în cazul în care persoanele prevăzute
la lit. a), b) și c) nu pot fi identificate;
e) expeditorului, conform responsabilităților care îi revin în
baza prevederilor legale în vigoare.”];
— Art. 611 alin. (1): ăPentru încălcarea prevederilor art. 41,
contravenientul va achita, pe lângă amenda contravențională,

și contravaloarea tarifelor prevăzute la art. 41 alin. (13). În
aceste situații, personalul cu atribuții de control consemnează
în procesul-verbal de constatare a contravenției obligația de
plată a acestor tarife, calculate potrivit prevederilor legale.”
Examinând excepția de neconstituționalitate Curtea constată
că s-a mai pronunțat asupra acelorași soluții legislative, în raport
de aceleași prevederi constituționale și motivare similară. În
acest sens sunt, de exemplu, Decizia nr. 10 din 18 ianuarie
2005, publicată în Monitorul Oficial al României, Partea I, nr. 171
din 28 februarie 2005, și Decizia nr. 704 din 17 iunie 2008,
publicată în Monitorul Oficial al României, Partea I, nr. 526 din
11 iulie 2008, prin care Curtea a statuat, pentru considerentele
acolo reținute, că normele criticate, care stabilesc o serie de
condiții de transport a căror neîndeplinire constituie contravenție,
precum și sancțiunile contravenționale aplicabile nu contravin
prevederilor art. 1 alin. (3) și (5), ale art. 45 și ale art. 135 alin. (2)
lit. a).
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 41 alin. (1) și (2), art. 61 alin. (1) lit. c) și d) și alin. (2) și
art. 611 alin. (1) din Ordonanța Guvernului nr. 43/1997 privind regimul drumurilor, excepție ridicată de Societatea Comercială ăVal
Sylv” — S.R.L. din Iași în Dosarul nr. 1.934/180/2009 al Judecătoriei Bacău — Secția civilă.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 711/26.X.2010 conține 16 pagini.

Prețul: 3,20 lei

&JUYDGY|446977]
ISSN 1453—4495

