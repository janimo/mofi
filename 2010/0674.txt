Anul 178 (XXII) — Nr. 674

PARTEA I

LEGI, DECRETE, HOTĂRÂRI ȘI ALTE ACTE

Luni, 4 octombrie 2010

SUMAR

Nr.

Pagina
DECIZII ALE CURȚII CONSTITUȚIONALE

2–3

Decizia nr. 1.046 din 14 septembrie 2010 referitoare la
excepția de neconstituționalitate a prevederilor art. 41
alin. (4) și (7) din Legea energiei electrice nr. 13/2007 ....

3–4

5–6

Decizia nr. 1.066 din 16 septembrie 2010 referitoare la
excepția de neconstituționalitate a dispozițiilor art. I
pct. 38, 40 și 44 din Ordonanța de urgență a
Guvernului nr. 74/2008 pentru modificarea și
completarea Ordonanței de urgență a Guvernului
nr. 109/2005 privind transporturile rutiere ..................

6–7

Decizia nr. 1.078 din 16 septembrie 2010 referitoare la
excepția de neconstituționalitate a dispozițiilor art. 10
alin. (1) din Legea nr. 188/2000 privind executorii
judecătorești ..............................................................

8–9

Decizia nr. 1.085 din 21 septembrie 2010 referitoare la
excepția de neconstituționalitate a dispozițiilor art. 148
alin. 1 lit. f) din Codul de procedură penală................

— Ordonanță de urgență pentru modificarea și
completarea Legii nr. 31/1990 privind societățile
comerciale ..................................................................

992.

— Hotărâre privind transferul fără plată al unui obiectiv
de investiții din patrimoniul Ministerului Finanțelor
Publice — Agenția Națională de Administrare Fiscală —
Autoritatea Națională a Vămilor în proprietatea
privată a județului Cluj ................................................

233. — Decizie privind modificarea pct. 5 din anexa la
Decizia primului-ministru nr. 21/2008 pentru numirea
Comisiei de coordonare prevăzute la art. 4 alin. (1) din
Legea nr. 346/2007 privind măsuri pentru asigurarea
siguranței în aprovizionarea cu gaze naturale............

13

234. — Decizie privind prelungirea perioadei de exercitare,
cu caracter temporar, prin detașare, de către doamna
Kaitor Mihaela-Ioana, a funcției publice de secretar
general adjunct al Ministerului Culturii și Patrimoniului
Național ......................................................................

14

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE

9–10

ORDONANȚE ȘI HOTĂRÂRI
ALE GUVERNULUI ROMÂNIEI
90.

Pagina
DECIZII ALE PRIMULUI-MINISTRU

Decizia nr. 1.001 din 8 iulie 2010 referitoare la excepția de
neconstituționalitate a dispozițiilor art. 39 alin. (1) din
Legea nr. 53/2003 — Codul muncii ............................

Decizia nr. 1.047 din 14 septembrie 2010 referitoare la
excepția de neconstituționalitate a prevederilor art. 109
alin. (3) din Ordonanța de urgență a Guvernului
nr. 195/2002 privind circulația pe drumurile publice ....

Nr.

10–12

12–13

1.377. — Ordin al ministrului muncii, familiei și protecției
sociale pentru aplicarea prevederilor art. 11 alin. (2)
din Hotărârea Guvernului nr. 1.768/2005 privind
preluarea din carnetele de muncă a datelor referitoare
la perioadele de stagiu de cotizare realizat în sistemul
public de pensii anterior datei de 1 aprilie 2001 ........

14–15

1.492/212. — Ordin al ministrului mediului și pădurilor și al
ministrului agriculturii și dezvoltării rurale privind
modificarea Ordinului ministrului apelor și protecției
mediului și al ministrului agriculturii, alimentației și
pădurilor nr. 452/105.951/2001 pentru aprobarea
Regulamentului de organizare și funcționare a
Comisiei și a Grupului de sprijin pentru aplicarea
Planului de acțiune pentru protecția apelor împotriva
poluării cu nitrați proveniți din surse agricole ............

15

1.714. — Ordin al ministrului afacerilor externe privind
intrarea în vigoare a unor tratate internaționale ........

15–16

2

MONITORUL OFICIAL AL ROMÂNIEI, PARTEA I, Nr. 674/4.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.001
din 8 iulie 2010

referitoare la excepția de neconstituționalitate a dispozițiilor art. 39 alin. (1)
din Legea nr. 53/2003 — Codul muncii
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 39 alin. (1) din Legea nr. 53/2003 — Codul
muncii, excepție ridicată de Societatea Comercială ăAlcamin” —
S.A. din Râmnicu Vâlcea în Dosarul nr. 1.816/90/2009 al
Tribunalului Vâlcea — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției ca neîntemeiată, considerând că textele
de lege criticate nu aduc atingere dispozițiilor constituționale
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2009, pronunțată în Dosarul
nr. 1.816/90/2009, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor art. 39 alin. (1) din Legea nr. 53/2003 — Codul
muncii. Excepția a fost ridicată de Societatea Comercială
ăAlcamin” — S.A. din Râmnicu Vâlcea cu prilejul soluționării unui
litigiu de muncă.
În motivarea excepției de neconstituționalitate autorul
acesteia susține, în esență, că textul de lege criticat reprezintă
o încălcare flagrantă a principiului egalității cetățenilor în fața
legii și a principiului libertății contractuale, prejudiciind drepturile
recunoscute de lege angajatorului. În acest sens, arată că, atâta
vreme cât art. 39 alin. (1) din Codul muncii împiedică exprimarea
liberă a voinței părților și oprește producerea efectelor juridice
ale actului convenit în mod liber de părți, părțile contractului
individual de muncă nu se află într-o poziție de egalitate
contractuală. Prin urmare, consideră că salariatul are prin lege
dreptul de a fi remunerat, indiferent dacă nu își îndeplinește
corespunzător obligațiile contractuale.
Tribunalul Vâlcea — Secția civilă consideră că excepția de
neconstituționalitate nu este întemeiată. În acest sens, arată că
art. 39 din Codul muncii prevede drepturi și obligații corelative
pentru ambele părți ale contractului individual de muncă, ce
conduc indubitabil la concluzia că salariații nu sunt protejați în
mod excesiv în raport cu angajatorii și nu se încalcă prin aceste
norme egalitatea celor două părți în fața legii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,

precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textul de lege criticat este
constituțional. În acest sens, arată că drepturile prevăzute de
lege în favoarea salariaților reprezintă măsuri de protecție a
acestora din urmă, menite să asigure exercițiul neîngrădit al
drepturilor și al intereselor legitime ce li se cuvin în cadrul
raporturilor de muncă, pentru a-i feri de consecințele unor
eventuale abuzuri sau amenințări din partea angajatorilor. Astfel
de măsuri de protecție nu pot fi considerate a fi un privilegiu,
contrar art. 16 alin. (1) din Constituție, atât timp cât se justifică
în considerarea situației unei anume categorii sociale care
reclamă o astfel de protecție.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 39 alin. (1) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, dispoziții potrivit cărora: ă(1) Salariatul are,
în principal, următoarele drepturi:
a) dreptul la salarizare pentru munca depusă;
b) dreptul la repaus zilnic și săptămânal;
c) dreptul la concediu de odihnă anual;
d) dreptul la egalitate de șanse și de tratament;
e) dreptul la demnitate în muncă;
f) dreptul la securitate și sănătate în muncă;
g) dreptul la acces la formarea profesională;
h) dreptul la informare și consultare;
i) dreptul de a lua parte la determinarea și ameliorarea
condițiilor de muncă și a mediului de muncă;
j) dreptul la protecție în caz de concediere;
k) dreptul la negociere colectivă și individuală;
l) dreptul de a participa la acțiuni colective;
m) dreptul de a constitui sau de a adera la un sindicat.”
Autorul excepției consideră că textul de lege criticat este
contrar prevederilor art. 16 alin. (1) din Constituție referitoare la
egalitatea în drepturi a cetățenilor.
Examinând excepția, Curtea constată că art. 39 alin. (1) din
Codul muncii consacră drepturile ce revin salariatului, în timp ce
alin. (2) al aceluiași articol prevede obligațiile acestuia ce decurg
în urma încheierii contractului individual de muncă. Astfel, având
în vedere că una dintre componentele esențiale ale dreptului la
muncă o reprezintă remunerarea muncii, respectiv salariul,
art. 39 alin. (1) lit. a) din Codul muncii consacră între primele
drepturi ale salariatului ădreptul la salarizare pentru munca

MONITORUL OFICIAL AL ROMÂNIEI, PARTEA I, Nr. 674/4.X.2010
depusă”. Textul de lege condiționează însă salarizarea de
munca depusă, mai precis de realizarea normei de muncă sau,
după caz, de îndeplinirea atribuțiilor ce îi revin salariatului
conform fișei postului, așa cum prevede art. 39 alin. (2) lit. a) din
același act normativ. De asemenea, art. 40 alin. (1) lit. e) din
Codul muncii dă posibilitatea angajatorului ca, în situația în care

3

constată că salariatul nu a îndeplinit obligațiile ce îi revin potrivit
contractului individual de muncă, să îl sancționeze pe acesta,
în funcție de gravitatea abaterilor disciplinare.
În atare condiții, Curtea constată că susținerea autorului
excepției, potrivit căreia textul de lege criticat ar crea o situație
defavorabilă angajatorului, este vădit lipsită de temei.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 39 alin. (1) din Legea nr. 53/2003 — Codul muncii, excepție
ridicată de Societatea Comercială ăAlcamin” — S.A. din Râmnicu Vâlcea în Dosarul nr. 1.816/90/2009 al Tribunalului Vâlcea —
Secția civilă.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.046
din 14 septembrie 2010

referitoare la excepția de neconstituționalitate a prevederilor art. 41 alin. (4) și (7)
din Legea energiei electrice nr. 13/2007
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 41 alin. (4) și (7) din Legea energiei electrice
nr. 13/2007, excepție ridicată de Neculai Vânzariuc și Luminița
Vânzariuc în Dosarul nr. 512/40/2008 al Înaltei Curți de Casație
și Justiție — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, apreciind că
textele de lege ce formează obiectul acesteia nu contravin
prevederilor din Legea fundamentală invocate în motivarea
criticii.

C U R T E A,

având în vedere actele și lucrările dosarului, constată
următoarele:
Prin Încheierea din 27 ianuarie 2010, pronunțată în Dosarul
nr. 512/40/2008, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a dispozițiilor art. 41 alin. (4) și (7) din
Legea energiei electrice nr. 13/2007. Excepția a fost ridicată
de Neculai Vânzariuc și Luminița Vânzariuc într-o cauză având
ca obiect pretenții, aflată în stadiul procesual al recursului.
În motivarea excepției de neconstituționalitate se invocă
prevederile art. 44 alin. (3) din Constituție, prin care exproprierea
este permisă doar pentru o cauză de utilitate publică, stabilită
potrivit legii, cu dreaptă și prealabilă despăgubire. De
asemenea, sunt invocate dispozițiile art. 1 paragraful 1 din
Protocolul nr. 1 adițional la Convenția pentru apărarea
drepturilor omului și a libertăților fundamentale privind protecția
proprietății. Autorii excepției precizează în acest sens că, din
cauza amplasării pe terenul lor a unor stâlpi de electricitate, nu
mai pot exercita atributele dreptului de proprietate privată asupra
acestuia.
Înalta Curte de Casație și Justiție — Secția comercială
nu și-a exprimat opinia cu privire la excepția de
neconstituționalitate.

4

MONITORUL OFICIAL AL ROMÂNIEI, PARTEA I, Nr. 674/4.X.2010

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată, întrucât textele de lege criticate se circumscriu
regimului constituțional al proprietății private.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 41 alin. (4) și (7) din Legea energiei electrice
nr. 13/2007, publicată în Monitorul Oficial al României, Partea I,
nr. 51 din 23 ianuarie 2007, având următorul conținut:
ă(4) Terenurile pe care se situează rețelele electrice de
distribuție existente la intrarea în vigoare a prezentei legi sunt și
rămân în proprietatea publică a statului. (...)
(7) Cheltuielile pentru modificarea instalațiilor de distribuție
a energiei electrice, ca urmare a racordării de noi utilizatori sau
a schimbării caracteristicilor energetice inițiale ale utilizatorilor
existenți, inclusiv pentru eliberarea unor amplasamente, sunt
suportate de cel care a generat modificarea, conform
reglementărilor în vigoare.”
Examinând excepția de neconstituționalitate, Curtea reține
că prin mai multe decizii a constatat constituționalitatea
dispozițiilor art. 41 alin. (4) din Legea nr. 13/2007, statuând, în

esență, că legiuitorul ordinar este competent să stabilească
cadrul juridic pentru exercitarea atributelor dreptului de
proprietate, în accepțiunea principială conferită de Constituție, în
așa fel încât să nu vină în coliziune cu interesele generale sau
cu interesele particulare legitime ale altor subiecte de drept,
instituind astfel niște limitări rezonabile în valorificarea acestuia,
ca drept subiectiv garantat. De aceea, prin prevederile art. 41
alin. (4) din Legea nr. 13/2007, acesta nu a făcut decât să dea
expresie acestor imperative, în limitele și potrivit competenței
sale constituționale. Mai mult, Curtea a arătat că exercitarea
drepturilor de uz și servitute asupra proprietăților afectate de
capacitățile energetice, cu titlu gratuit pe toată durata existenței
acestora, deși are ca efect lipsirea celor interesați de o parte din
veniturile imobiliare, nu se traduce într-o expropriere formală și
nici într-o expropriere de fapt, ci duce la un control al folosirii
bunurilor, ceea ce nu contravine dispozițiilor constituționale
referitoare la protecția proprietății private. În acest sens sunt, de
exemplu, Decizia nr. 163 din 27 februarie 2007, publicată în
Monitorul Oficial al României, Partea I, nr. 208 din 28 martie
2007, sau Decizia nr. 805 din 19 mai 2009, publicată în
Monitorul Oficial al României, Partea I, nr. 501 din 21 iulie 2009.
De
asemenea,
Curtea
s-a
pronunțat
asupra
constituționalității prevederilor art. 41 alin. (7) din Legea
nr. 13/2007 prin Decizia nr. 89 din 20 ianuarie 2009, publicată în
Monitorul Oficial al României, Partea I, nr. 240 din 10 aprilie
2009, stabilind cu acel prilej că înființarea instalațiilor și
executarea lucrărilor la capacitățile energetice pentru buna
funcționare a acestora reprezintă un interes general major și, ca
atare, legiuitorul este pe deplin competent să stabilească
condițiile exercitării dreptului de proprietate.
Întrucât în cauza de față nu au intervenit elemente noi, care
să justifice reconsiderarea acestei jurisprudențe, soluția
pronunțată prin deciziile amintite și argumentele pe care aceasta
s-a bazat își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 41 alin. (4) și (7) din Legea energiei electrice nr. 13/2007,
excepție ridicată de Neculai Vânzariuc și Luminița Vânzariuc în Dosarul nr. 512/40/2008 al Înaltei Curți de Casație și Justiție —
Secția comercială.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 674/4.X.2010

5

CURTEA CONSTITUȚIONALĂ

D E C I Z I A Nr. 1.047
din 14 septembrie 2010

referitoare la excepția de neconstituționalitate a prevederilor art. 109 alin. (3)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 109 alin. (3) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Răducu Nicolae Nemeș în Dosarul
nr. 5.047/288/2009 al Judecătoriei Râmnicu Vâlcea.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea nr. 954 din 28 ianuarie 2010, pronunțată în
Dosarul nr. 5.047/288/2009, Judecătoria Râmnicu Vâlcea a
sesizat Curtea Constituțională cu excepția de
neconstituționalitate a prevederilor art. 109 alin. (3) din
Ordonanța de urgență a Guvernului nr. 195/2002 privind
circulația pe drumurile publice. Excepția a fost ridicată de
Răducu Nicolae Nemeș într-o cauză având ca obiect
soluționarea plângerii formulate împotriva unui proces-verbal de
constatare și sancționare a unei contravenții.
În motivarea excepției de neconstituționalitate autorul
excepției susține că dispozițiile art. 109 alin. (3) din Ordonanța
de urgență a Guvernului nr. 195/2002 sunt discriminatorii,
întrucât, pentru ipoteza constatării faptei cu ajutorul unor
mijloace tehnice certificate sau mijloace tehnice omologate și
verificate metrologic, prevăd o procedură administrativă de
constatare a contravențiilor și de încheiere a procesului-verbal
diferită față de situația constatării faptei direct și nemijlocit de
către polițistul rutier în lipsa unor mijloace tehnice. În cazul
reglementat de textul de lege criticat este înlăturat dreptul
contravenientului de a formula obiecțiuni cu privire la conținutul
procesului-verbal de constatare, pe când în cazul celorlalte
contravenții agentul constatator este obligat să aducă la
cunoștința contravenientului dreptul de a face obiecțiuni cu
privire la conținutul actului de constatare. Contravenientul nu
beneficiază de prezumția de nevinovăție în timpul etapei
administrative în care i se aplică o sancțiune de către polițist, iar
actul de constatare se întocmește în lipsa acestuia, astfel că nu
are posibilitatea de a formula obiecțiuni cu privire la starea de
fapt reținută de agentul constatator.
Judecătoria Râmnicu Vâlcea apreciază că excepția de
neconstituționalitate este neîntemeiată. Precizează că persoana
sancționată ca urmare a constatării unei contravenții prin

mijloacele în discuție are posibilitatea de a formula plângere în
fața instanței de judecată și de a obține anularea acesteia,
beneficiind astfel de prezumția de nevinovăție și garantându-i-se
dreptul la apărare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 109 alin. (3) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006. Textul de lege criticat are următorul cuprins:
— Art. 109 alin. (3): ă(3) În cazurile prevăzute la alin. (2),
procesul-verbal se poate încheia și în lipsa contravenientului,
după stabilirea identității conducătorului de vehicul,
menționându-se aceasta în procesul-verbal, fără a fi necesară
confirmarea faptelor de către martori.”
Alin. (2) al art. 109, la care face referire textul de lege criticat,
prevede că se poate face constatarea contravențiilor și cu
ajutorul unor mijloace tehnice certificate sau mijloace tehnice
omologate și verificate metrologic, consemnându-se aceasta în
procesul-verbal de constatare a contravenției.
În opinia autorului excepției de neconstituționalitate, textul de
lege criticat contravine prevederilor din Legea fundamentală
cuprinse la art. 16 alin. (1) care consacră principiul egalității
cetățenilor în fața legii și a autorităților publice și la art. 24 care
garantează dreptul la apărare. De asemenea, din motivarea
excepției rezultă că își raportează critica de neconstituționalitate
și la prevederile art. 23 alin. (11) din Constituție.
Examinând excepția de neconstituționalitate, Curtea reține
că a mai analizat prevederile legale criticate, prin prisma unor
critici similare și prin raportare la aceleași dispoziții
constituționale ca cele invocate în prezentul dosar. Prin Decizia
nr. 606 din 6 mai 2010, publicată în Monitorul Oficial al
României, Partea I, nr. 398 din 16 iunie 2010, Curtea a respins
ca neîntemeiată excepția de neconstituționalitate, pentru
motivele acolo arătate.
Întrucât nu au intervenit elemente noi, care să determine
modificarea soluției pronunțate cu acel prilej, atât aceasta, cât și
argumentele pe care s-a bazat își mențin valabilitatea și în
cauza de față.

6

MONITORUL OFICIAL AL ROMÂNIEI, PARTEA I, Nr. 674/4.X.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 109 alin. (3) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Răducu Nicolae Nemeș în Dosarul nr. 5.047/288/2009 al
Judecătoriei Râmnicu Vâlcea.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.066
din 16 septembrie 2010

referitoare la excepția de neconstituționalitate a dispozițiilor art. I pct. 38, 40 și 44
din Ordonanța de urgență a Guvernului nr. 74/2008 pentru modificarea și completarea
Ordonanței de urgență a Guvernului nr. 109/2005 privind transporturile rutiere
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. I pct. 38, 40 și 44 din Ordonanța de urgență a
Guvernului nr. 74/2008 pentru modificarea și completarea
Ordonanței de urgență a Guvernului nr. 109/2005 privind
transporturile rutiere, excepție ridicată de Societatea Comercială
ăUnitrans” — S.R.L. din Deva în Dosarul nr. 5.171/221/2009 al
Judecătoriei Deva.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2009, pronunțată în Dosarul
nr. 5.171/221/2009, Judecătoria Deva a sesizat Curtea

Constituțională cu excepția de neconstituționalitate a
dispozițiilor art. I pct. 38, 40 și 44 din Ordonanța de urgență
a Guvernului nr. 74/2008 pentru modificarea și completarea
Ordonanței de urgență a Guvernului nr. 109/2005 privind
transporturile rutiere.
Excepția a fost ridicată de Societatea Comercială ăUnitrans” —
S.R.L. din Deva într-o cauză civilă având ca obiect o plângere
contravențională privind anularea unui proces-verbal de
contravenție în contradictoriu cu Autoritatea Rutieră Română —
Agenția Hunedoara.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 16 și 53, deoarece
ăstabilesc sancțiuni distincte pentru transportul intern și
internațional, precum și pentru transportatorii români și cei
străini”.
Instanța de judecată apreciază că excepția de
neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 674/4.X.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. I pct. 38, 40 și 44 din Ordonanța de urgență a
Guvernului nr. 74/2008 pentru modificarea și completarea
Ordonanței de urgență a Guvernului nr. 109/2005 privind
transporturile rutiere, publicată în Monitorul Oficial al României,
Partea I, nr. 451 din 17 iunie 2008, aprobată cu modificări și
completări prin Legea nr. 218/2009, publicată în Monitorul Oficial
al României, Partea I, nr. 396 din 11 iunie 2009, dispoziții care
au următorul cuprins:
ăArt. I. — Ordonanța de urgență a Guvernului nr. 109/2005
privind transporturile rutiere, publicată în Monitorul Oficial al
României, Partea I, nr. 655 din 22 iulie 2005, aprobată cu
modificări și completări prin Legea nr. 102/2006, cu modificările
și completările ulterioare, se modifică și se completează după
cum urmează: [...]
38. La articolul 572, litera b) se modifică și va avea următorul
cuprins:
«b) efectuarea transportului rutier cu un autovehicul fără a
deține copia conformă a licenței de transport sau a certificatului
de transport în cont propriu ori în baza unei copii conforme a
licenței de transport sau a certificatului de transport în cont
propriu suspendate, expirate, declarate pierdute sau
necorespunzătoare tipului de transport efectuat ori care nu
aparține întreprinderii sau operatorului de transport respectiv,
după caz;». [...]
40. La articolul 574 alineatul (2), litera a) se abrogă. [...]

7

44. La articolul 59 alineatul (1), literele a) și b) se modifică și
vor avea următorul cuprins:
«a) de la 1.000 lei la 1.500 lei, faptele prevăzute la art. 58
lit. a), b), e), i), q) și aa);
b) de la 4.000 lei la 5.000 lei, faptele prevăzute la art. 58
lit. m), u), y), z), ab), ac) și ad);». [...]”
Prevederile constituționale invocate în motivarea excepției
de neconstituționalitate sunt cele ale art. 16 referitoare la
egalitatea în drepturi și ale art. 53 referitoare la restrângerea
exercițiului unor drepturi sau al unor libertăți.
Examinând critica de neconstituționalitate, Curtea constată
că dispozițiile legale criticate nu afectează principiul egalității în
drepturi, întrucât legiuitorul a acționat în temeiul dreptului său
de apreciere cu privire la modalitatea de reglementare a
condițiilor în care anumite fapte să fie sancționate
contravențional, precum și la stabilirea sancțiunilor aplicabile,
fără să instituie o discriminare. În jurisprudența sa constantă,
Curtea Constituțională a reținut că principiul egalității nu
presupune uniformitate, astfel că la situații de fapt diferite se
impune un tratament juridic diferit. De aceea, în reglementarea
acestor situații de fapt, legiuitorul este liber să aplice soluții
legislative diferite, contravențiile săvârșite fiind constatate și
sancționate potrivit legii. În măsura în care însă cel sancționat
este nemulțumit de cuantumul stabilit al amenzii, poate face
plângere la instanța de judecată competentă.
De altfel, în speță, autorul excepției nu formulează
o veritabilă critică de neconstituționalitate, ci, în realitate, este
nemulțumit, pe de o parte, de faptul că dispozițiile de lege
criticate ăstabilesc sancțiuni distincte pentru transportul intern și
internațional, precum și pentru transportatorii români și cei
străini”, iar pe de altă parte, că la adoptarea legii ănu trebuia să
se stabilească sarcini excesive pentru persoane, fiind suficientă
obținerea licenței de transport”.
Având în vedere dispozițiile art. 2 alin. (3) din Legea
nr. 47/1992, se constată că nu poate fi primită o atare susținere,
deoarece modificarea și completarea textelor de lege intră în
competența legiuitorului, iar nu a Curții Constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. I pct. 38, 40 și 44 din Ordonanța de
urgență a Guvernului nr. 74/2008 pentru modificarea și completarea Ordonanței de urgență a Guvernului nr. 109/2005 privind
transporturile rutiere, excepție ridicată de Societatea Comercială ăUnitrans” — S.R.L. din Deva în Dosarul nr. 5.171/221/2009 al
Judecătoriei Deva.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

8

MONITORUL OFICIAL AL ROMÂNIEI, PARTEA I, Nr. 674/4.X.2010
CURTEA CONSTITUȚIONALĂ

D E C I Z I A Nr. 1.078
din 16 septembrie 2010

referitoare la excepția de neconstituționalitate a dispozițiilor art. 10 alin. (1) din Legea nr. 188/2000
privind executorii judecătorești
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 188/2000 privind
executorii judecătorești, excepție invocată de Societatea
Comercială ăVerona Com” — S.R.L. din Călărași în Dosarul
nr. 6.406/202/2009 al Judecătoriei Călărași.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele nr. 339 D/2010,
nr. 340D/2010 și nr. 341D/2010, având ca obiect aceeași excepție de
neconstituționalitate, invocată de același autor în dosarele
nr. 6.400/202/2009, nr. 6.468/202/2009 și nr. 6.482/202/2009 ale
Judecătoriei Călărași.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 338 D/2010, nr. 339
D/2010, nr. 340 D/2010 și nr. 341 D/2010, pune în discuție, din
oficiu, problema conexării cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 339 D/2010,
nr. 340 D/2010 și nr. 341 D/2010 la Dosarul nr. 338 D/2010, care
a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că textul de lege criticat nu încalcă
prevederile constituționale invocate.
C U R T E A,

având în vedere actele și lucrările dosarelor, reține următoarele:
Prin încheierile din 7 ianuarie 2010 și 11 ianuarie 2010,
pronunțate în dosarele nr. 6.406/202/2009, nr. 6.400/202/2009,
nr. 6.468/202/2009 și nr. 6.482/202/2009, Judecătoria Călărași
a sesizat Curtea Constituțională cu excepția de
neconstituționalitate a dispozițiilor art. 10 alin. (1) din Legea
nr. 188/2000 privind executorii judecătorești, excepție
invocată de Societatea Comercială ăVerona Com” — S.R.L. din
Călărași.
În motivarea excepției de neconstituționalitate se susține,
în esență, că art. 10 alin. (1) din Legea nr. 188/2000 este
neconstituțional, deoarece ăcreează o situație defavorabilă
pentru cetățenii care nu pot recuza executorul judecătoresc și în
cazul în care acesta nu își execută atribuțiile cu bună-credință și
imparțial, deși îndeplinește un serviciu de interes public”. Se
încalcă și libertatea economică, deoarece se exclude ădreptul

părților dosarului de executare să formuleze cerere de recuzare
împotriva executorului judecătoresc care îngrădește accesul
liber al persoanei la o activitate economică, prin aceea că dă
curs cererii creditorului de a pune sechestru asupra bunurilor
mobile — autovehicule cu care debitorul realizează activitatea
sa economică, înainte ca părțile dosarului de executare să fi
stabilit, de comun acord sau prin expertiză tehnică, starea
tehnică a bunurilor ce formează obiectul predării silite”. Se
conchide că, ăîn prezent, dată fiind reglementarea prin art. 10
alin. (1) din Legea nr. 182/2000 a motivelor pentru care pot fi
recuzați executorii judecătorești, încălcarea liberului acces la o
activitate economică, prin actele și/sau faptele executorului
judecătoresc, nu pot fi stopate prin recuzarea unui executor
judecătoresc care procedează în această manieră, deși, în
conformitate cu art. 2 alin. (1) din Legea nr. 188/2000, executorii
judecătorești sunt învestiți să îndeplinească un serviciu de
interes public și nu un serviciu în favoarea uneia din părțile
dosarului de executare”.
Judecătoria Călărași apreciază că excepția de
neconstituționalitate este neîntemeiată, arătând că ăenumerarea
limitativă a cazurilor în care executorul judecătoresc poate fi
recuzat se circumscrie cazurilor de recuzare prevăzute de Codul
de procedură civilă, cu excepția unor situații ce sunt specifice
activității judecătorilor”.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, având
următorul cuprins:
— Art. 10 alin. (1) din Legea nr. 188/2000: ă(1) Executorii
judecătorești pot fi recuzați în cazul în care se află în una dintre
situațiile prevăzute la art. 27 pct. 1, 2, 3, 5, 6, 8 și 9 din Codul de
procedură civilă.”
În susținerea neconstituționalității acestor dispoziții legale,
se invocă încălcarea prevederilor constituționale ale art. 16
alin. (1) privind egalitatea cetățenilor în fața legii, precum și cele
ale art. 45 privind libertatea economică.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra
constituționalității acelorași dispoziții legale, în raport cu critici

MONITORUL OFICIAL AL ROMÂNIEI, PARTEA I, Nr. 674/4.X.2010
similare. Astfel, de exemplu, prin Decizia nr. 768 din 12 mai
2009, publicată în Monitorul Oficial al României, Partea I, nr. 516
din 28 iulie 2009, Decizia nr. 175 din 26 februarie 2008, publicată
în Monitorul Oficial al României, Partea I, nr. 263 din 3 aprilie
2008, Decizia nr. 40 din 27 ianuarie 2005, publicată în Monitorul
Oficial al României, Partea I, nr. 165 din 24 februarie 2005,

9

Curtea a respins, pentru considerentele acolo reținute, excepția
de neconstituționalitate a dispozițiilor art. 10 din Legea
nr. 188/2000. Întrucât nu au intervenit elemente noi, de natură
să determine schimbarea acestei jurisprudențe, soluția
pronunțată anterior de Curte și considerentele care au
fundamentat-o sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit.A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) din Legea nr. 188/2000 privind executorii
judecătorești, excepție invocată de Societatea Comercială ăVerona Com” — S.R.L. din Călărași în dosarele nr. 6.406/202/2009,
nr. 6.400/202/2009, nr. 6.468/202/2009 și nr. 6.482/202/2009 ale Judecătoriei Călărași.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.085
din 21 septembrie 2010

referitoare la excepția de neconstituționalitate a dispozițiilor art. 148 alin. 1 lit. f)
din Codul de procedură penală
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 148 alin. 1 lit. f) din Codul de procedură penală,
excepție invocată de Nicolae Florin Mărunțel în Dosarul
nr. 668/294/2009 al Judecătoriei Săliște — Secția generală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 23 decembrie 2009, pronunțată în
Dosarul nr. 668/294/2009, Judecătoria Săliște — Secția
generală a sesizat Curtea Constituțională cu excepția de

neconstituționalitate a dispozițiilor art. 148 alin. 1 lit. f) din
Codul de procedură penală, excepție invocată de Nicolae
Florin Mărunțel.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece îl ăcataloghează direct” pe inculpat că ăar fi săvârșit o
infracțiune”, ceea ce contravine prezumției de nevinovăție.
Judecătoria Săliște consideră că excepția de
neconstituționalitate este neîntemeiată, deoarece din
interpretarea dispozițiilor legale criticate nu rezultă că
inculpatului i se impută săvârșirea unei infracțiuni, fapt care nu
poate fi stabilit decât prin hotărâre judecătorească definitivă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

10

MONITORUL OFICIAL AL ROMÂNIEI, PARTEA I, Nr. 674/4.X.2010

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 148 alin. 1 lit. f) din Codul de procedură penală, având
următorul cuprins: ăMăsura arestării preventive a inculpatului
poate fi luată dacă sunt întrunite condițiile prevăzute în art. 143
și există vreunul dintre următoarele cazuri: [...] f) inculpatul a
săvârșit o infracțiune pentru care legea prevede pedeapsa
detențiunii pe viață sau pedeapsa închisorii mai mare de 4 ani
și există probe că lăsarea sa în libertate prezintă un pericol
concret pentru ordinea publică.”
Dispozițiile constituționale invocate în susținerea excepției
sunt cele ale art. 23 alin. (11), care consacră prezumția de
nevinovăție.
Examinând excepția de neconstituționalitate astfel cum a fost
formulată, Curtea constată că din interpretarea dispozițiilor
legale criticate nu rezultă că inculpatului i se impută săvârșirea
unei infracțiuni, fapt care nu poate fi stabilit decât prin hotărâre
judecătorească de condamnare rămasă definitivă. De

asemenea, folosirea de către legiuitor a termenului ăinfracțiune”
are o semnificație pur tehnică, acesta desemnând încadrarea
faptei cu privire la care există probe sau indicii temeinice că a
fost săvârșită de inculpat, într-un anumit text de lege, care
prevede fapta ca infracțiune și o sancționează cu o pedeapsă de
o anumită gravitate. Așa fiind, contrar susținerilor autorului
excepției, dispozițiile legale examinate nu contravin prevederilor
art. 23 alin. (11) din Constituție, referitoare la prezumția de
nevinovăție.
În același sens Curtea s-a mai pronunțat, de exemplu, prin
Decizia nr. 76 din 8 februarie 2005, publicată în Monitorul Oficial
al României, Partea I, nr. 157 din 22 februarie 2005, prin Decizia
nr. 245 din 9 martie 2006, publicată în Monitorul Oficial al
României, Partea I, nr. 290 din 30 martie 2006, și prin Decizia
nr. 1.142 din 4 decembrie 2007, publicată în Monitorul Oficial al
României, Partea I, nr. 10 din 7 ianuarie 2008. Întrucât nu au
intervenit elemente noi, de natură să determine schimbarea
acestei jurisprudențe, soluția adoptată și argumentele ce au stat
la baza acestor decizii se mențin și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 148 alin. 1 lit. f) din Codul de procedură penală, excepție
invocată de Nicolae Florin Mărunțel în Dosarul nr. 668/294/2009 al Judecătoriei Săliște — Secția generală.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 31/1990 privind societățile comerciale
Având în vedere nevoia stringentă de redresare economică în condițiile actualei crize economice mondiale, resimțite în
mod drastic și la nivelul economiei naționale,
ținându-se cont de faptul că redresarea economiei naționale se poate realiza, printre altele, și prin implementarea unor
proiecte de reorganizare a societăților comerciale, precum fuziunea sau divizarea, care să fie de natură a eficientiza activitatea
acestora și a sprijini realizarea obiectivelor de dezvoltare economică și sustenabilitate funcțională,
având în vedere că procesele de reorganizare corporativă, precum fuziunea sau divizarea, presupun parcurgerea unor
etape specifice, conform prevederilor în vigoare ale Legii nr. 31/1990 privind societățile comerciale, republicată, cu modificările și
completările ulterioare, care reclamă respectarea unui calendar de timp apreciabil,
având în vedere că, actualmente, durata operațiunilor de reorganizare a societăților comerciale prin fuziune internă și
transfrontalieră sau divizare este considerabilă, întârzierile fiind generate, în special, de efectul suspensiv de drept al opoziției,
dat fiind că o procedură prelungită în timp limitează interesul investitorilor de a face uz de aceste mecanisme importante
de reorganizare a societăților comerciale, care în foarte multe cazuri pot revitaliza nu numai societățile implicate în fuziune sau
divizare, ci un întreg circuit comercial în care acestea sunt angrenate,
luând în considerare gradul ridicat de încărcare a instanțelor judecătorești, ce determină soluționarea litigiilor aflate pe rolul
acestora, inclusiv a opozițiilor introduse în cadrul proceselor de fuziune sau divizare, într-un interval de timp mult prea mare față
de cel optim, care ar fi consonant cu principiul judecării cu celeritate a proceselor comerciale,
având în vedere strategia actuală a Guvernului României de a iniția măsuri legislative pentru accelerarea soluționării
proceselor,
pentru salvgardarea deciziilor economice de reorganizare luate la nivelul societăților comerciale, cu respectarea în același
timp a dreptului la o protecție adecvată a intereselor creditorilor societăților comerciale supuse proceselor de fuziune sau divizare,

MONITORUL OFICIAL AL ROMÂNIEI, PARTEA I, Nr. 674/4.X.2010

11

în considerarea faptului că aceste elemente vizează interesul public general și constituie situații extraordinare, cu impact
asupra economiei naționale, a căror reglementare nu poate fi amânată,
date fiind consecințele negative ale neadoptării în regim de urgență a actului normativ, generate în primul rând de
inexistența unui mecanism eficient, rapid, care să sprijine în mod real reorganizarea societăților comerciale în condițiile actuale,
în care de promptitudinea soluțiilor aplicate depinde viabilitatea unui operator economic,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 31/1990 privind societățile comerciale,
republicată în Monitorul Oficial al României, Partea I, nr. 1.066
din 17 noiembrie 2004, cu modificările și completările ulterioare,
se modifică și se completează după cum urmează:
1. Articolul 185 se modifică și va avea următorul cuprins:
ăArt. 185. — (1) În condițiile prevăzute de Legea contabilității
nr. 82/1991, republicată, consiliul de administrație, respectiv
directoratul, este obligat să depună la unitățile teritoriale ale
Ministerului Finanțelor Publice, în format hârtie și în format
electronic sau numai în formă electronică, având atașată o
semnătură electronică extinsă, situațiile financiare anuale,
raportul lor, raportul cenzorilor sau raportul auditorilor financiari,
după caz.
(2) Consiliul de administrație, respectiv directoratul societățiimamă, definită astfel de reglementările contabile aplicabile, este
obligat să depună la unitățile teritoriale ale Ministerului
Finanțelor Publice copii ale situațiilor financiare anuale
consolidate, prevederile alin. (1) urmând a fi aplicate în mod
corespunzător.
(3) În vederea efectuării publicității legale, Ministerul
Finanțelor Publice transmite, electronic, la Oficiul Național al
Registrului Comerțului copii de pe următoarele acte, în formă
electronică: situațiile financiare anuale și, după caz, situațiile
financiare anuale consolidate, raportul și, după caz, raportul
consolidat al consiliului de administrație, respectiv al
directoratului, raportul cenzorilor sau raportul auditorilor
financiari, precum și indicatorii economico-financiari necesari
efectuării publicității legale. Publicitatea legală se realizează prin
menționarea în registrul comerțului a depunerii situațiilor
financiare anuale, însoțite de raportul consiliului de
administrație, respectiv al directoratului, raportul cenzorilor sau
raportul auditorilor financiari, precum și prin publicarea
indicatorilor economico-financiari extrași din acestea.
(4) Societățile comerciale care au o cifră anuală de afaceri de
peste 10 milioane lei au obligația de a publica în Monitorul Oficial
al României, Partea a IV-a, un anunț prin care se confirmă
depunerea actelor prevăzute la alin. (1).
(5) Pentru societățile comerciale a căror cifră anuală de
afaceri nu depășește 10 milioane lei, anunțul prevăzut la alin.
(4) va fi publicat, pentru acces gratuit, pe pagina de internet a
Oficiului Național al Registrului Comerțului.
(6) Ministerul Finanțelor Publice și Oficiul Național al
Registrului Comerțului vor încheia un protocol de colaborare, în
vederea transmiterii, în format electronic, a copiilor și
informațiilor prevăzute la alin. (3) și (5).”
2. La articolul 2411, după alineatul (2) se introduce un
nou alineat, alineatul (3), cu următorul cuprins:
ă(3) Dacă un creditor nu a obținut realizarea creanței sale de
la societatea căreia îi este repartizată creanța prin divizare, toate
societățile participante la divizare răspund pentru obligația în
cauză, până la concurența valorii activelor nete care le-au fost
repartizate prin divizare, cu excepția societății căreia i-a fost
repartizată obligația respectivă, care răspunde nelimitat.”
3. La articolul 242, după alineatul (2) se introduce un nou
alineat, alineatul (3), cu următorul cuprins:
ă(3) Oficiul Național al Registrului Comerțului va transmite
Agenției Naționale de Administrare Fiscală, în 3 zile de la

depunerea proiectului de fuziune/divizare, un anunț cu privire la
depunerea proiectului. Condițiile de colaborare între cele două
instituții pentru punerea în aplicare a prevederilor acestui alineat
vor fi stabilite prin protocol.”
4. Articolul 243 se modifică și va avea următorul cuprins:
ăArt. 243. — (1) Creditorii societăților care iau parte la fuziune
sau la divizare au dreptul la o protecție adecvată a intereselor
lor. Orice astfel de creditor care deține o creanță certă, lichidă și
anterioară datei publicării proiectului de fuziune sau de divizare,
nescadentă la data publicării și care urmărește împiedicarea
producerii unui prejudiciu prin fuziune/divizare, poate face
opoziție în vederea garantării satisfacerii creanței sale, în
condițiile prezentului articol.
(2) Opoziția se face în termen de 30 de zile de la data
publicării proiectului de fuziune sau de divizare în Monitorul
Oficial al României, Partea a IV-a. Ea se depune la oficiul
registrului comerțului, care, în termen de 3 zile de la data
depunerii, o va menționa în registru și o va înainta instanței
judecătorești competente. Hotărârea pronunțată asupra opoziției
este supusă numai recursului.
(3) Formularea unei opoziții în temeiul alin. (1) nu are ca efect
suspendarea executării fuziunii sau divizării și nu împiedică
realizarea fuziunii sau divizării.
(4) În cazul în care, din examinarea situației financiare și
operațional-comerciale a societății debitoare/societății
succesoare în drepturile și obligațiile societății debitoare, rezultă
că nu este necesară acordarea de garanții adecvate ori, după
caz, de noi garanții sau societatea debitoare ori, după caz,
societatea succesoare în drepturile și obligațiile societății
debitoare a făcut dovada plății datoriilor sau părțile au încheiat
un acord pentru plata datoriilor ori există deja garanții sau
privilegii adecvate pentru satisfacerea creanței, instanța
respinge opoziția. De asemenea, instanța respinge opoziția și
în cazul în care este refuzată de către creditor constituirea, în
termenul stabilit de instanță prin încheiere, a garanțiilor oferite
potrivit alin. (5).
(5) Dacă societatea debitoare sau, după caz, societatea
succesoare în drepturile și obligațiile societății debitoare a făcut
în cursul procesului o ofertă pentru constituirea unor garanții sau
privilegii apreciate de instanță ca fiind necesare și adecvate
pentru satisfacerea creanței creditorului, instanța va pronunța o
încheiere prin care va acorda părților un termen pentru
constituirea acelor garanții. Încheierea pronunțată de instanță
este supusă recursului odată cu fondul.
(6) Dacă societatea debitoare sau, după caz, societatea
succesoare în drepturile și obligațiile societății debitoare nu
oferă garanții ori privilegii adecvate pentru satisfacerea creanței
sau, chiar dacă oferă garanții ori privilegii, nu le constituie, din
cauze ce îi sunt imputabile, în termenul stabilit de instanță prin
încheiere, potrivit alin. (5), instanța admite opoziția și obligă
societatea debitoare sau, după caz, societatea succesoare în
drepturile și obligațiile societății debitoare la plata creanței de
îndată ori într-un anumit termen stabilit în funcție de valoarea
creanței și de pasivul societății debitoare sau, după caz, al
societății succesoare în drepturile și obligațiile societății
debitoare. Hotărârea de admitere a opoziției este executorie.

12

MONITORUL OFICIAL AL ROMÂNIEI, PARTEA I, Nr. 674/4.X.2010

(7) Opoziția formulată în temeiul prezentului articol se judecă
de urgență și cu precădere.
(8) Creditorii societăților participante la divizare sau fuziune
care îndeplinesc condițiile pentru a face opoziție potrivit alin. (1)
pot formula o cerere de opoziție în temeiul art. 61 alin. (1)
împotriva hotărârii organului statutar al societății privitoare la
modificările actului constitutiv numai dacă acestea privesc alte
modificări decât cele care decurg din sau în legătură cu procesul
de divizare sau fuziune.
(9) Dispozițiile prezentului articol nu se aplică creanțelor de
natura drepturilor salariale derivând din contractele individuale
de muncă sau contractele colective de muncă aplicabile, care
îndeplinesc condițiile prevăzute la alin. (1), a căror protecție se
realizează potrivit dispozițiilor Legii nr. 67/2006 privind protecția
drepturilor salariaților în cazul transferului întreprinderii, al unității
sau al unor părți ale acestora, precum și potrivit altor legi
aplicabile.”
5. La articolul 246, alineatul (1) se modifică și va avea
următorul cuprins:
ăArt. 246. — (1) În cel mult 3 luni de la data publicării
proiectului de fuziune sau de divizare în Monitorul Oficial al
României, Partea a IV-a, conform prevederilor art. 242 alin. (2),
adunarea generală a fiecărei societăți participante va hotărî
asupra fuziunii sau divizării, cu respectarea condițiilor privind
convocarea ei.”

6. Articolul 2519 se modifică și va avea următorul
cuprins:
ăArt. 2519. — Creditorii societăților comerciale — persoane
juridice române sau societăți europene cu sediul în România —
care iau parte la fuziune au dreptul la o protecție adecvată a
intereselor lor. Orice astfel de creditor, care deține o creanță
certă, lichidă și anterioară datei publicării proiectului de fuziune,
nescadentă la data publicării proiectului, și care nu deține deja
garanții sau privilegii adecvate pentru satisfacerea creanței sale,
poate face opoziție, cu respectarea condițiilor de procedură și de
fond și cu efectele prevăzute la art. 243.”
7. La articolul 25111, alineatul (1) se modifică și va avea
următorul cuprins:
ăArt. 25111. — (1) În cel mult 3 luni de la data publicării
proiectului comun de fuziune în Monitorul Oficial al României,
Partea a IV-a, conform dispozițiilor art. 2516 alin. (2), adunarea
generală a fiecăreia dintre societăți hotărăște asupra proiectului
comun de fuziune, în condițiile stabilite pentru modificarea
actului constitutiv și cu respectarea condițiilor privind
convocarea ei.”
Art. II. — Prevederile art. I pct. 2—6 se aplică doar
operațiunilor de fuziune și divizare pentru care proiectul de
fuziune, respectiv proiectul de divizare va fi publicat după data
intrării în vigoare a prezentei ordonanțe de urgență.
Art. III. — De la data de 1 ianuarie 2011, situațiile financiare
anuale și documentele anexate acestora, prevăzute la art. 185
din Legea nr. 31/1990 privind societățile comerciale, republicată,
cu modificările și completările ulterioare, modificată și
completată potrivit prezentei ordonanțe de urgență, se depun
numai la unitățile teritoriale ale Ministerului Finanțelor Publice.

PRIM-MINISTRU

EMIL BOC
Contrasemnează:
p. Ministrul justiției,
Alina Mihaela Bica,
secretar de stat
Ministrul economiei, comerțului și mediului
de afaceri,
Ion Ariton
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Gheorghe Ialomițianu
București, 29 septembrie 2010.
Nr. 90.

GUVERNUL ROMÂNIEI

HOTĂRÂRE
privind transferul fără plată al unui obiectiv de investiții
din patrimoniul Ministerului Finanțelor Publice — Agenția Națională
de Administrare Fiscală — Autoritatea Națională a Vămilor în proprietatea privată a județului Cluj
În temeiul art. 108 din Constituția României, republicată, și al art. 11 lit. m) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transferul fără plată al obiectivului de
investiții având datele de identificare prevăzute în anexa care
face parte integrantă din prezenta hotărâre din patrimoniul

Ministerului Finanțelor Publice — Agenția Națională de
Administrare Fiscală — Autoritatea Națională a Vămilor în
proprietatea privată a județului Cluj.

MONITORUL OFICIAL AL ROMÂNIEI, PARTEA I, Nr. 674/4.X.2010
Art. 2. — Consiliul Județean Cluj preia obiectivul de investiții
prevăzut la art. 1 cu toate drepturile și obligațiile aferente
acestuia.

13

Art. 3. — Predarea-preluarea obiectivului de investiții
prevăzut la art. 1 se face pe bază de protocol încheiat între
părțile interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 29 septembrie 2010.
Nr. 992.
ANEXĂ

D AT E L E D E I D E N T I F I C A R E

ale obiectivului de investiții ăSediul Direcției Regionale Vamale Cluj”, situat în municipiul Cluj-Napoca,
str. Calea Dorobanților f.nr., care se transferă din patrimoniul Ministerului Finanțelor Publice — Agenția Națională
de Administrare Fiscală — Autoritatea Națională a Vămilor în proprietatea privată a județului Cluj
Denumirea

Obiectiv de investiții

Descrierea tehnică

Datele de identificare (vecinătăți)

Clădire:
N — drumul de acces
Suprafața construită = 672 m2
(Str. Dorobanților)
Suprafața desfășurată = 3.596 m2 S — limita de trecere de la
terasa inferioară la terasa
superioară a râului Someș
E — Biserica Ortodoxă
V — biblioteca județeană

Adresa

Str. Calea Dorobanților f.nr.,
municipiul Cluj-Napoca,
județul Cluj

Valoarea totală decontată a obiectivului de investiții la data de 31 iulie 2010 este de 12.956.645,6 lei.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind modificarea pct. 5 din anexa
la Decizia primului-ministru nr. 21/2008
pentru numirea Comisiei de coordonare prevăzute la art. 4
alin. (1) din Legea nr. 346/2007 privind măsuri
pentru asigurarea siguranței în aprovizionarea
cu gaze naturale
Având în vedere propunerea formulată de ministrul economiei, comerțului și
mediului de afaceri prin Adresa nr. 2.567 din 25 septembrie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Punctul 5 din anexa la Decizia primului-ministru nr. 21/2008
pentru numirea Comisiei de coordonare prevăzute la art. 4 alin. (1) din Legea
nr. 346/2007 privind măsuri pentru asigurarea siguranței în aprovizionarea cu gaze
naturale, publicată în Monitorul Oficial al României, Partea I, nr. 50 din 22 ianuarie
2008, cu modificările ulterioare, se modifică și va avea următorul cuprins:
ă5. Florin Cosma, director general, Societatea Națională de Transport Gaze
Naturale «Transgaz» — S.A.”
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 4 octombrie 2010.
Nr. 233.

Anul dobândirii/
dării în folosință

2004

14

MONITORUL OFICIAL AL ROMÂNIEI, PARTEA I, Nr. 674/4.X.2010
GUVERNUL ROMÂNIEI
PRIMUL-MINISTRU

DECIZIE
privind prelungirea perioadei de exercitare,
cu caracter temporar, prin detașare,
de către doamna Kaitor Mihaela-Ioana, a funcției publice
de secretar general adjunct al Ministerului Culturii
și Patrimoniului Național
Având în vedere solicitarea Ministerului Culturii și Patrimoniului Național
nr. 4.259/2010, precum și acordul doamnei Kaitor Mihaela-Ioana,
în temeiul prevederilor art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și completările
ulterioare, al art. 19 alin. (1) lit. b) din Legea nr. 188/1999 privind Statutul
funcționarilor publici, republicată, cu modificările și completările ulterioare, și al
art. IV alin. (2) din Ordonanța de urgență a Guvernului nr. 90/2009 privind
reglementarea unor măsuri în domeniul administrației publice, aprobată prin Legea
nr. 18/2010,
primul-ministru emite prezenta decizie.
Articol unic. — Începând cu data de 1 octombrie 2010, se prelungește pentru
o perioadă de 3 luni exercitarea, cu caracter temporar, prin detașare, de către
doamna Kaitor Mihaela-Ioana, a funcției publice, din categoria înalților funcționari
publici, de secretar general adjunct al Ministerului Culturii și Patrimoniului Național.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 4 octombrie 2010.
Nr. 234.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE

ORDIN
pentru aplicarea prevederilor art. 11 alin. (2) din Hotărârea Guvernului nr. 1.768/2005
privind preluarea din carnetele de muncă a datelor referitoare la perioadele de stagiu de cotizare
realizat în sistemul public de pensii anterior datei de 1 aprilie 2001
În temeiul prevederilor art. 11 alin. (2) din Hotărârea Guvernului nr. 1.768/2005 privind preluarea din carnetele de muncă
a datelor referitoare la perioadele de stagiu de cotizare realizat în sistemul public de pensii anterior datei de 1 aprilie 2001, cu
modificările și completările ulterioare, și ale art. 12 din Hotărârea Guvernului nr. 11/2009 privind organizarea și funcționarea
Ministerului Muncii, Familiei și Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Personalul din cadrul compartimentelor juridice
și/sau economice de la nivelul caselor județene de pensii,
respectiv de la nivelul Casei de Pensii a Municipiului București
este împuternicit să constate contravențiile și să aplice amenzile
prevăzute la art. 11 din Hotărârea Guvernului nr. 1.768/2005
privind preluarea din carnetele de muncă a datelor referitoare la

perioadele de stagiu de cotizare realizat în sistemul public de
pensii anterior datei de 1 aprilie 2001, cu modificările și
completările ulterioare.
Art. 2. — Personalul din cadrul compartimentelor prevăzute
la art.1 nominalizat prin decizie de către directorii executivi ai
caselor județene de pensii, respectiv de la nivelul Casei de

MONITORUL OFICIAL AL ROMÂNIEI, PARTEA I, Nr. 674/4.X.2010
Pensii a Municipiului București, va duce la îndeplinire
prevederile prezentului ordin.

15

Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Ioan Nelu Botiș
București, 1 octombrie 2010.
Nr. 1.377.
MINISTERUL MEDIULUI ȘI PĂDURILOR
Nr. 1.492 din 17 septembrie 2010

MINISTERUL AGRICULTURII ȘI DEZVOLTĂRII RURALE
Nr. 212 din 24 septembrie 2010

ORDIN
privind modificarea Ordinului ministrului apelor și protecției mediului și al ministrului agriculturii,
alimentației și pădurilor nr. 452/105.951/2001 pentru aprobarea Regulamentului de organizare
și funcționare a Comisiei și a Grupului de sprijin pentru aplicarea Planului de acțiune
pentru protecția apelor împotriva poluării cu nitrați proveniți din surse agricole
În temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor, cu modificările și completările ulterioare, și al art. 7 alin. (5) din Hotărârea Guvernului nr. 725/2010 privind reorganizarea
și funcționarea Ministerului Agriculturii și Dezvoltării Rurale, precum și a unor structuri aflate în subordinea acestuia,
ministrul mediului și pădurilor și ministrul agriculturii și dezvoltării rurale emit prezentul ordin.
Art. I. — În tot cuprinsul Ordinului ministrului apelor și
protecției mediului și al ministrului agriculturii, alimentației și
pădurilor
nr.
452/105.951/2001
pentru
aprobarea
Regulamentului de organizare și funcționare a Comisiei și a
Grupului de sprijin pentru aplicarea Planului de acțiune pentru
protecția apelor împotriva poluării cu nitrați proveniți din surse

agricole, publicat în Monitorul Oficial al României, Partea I,
nr. 296 din 6 iunie 2001, sintagma ăsecretarul de stat pentru ape”
se modifică și se înlocuiește cu sintagma ădirectorul general al
Autorității pentru Inundații și Managementul Apelor”.
Art. II. — Prezentul ordin se publică în Monitorul Oficial al
României, Partea I.

p. Ministrul mediului și pădurilor,
Marin Anton,
secretar de stat

Ministrul agriculturii și dezvoltării rurale,
Valeriu Tabără

MINISTERUL AFACERILOR EXTERNE

ORDIN
privind intrarea în vigoare a unor tratate internaționale
În temeiul art. 25 alin. (9) din Legea nr. 590/2003 privind tratatele,
constatând că părțile au îndeplinit procedurile legale necesare pentru intrarea în vigoare a tratatelor internaționale enumerate
mai jos,
ministrul afacerilor externe emite prezentul ordin.
Art. 1. — La data de 24 iunie 2010 a intrat în vigoare
Memorandumul de înțelegere dintre Ministerul Transporturilor și
Infrastructurii din România și Ministerul Transporturilor,
Tehnologiilor Informaționale și Comunicațiilor din Republica
Bulgaria cu privire la cooperarea în domeniul furnizării serviciilor
de navigație aeriană și pentru înființarea unui bloc funcțional de
spațiu aerian, care să cuprindă spațiul aerian național al
României, spațiul aerian național al Republicii Bulgaria și spațiul
aerian aflat sub incidența obligațiilor juridice internaționale
asumate de către România și Republica Bulgaria, semnat la
Sofia la 26 februarie 2010, aprobat prin Hotărârea Guvernului
nr. 496/2010, publicată în Monitorul Oficial al României, Partea I,
nr. 403 din 17 iunie 2010.
Art. 2. — La data de 1 iulie 2010 a intrat în vigoare Protocolul,
semnat la Beirut la 15 aprilie 2009, pentru amendarea Acordului
dintre Guvernul României și Guvernul Republicii Libaneze
privind promovarea și protejarea reciprocă a investițiilor și a
protocolului-anexă semnate la București la 18 octombrie 1994,

ratificat prin Legea nr. 105/2010, publicată în Monitorul Oficial
al României, Partea I, nr. 378 din 8 iunie 2010.
Art. 3. — La data de 20 iulie 2010 a intrat în vigoare
Înțelegerea de modificare a Acordului dintre Guvernul Republicii
Socialiste România și Guvernul Republicii Populare Chineze cu
privire la scutirea reciprocă de vize și taxe de vize, semnat la
Beijing la 25 aprilie 1981, încheiată prin schimb de note verbale,
semnate la București la 6 mai 2010, respectiv 20 iulie 2010.
Art. 4. — La data de 21 iulie 2010 a intrat în vigoare
Memorandumul de înțelegere dintre Ministerul Economiei,
Comerțului și Mediului de Afaceri din România și Ministerul
Industriei și Energiei din Republica Azerbaidjan privind
cooperarea în domeniul energetic, semnat la Baku la 2 februarie
2010, aprobat prin Hotărârea Guvernului nr. 443/2010,
publicată în Monitorul Oficial al României, Partea I, nr. 325 din
18 mai 2010.
Art. 5. — La data de 26 iulie 2010 a intrat în vigoare
Memorandumul de înțelegere privind promovarea schimburilor

16

MONITORUL OFICIAL AL ROMÂNIEI, PARTEA I, Nr. 674/4.X.2010

și colaborării în domeniul IMM dintre Ministerul Întreprinderilor
Mici și Mijlocii, Comerțului și Mediului de Afaceri din România și
Ministerul Comerțului din Republica Populară Chineză, semnat
la București la 20 octombrie 2009, aprobat prin Hotărârea
Guvernului nr. 297/2010, publicată în Monitorul Oficial al
României, Partea I, nr. 239 din 15 aprilie 2010.
Art. 6. — La data de 1 august 2010 a intrat în vigoare Acordul
dintre Republica Austria, Republica Bulgaria, Republica Ungară,
România și Republica Turcia privind Proiectul Nabucco, semnat
la Ankara la 13 iulie 2009, ratificat prin Legea nr. 57/2010,
publicată în Monitorul Oficial al României, Partea I, nr. 202 din
31 martie 2010.
Art. 7. — La data de 14 august 2010 a intrat în vigoare
Acordul dintre Guvernul României și Guvernul Republicii Turcia
privind cooperarea în domeniul prevenirii, limitării și înlăturării
efectelor dezastrelor, semnat la București la 25 octombrie 2007,
ratificat prin Legea nr. 21/2009, publicată în Monitorul Oficial al
României, Partea I, nr. 151 din 11 martie 2009.
Art. 8. — La data de 17 august 2010 a intrat în vigoare
Acordul dintre Guvernul României și Guvernul Republicii Letonia
privind protecția reciprocă a informațiilor clasificate, semnat la
București la 11 iunie 2009, ratificat prin Legea nr. 103/2010,

publicată în Monitorul Oficial al României, Partea I, nr. 378 din
8 iunie 2010.
Art. 9. — La data de 23 august 2010 a intrat în vigoare
Acordul de cooperare dintre Ministerul Justiției al României și
Ministerul Justiției al Republicii Moldova, semnat la București la
20 mai 2010, aprobat prin Hotărârea Guvernului nr. 818/2010,
publicată în Monitorul Oficial al României, Partea I, nr. 583 din
17 august 2010.
Art. 10. — La data de 1 octombrie 2010 va intra în vigoare
Protocolul dintre Guvernul României și Guvernul Republicii
Moldova, semnat la București la 25 martie 2010, pentru
aplicarea Acordului dintre Comunitatea Europeană și Republica
Moldova privind readmisia persoanelor aflate în situație de
ședere ilegală, semnat Bruxelles la 10 octombrie 2007, aprobat
prin Hotărârea Guvernului nr. 586/2010, publicată în Monitorul
Oficial al României, Partea I, nr. 506 din 21 iulie 2010.
Art. 11. — La data de 1 ianuarie 2011 va intra în vigoare
Convenția privind competența, legea aplicabilă, recunoașterea,
executarea și cooperarea cu privire la răspunderea părintească
și măsurile privind protecția copiilor, adoptată la Haga la
19 octombrie 1996, ratificată prin Legea nr. 361/2007, publicată
în Monitorul Oficial al României, Partea I, nr. 895 din
28 decembrie 2007.

Ministrul afacerilor externe,
Teodor Baconschi

București, 27 septembrie 2010.
Nr. 1.714.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 674/4.X.2010 conține 16 pagini.

Prețul: 3,20 lei

&JUYDGY|446601]
ISSN 1453—4495

