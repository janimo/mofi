Anul 178 (XXII) — Nr. 368

PARTEA I

Vineri, 4 iunie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 579 din 4 mai 2010 referitoare la excepția de
neconstituționalitate a prevederilor art. 28 alin. (5) și
(6) din Legea nr. 1/2000 pentru reconstituirea dreptului
de proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997 ..............
Decizia nr. 611 din 6 mai 2010 referitoare la excepția de
neconstituționalitate a dispozițiilor art. 1 alin. (1) teza
ăcare, la data decesului, avea calitatea de pensionar”
din Legea nr. 578/2004 privind acordarea unui ajutor
lunar pentru soțul supraviețuitor ................................
Decizia nr. 618 din 6 mai 2010 referitoare la excepția de
neconstituționalitate a dispozițiilor art. 286, art. 287 și
art. 288 din Legea nr. 53/2003 — Codul muncii, ale
art. 74, art. 75 și art. 77 din Legea nr. 168/1999 privind
soluționarea conflictelor de muncă și ale art. 164 din
Codul de procedură civilă ..........................................
Decizia nr. 646 din 11 mai 2010 referitoare la excepția de
neconstituționalitate a dispozițiilor art. 3 din Ordonanța
Guvernului nr. 137/2000 privind prevenirea și
sancționarea tuturor formelor de discriminare............
Decizia nr. 648 din 11 mai 2010 referitoare la excepția
de neconstituționalitate a dispozițiilor art. 3 alin. 1
teza întâi din Decretul nr. 167/1958 privitor la
prescripția extinctivă ..................................................
Decizia nr. 651 din 11 mai 2010 referitoare la excepția de
neconstituționalitate a prevederilor art. 102 alin. (1) și
(2) și ale art. 103 lit. f) din Ordonanța de urgență a
Guvernului nr. 194/2002 privind regimul străinilor în
România ....................................................................
Decizia nr. 654 din 11 mai 2010 referitoare la excepția de
neconstituționalitate a dispozițiilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................
Decizia nr. 663 din 11 mai 2010 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................
Decizia nr. 664 din 11 mai 2010 referitoare la excepția de
neconstituționalitate a dispozițiilor art. 453 alin. 1 din
Codul de procedură civilă ..........................................

2–3

4–5

5–6

7–8

8–9

10–11

11–13

13–14

15–16

2

MONITORUL OFICIAL AL ROMÂNIEI, PARTEA I, Nr. 368/4.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 579
din 4 mai 2010

referitoare la excepția de neconstituționalitate a prevederilor art. 28 alin. (5) și (6)
din Legea nr. 1/2000 pentru reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului funciar nr. 18/1991
și ale Legii nr. 169/1997
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 28 alin. (5) și (6) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție ridicată de
Niculina Hippe, Dumitru Eugen Dulcea și Mihai Langă în Dosarul
nr. 642/198/2008 al Tribunalului Vâlcea — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate. Astfel, în ceea
ce privește prevederile art. 28 alin. (5) din Legea nr. 1/2001,
arată că acestea nu contravin dispozițiilor art. 16 și art. 44 din
Legea fundamentală, în acest sens invocând și jurisprudența
Curții Constituționale în materie, și anume Decizia nr. 521/2007.
Referitor la alineatul (6) al art. 28, arată că, urmare a
modificărilor intervenite în cuprinsul textului de lege, această
critică a rămas fără obiect, iar excepția de neconstituționalitate
a acestor prevederi de lege este inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea nr. 42 din 30 iunie 2009, pronunțată în
Dosarul nr. 642/198/2008, Tribunalul Vâlcea — Secția civilă a
sesizat Curtea Constituțională cu excepția de
neconstituționalitate a prevederilor art. 42 din Ordonanța
de urgență a Guvernului nr. 102/2001 și art. 28 alin. (5) și (6)
din Legea nr. 1/2000, excepție ridicată de Niculina Hippe,
Dumitru Eugen Dulcea și Mihai Langă într-o cauză civilă având
ca obiect constatarea nulității absolute a unui act de donație.

În motivarea excepției de neconstituționalitate autorii
acesteia susțin că prevederile legale criticate, care interzic
membrilor formelor asociative să înstrăineze propriile cote-părți
și să transmită drepturile prin testament sau donație, lipsesc
dreptul de proprietate de un atribut fundamental, abusus —
dreptul de dispoziție, și constituie un amestec nejustificat al
statului în exercitarea dreptului de proprietate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate a prevederilor art. 28 alin. (6) din Legea
nr. 1/2000, referitoare la interdicția membrilor formelor asociative
de înstrăinare a propriilor cote-părți, este inadmisibilă, ca urmare
a modificărilor substanțiale aduse acestui articol, astfel încât nu
se mai conservă critica de neconstituționalitate formulată.
Referitor la art. 28 alin. (5) din același act normativ, se arată că
aceste prevederi de lege sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Din examinarea notelor scrise ale autorilor excepției de
neconstituționalitate, Curtea constată că obiectul acesteia, astfel
cum a fost formulat, îl constituie prevederile art. 42 din
Ordonanța de urgență a Guvernului nr. 102/2001 și art. 28
alin. (5) și (8) din Legea nr. 1/2000.
Potrivit încheierii de sesizare a Curții Constituționale și a
precizărilor efectuate în cuprinsul acesteia, referitoare la obiectul
excepției de neconstituționalitate, Curtea observă că în cuprinsul
Ordonanței de urgență a Guvernului nr. 102/2001 nu există
art. 42, fiind vorba, în realitate, de art. I pct. 42 din Ordonanța de

MONITORUL OFICIAL AL ROMÂNIEI, PARTEA I, Nr. 368/4.VI.2010
urgență a Guvernului nr. 102/2001, referitor la art. 28 alin. (5) și
alin. (8) din Legea nr. 1/2000.
Ca urmare a modificărilor aduse art. 28 din Legea nr. 1/2000,
prin art. I pct. 31, titlul VI din Legea nr. 247/2005 privind reforma
în domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005, alin. (8) al art. 28 devine alin. (6).
Aceste prevederi de lege au fost modificate substanțial față
de conținutul avut în momentul formulării criticii de
neconstituționalitate, și anume ăMembrii formelor asociative nu
pot înstrăina propriile cote-părți între ei sau unor persoane din
afara acestora și nu pot transmite drepturile prin testament sau
donație, ci numai prin moștenire legală”. În prezent, acest alineat
are următorul conținut: ăMembrii formelor asociative aflați în
devălmășie sau indiviziune nu pot înstrăina propriile cote-părți
unor persoane din afara acestora.”
În ceea ce privește prevederile art. 28 alin. (5) din Legea
nr. 1/2000, acestea au păstrat, în principiu, soluția legislativă
inițială, și prevăd că ăSuprafețele forestiere aflate în proprietate
comună, conform naturii acestora, rămân în proprietate indiviză
pe toată durata existenței lor.”
Ca atare, obiectul excepției de neconstituționalitate, asupra
căruia Curtea urmează a se pronunța, îl constituie prevederile
art. 28 alin. (5) și (6) din Legea nr. 1/2000, publicată în Monitorul
Oficial al României, Partea I, nr. 8 din 12 ianuarie 2000,
cu modificările și completările ulterioare.
Autorii excepției de neconstituționalitate consideră că
reglementarea criticată contravine dispozițiilor constituționale
ale art. 16 privind egalitatea în drepturi și art. 44 referitoare la
dreptul de proprietate privată.
Examinând excepția de neconstituționalitate, Curtea
constată că autorii acesteia invocă neconstituționalitatea
prevederilor de lege criticate din perspectiva faptului că interzic
membrilor formelor asociative să înstrăineze propriile cote-părți
și să transmită drepturile prin testament sau donație, lipsesc

3

dreptul de proprietate de un atribut fundamental, abusus —
dreptul de dispoziție, și constituie un amestec nejustificat al
statului în exercitarea dreptului de proprietate.
Or, urmare a modificărilor intervenite în cuprinsul textului de
lege, această critică a rămas fără obiect, astfel încât excepția
de neconstituționalitate a art. 28 alin. (6) din Legea nr. 1/2000
este inadmisibilă.
Referitor la critica de neconstituționalitate a prevederilor
art. 28 alin. (5) din Legea nr. 1/2000, Curtea constată că acestea
au păstrat, în principiu, soluția legislativă inițială.
De altfel, asupra constituționalității art. 28 alin. (5) din Legea
nr. 1/2000, Curtea Constituțională s-a mai pronunțat, prin
raportare la aceleași dispoziții constituționale ca cele invocate în
prezenta cauză și având motivări similare, prilej cu care a statuat
că acestea nu contravin Legii fundamentale.
Astfel, prin Decizia nr. 521 din 31 mai 2007, publicată în
Monitorul Oficial al României, Partea I, nr. 559 din 15 august
2007, Curtea a constatat că ăîn concepția legiuitorului
reconstituirea dreptului de proprietate în cazul suprafețelor
forestiere aflate în proprietatea comună a formelor asociative
enumerate nu poate fi concepută decât tot în cadrul acelor
forme. Dreptul de proprietate urmează să aibă configurarea și
prerogativele avute în perioada respectivă. În aceste condiții,
regimul juridic al proprietății privind terenurile forestiere restituite
foștilor proprietari în cadrul acestor forme asociative este
determinat de legiuitor, în mod special, în considerarea
particularităților economice și sociale ale formelor de exploatare
anterioare trecerii terenurilor în proprietatea statului. Aceste
particularități cuprind anumite limitări ale exercitării dreptului de
proprietate, decurgând din statutul juridic al formelor asociative”.
Întrucât nu au intervenit elemente noi de natură a determina
reconsiderarea jurisprudenței Curții Constituționale, atât
considerentele, cât și soluția deciziei menționate sunt valabile
și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a prevederilor art. 28 alin. (6) din Legea nr. 1/2000
pentru reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, excepție ridicată de Niculina Hippe, Dumitru Eugen Dulcea și Mihai Langă în
Dosarul nr. 642/198/2008 al Tribunalului Vâlcea — Secția civilă.
2. Respinge, ca fiind neîntemeiată, excepția de neconstituționalitate a prevederilor art. 28 alin. (5) din Legea nr. 1/2000
pentru reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, excepție ridicată de aceiași autori în același dosar.
Definitivă și general obligatorie.
Pronunțată în ședința publică din data de 4 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 368/4.VI.2010
CURTEA CONSTITUȚIONALĂ

D E C I Z I A Nr. 611
din 6 mai 2010

referitoare la excepția de neconstituționalitate a dispozițiilor art. 1 alin. (1)
teza ăcare, la data decesului, avea calitatea de pensionar” din Legea nr. 578/2004
privind acordarea unui ajutor lunar pentru soțul supraviețuitor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor ăart. 1 alin. (1) din Legea nr. 578/2004 combinate
cu cele ale art. 1 lit. a) și b) din Normele metodologice”, excepție
ridicată de Magdalena Micul în Dosarul nr. 1455.1/115/2008 al
Tribunalului Caraș-Severin — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția ridicată este inadmisibilă, întrucât aspectele criticate
țin de interpretarea și aplicarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 21 septembrie 2009, pronunțată în
Dosarul nr. 1455.1/115/2008, Tribunalul Caraș-Severin —
Secția civilă a sesizat Curtea Constituțională cu excepția de
neconstituționalitate a dispozițiilor ăart. 1 alin. (1) din Legea
nr. 578/2004 combinate cu cele ale art. 1 lit. a) și b) din
Normele metodologice”, excepție ridicată de Magdalena Micul
într-o cauză având ca obiect acordarea unui ajutor lunar pentru
soțul supraviețuitor.
În motivarea excepției de neconstituționalitate se arată
că dispozițiile ăart. 1 alin. (1) din Legea nr. 578/2004 combinate
cu art. 1 lit. a) și b) din Norme metodologice sunt aberante și
contradictorii cu dispozițiile art. 6 alin. (3) din Legea nr. 578/2004
raportate la art. 9 din Norme metodologice și ca atare sunt
neconstituționale, încălcând art. 16 alin. (1), art. 47 alin. (2) și
art. 53 din Constituție”. Se mai susține că este inechitabil ca, în
urma soțului decedat, soția supraviețuitoare să beneficieze
numai de pensie de urmaș, și nu și de ajutorul lunar prevăzut de
Legea nr. 578/2004.
Tribunalul Caraș-Severin — Secția civilă, contrar art. 29
alin. (4) din Legea nr. 47/1992, nu și-a exprimat opinia asupra
excepției formulate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată.

Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile ăart. 1 alin. (1)
din Legea nr. 578/2004 combinate cu cele ale art. 1 lit. a) și b)
din Normele metodologice”. În realitate, din motivarea excepției,
Curtea constată că prevederile legale criticate sunt cele ale
art. 1 alin. (1) teza ăcare, la data decesului, avea calitatea de
pensionar” din Legea nr. 578/2004 privind acordarea unui ajutor
lunar pentru soțul supraviețuitor, publicată în Monitorul Oficial al
României, Partea I, nr. 1.223 din 20 decembrie 2004. Astfel,
dispoziția legală criticată are următorul cuprins:
ă(1) Soțul supraviețuitor al unei persoane care, la data
decesului, avea calitatea de pensionar, după caz, în sistemul
public de pensii și alte drepturi de asigurări sociale, în fostul
sistem al asigurărilor sociale de stat sau în fostul sistem al
asigurărilor sociale pentru agricultori beneficiază, la cerere, în
condițiile prezentei legi, de un ajutor lunar.”
Autorul excepției susține că textul legal criticat încalcă
prevederile constituționale ale art. 16 alin. (1) privind egalitatea
în drepturi, ale art. 47 privind nivelul de trai și ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate ridicată, Curtea
constată că, în jurisprudența sa, a mai analizat textul legal
criticat în raport cu critici identice. Astfel, prin Decizia nr. 1.365
din 27 octombrie 2009, publicată în Monitorul Oficial al
României, Partea I, nr. 821 din 30 noiembrie 2009, Decizia
nr. 1.295 din 2 decembrie 2008, publicată în Monitorul Oficial al
României, Partea I, nr. 887 din 29 decembrie 2008, și Decizia
nr. 567 din 14 aprilie 2009, publicată în Monitorul Oficial al
României, Partea I, nr. 383 din 5 iunie 2009, Curtea a apreciat
că o atare excepție de neconstituționalitate este inadmisibilă,
întrucât tinde la modificarea și completarea textului de lege
criticat, în sensul ca ajutorul lunar în cauză să fie acordat și altor
persoane decât celor ce îndeplinesc condițiile strict nominalizate
în art. 1 alin. (1) al Legii nr. 578/2004. Or, este evident că o
asemenea operațiune nu poate fi decât una de legiferare,
întrucât tot actul normativ este legat intrinsec de calitatea de
pensionar a persoanei decedate.
Curtea a mai reținut că modul de reglementare a acestor
aspecte este rezultatul opțiunii exclusive a legiuitorului, iar,
potrivit art. 2 alin. (3) din Legea nr. 47/1992, Curtea
Constituțională nu poate modifica sau completa textul de lege
supus controlului de constituționalitate.

MONITORUL OFICIAL AL ROMÂNIEI, PARTEA I, Nr. 368/4.VI.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 1 alin. (1) teza ăcare, la data decesului, avea
calitatea de pensionar” din Legea nr. 578/2004 privind acordarea unui ajutor lunar pentru soțul supraviețuitor, excepție ridicată de
Magdalena Micul în Dosarul nr. 1455.1/115/2008 al Tribunalului Caraș-Severin — Secția civilă.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 618
din 6 mai 2010

referitoare la excepția de neconstituționalitate a dispozițiilor art. 286, art. 287 și art. 288
din Legea nr. 53/2003 — Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 286, art. 287 și art. 288 din Legea
nr. 53/2003 — Codul muncii, ale art. 74, art. 75 și art. 77 din
Legea nr. 168/1999 privind soluționarea conflictelor de muncă și
ale art. 164 din Codul de procedură civilă. Excepția a fost
invocată de Societatea Comercială ăPetrom” — S.A. în Dosarul
nr. 3.494/87/2007 al Tribunalului Giurgiu — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 27 martie 2009, pronunțată în Dosarul
nr. 3.494/87/2007, Tribunalul Giurgiu — Secția civilă a sesizat
Curtea Constituțională cu excepția de neconstituționalitate
a prevederilor art. 286, art. 287 și art. 288 din Legea
nr. 53/2003 — Codul muncii, ale art. 74, art. 75 și art. 77 din
Legea nr. 168/1999 privind soluționarea conflictelor de

muncă și ale art. 164 din Codul de procedură civilă, excepție
invocată de Societatea Comercială ăPetrom” — S.A.
În motivarea excepției de neconstituționalitate se susține,
în esență, că dispozițiile legale atacate sunt de un formalism
excesiv, de natură să afecteze grav efectivitatea exercitării
drepturilor recunoscute de lege atât pentru angajat, cât și pentru
angajator și să restrângă nejustificat dreptul la apărare al
angajatorului, care este pus într-o situație de dezechilibru față de
angajatul care are calitatea de reclamant. Autorul excepției
invocă faptul că intervalul de timp dintre data primirii citației și
data termenului de judecată este prea scurt pentru ca un
angajator să își exercite dreptul la apărare și să se achite de
sarcina probei care îi revine. De asemenea, faptul că prevederile
art. 164 din Codul de procedură civilă lasă la aprecierea
instanței posibilitatea conexării cauzelor și nu obligă la luarea
unei astfel de măsuri, ceea ce ar conduce la o economie de timp
și de cheltuieli, precum și la o judecată unitară, este de natură
să aducă atingere dreptului la apărare. Astfel, dispozițiile legale
atacate încalcă, în opinia autorului, și principiul efectivității
juridice.
Se mai susține că obligarea angajatorului de a suporta
nelimitat întreaga sarcină a probei vine în contradicție cu
normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi — cu titlu de exemplu — expertizele, care
în cazul unor coparticipanți procesuali ajung la costuri uriașe,
suportate de angajator.
Tribunalul Giurgiu — Secția civilă consideră că textele
legale criticate sunt constituționale.

6

MONITORUL OFICIAL AL ROMÂNIEI, PARTEA I, Nr. 368/4.VI.2010

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că textele legale criticate nu contravin
prevederilor constituționale invocate.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286, art. 287 și art. 288 din Codul muncii, ale
art. 74, art. 75 și art. 77 din Legea nr. 168/1999 privind
soluționarea conflictelor de muncă, publicată în Monitorul Oficial
al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă, dispoziții ce au următorul conținut:
— Art. 286 din Codul muncii: ă(1) Cererile referitoare la
soluționarea conflictelor de muncă se judecă în regim de
urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Codul muncii: ăSarcina probei în conflictele
de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”;
— Art. 288 din Codul muncii: ăAdministrarea probelor se face
cu respectarea regimului de urgență, instanța fiind în drept să
decadă din beneficiul probei admise partea care întârzie în mod
nejustificat administrarea acesteia.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”

— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În opinia autorului excepției de neconstituționalitate,
dispozițiile legale criticate contravin prevederilor constituționale
ale art. 21 alin. (1), (2) și (3) privind accesul liber la justiție,
art. 24 privind dreptul la apărare, art. 53 privind restrângerea
exercițiului unor drepturi sau al unor libertăți și art. 124 privind
înfăptuirea justiției, precum și dispozițiilor art. 6 din Convenția
pentru apărarea drepturilor omului și a libertăților fundamentale
privind dreptul la un proces echitabil, prin raportare la art. 11
alin. (2) și art. 20 din Constituție referitoare la raporturile dintre
tratatele internaționale în materia drepturilor omului și dreptul
intern.
Examinând excepția de neconstituționalitate, astfel cum a fost
formulată, Curtea constată că s-a mai pronunțat în jurisprudența
sa asupra excepției de neconstituționalitate a dispozițiilor
art. 286, art. 287 și art. 288 din Codul muncii, ale art. 74, art. 75
și art. 77 din Legea nr. 168/1999 și ale art. 164 din Codul de
procedură civilă, în raport cu aceleași critici, formulate de același
autor ca în prezenta cauză. Astfel, de exemplu, prin Decizia
nr. 1.015 din 7 iulie 2009, publicată în Monitorul Oficial al
României, Partea I, nr. 547 din 6 august 2009, Curtea a respins
ca fiind neîntemeiate criticile de neconstituționalitate pentru
considerentele acolo reținute. Întrucât nu au intervenit elemente
noi, de natură să justifice reconsiderarea jurisprudenței în
materie, soluția și considerentele deciziei amintite își păstrează
valabilitatea și în prezenta cauză.

Pentru motivele arătate mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 286, art. 287 și art. 288 din Legea nr. 53/2003 — Codul
muncii, ale art. 74, art. 75 și art. 77 din Legea nr. 168/1999 privind soluționarea conflictelor de muncă și ale art. 164 din Codul de
procedură civilă, excepție invocată de Societatea Comercială ăPetrom” — S.A. în Dosarul nr. 3.494/87/2007 al Tribunalului
Giurgiu — Secția civilă.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 368/4.VI.2010

7

CURTEA CONSTITUȚIONALĂ

D E C I Z I A Nr. 646
din 11 mai 2010

referitoare la excepția de neconstituționalitate a dispozițiilor art. 3 din Ordonanța Guvernului
nr. 137/2000 privind prevenirea și sancționarea tuturor formelor de discriminare
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 din Ordonanța Guvernului nr. 137/2000
privind prevenirea și sancționarea tuturor formelor de
discriminare, excepție invocată de Gheorghe Alexa în Dosarul
nr. 6.443/118/2008 al Tribunalului Constanța — Secția civilă.
La apelul nominal răspunde reprezentantul Consiliului
Național pentru Combaterea Discriminării, lipsind celelalte părți,
față de care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Consiliului Național pentru
Combaterea Discriminării, care consideră că excepția de
neconstituționalitate ridicată este inadmisibilă.
Reprezentantul Ministerului Public apreciază că excepția de
neconstituționalitate este inadmisibilă, întrucât se solicită
interpretarea și aplicarea legii.
C U R T E A,

având în vedere actele și lucrările dosarului, constată
următoarele:
Prin Încheierea din data de 30 septembrie 2009, pronunțată
în Dosarul nr. 6.443/118/2008, Tribunalul Constanța — Secția
civilă a sesizat Curtea Constituțională cu excepția de
neconstituționalitate a dispozițiilor art. 3 din Ordonanța
Guvernului nr. 137/2000 privind prevenirea și sancționarea
tuturor formelor de discriminare, excepție invocată de
Gheorghe Alexa într-o cauză având ca obiect sancționarea unor
acte de discriminare.
În motivarea excepției de neconstituționalitate se susține, în
esență, că dispozițiile criticate sunt neconstituționale, întrucât diferă
de textul transpus al art. 3 din Directiva Consiliului 2000/78/CE și, în
consecință, subiect activ al faptelor de discriminare poate fi orice
persoană fizică sau juridică, publică sau privată, indiferent de atribuții
sau de obiectul de activitate, iar în ceea ce privește instituțiile publice
numai cele cu atribuții în domeniile de activitate enumerate de art. 3
din Ordonanța Guvernului nr. 137/2000. Or, sub incidența art. 3 din
directiva menționată intră numai persoanele fizice sau juridice, publice
sau private, și instituțiile publice, cu atribuții în domeniile de activitate
enumerate.
De asemenea, textul de lege criticat extinde sfera
competențelor Consiliului Național pentru Combaterea
Discriminării, care se suprapun astfel cu atribuțiile puterii
judecătorești, din moment ce Consiliul poate sancționa
contravențional săvârșirea unei fapte de discriminare.
Tribunalul Constanța — Secția civilă apreciază că normele
criticate nu încalcă dispozițiile constituționale invocate și, prin
urmare, excepția de neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 3 din Ordonanța Guvernului nr. 137/2000 privind
prevenirea și sancționarea tuturor formelor de discriminare,
republicată în Monitorul Oficial al României, Partea I, nr. 99 din
8 februarie 2007, cu modificările și completările ulterioare. Textul
de lege criticat are următorul cuprins:
ăArt. 3. — Dispozițiile prezentei ordonanțe se aplică tuturor
persoanelor fizice sau juridice, publice sau private, precum și
instituțiilor publice cu atribuții în ceea ce privește:
a) condițiile de încadrare în muncă, criteriile și condițiile de
recrutare, selectare și promovare, accesul la toate formele și
nivelurile de orientare, formare și perfecționare profesională;
b) protecția și securitatea socială;
c) serviciile publice sau alte servicii, accesul la bunuri și
facilități;
d) sistemul educațional;
e) asigurarea libertății de circulație;
f) asigurarea liniștii și ordinii publice;
g) alte domenii ale vieții sociale.”
Textele constituționale invocate în susținerea excepției sunt
cele ale art. 16 alin. (1) privind egalitatea în drepturi și ale art. 1
alin. (4) privind principiul separației și echilibrului puterilor.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Autorul excepției de neconstituționalitate ajunge la concluzia
neconstituționalității textului art. 3 din Ordonanța Guvernului
nr. 137/2000 prin prisma faptului că acesta nu a transpus în mod
exact o directivă, mai precis arată că legiuitorul român a omis
ăsă adauge o virgulă” în textul contestat. În lipsa acestei virgule,
se arată că textul este neconstituțional.
În primul rând, Curtea observă că instanța de contencios
constituțional nu are competența de a efectua un control de
conformitate între o directivă și actul normativ național prin care
aceasta este transpusă (a se vedea, în acest sens, Decizia
nr. 137 din 25 februarie 2010, publicată în Monitorul Oficial al

8

MONITORUL OFICIAL AL ROMÂNIEI, PARTEA I, Nr. 368/4.VI.2010

României, Partea I, nr. 182 din 22 martie 2010). Mai mult, o
eventuală neconformitate a actului național cu cel european nu
atrage, în mod implicit, și neconstituționalitatea actului național
de transpunere. Astfel, nimic nu împiedică legiuitorul național să
acorde sau să prevadă un grad mai mare de protecție în dreptul
național față de reglementarea incidentă a Uniunii Europene.
În al doilea rând, Curtea reține că întreaga critică a autorului
excepției vizează o anumită interpretare pe care instanțele
judecătorești o dau unui text de lege. Or, interpretarea și
aplicarea legii nu este o competență a Curții Constituționale,
acest aspect fiind apanajul exclusiv al instanțelor judecătorești.

În al treilea rând, Curtea constată că, de fapt, autorul
excepției, pentru a evita o anumită interpretare ce se dă de către
instanțele judecătorești textului legal criticat, dorește
introducerea unei virgule în cadrul acestuia, ceea ce
echivalează cu o modificare legislativă. Or, Curtea
Constituțională nu este competentă să modifice sau să
completeze un text de lege.
În fine, Curtea reține că invocarea textelor constituționale
este una formală, existând o diferență notabilă între conținutul
acestora și motivarea criticii de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 3 din Ordonanța Guvernului nr. 137/2000
privind prevenirea și sancționarea tuturor formelor de discriminare, excepție invocată de Gheorghe Alexa în Dosarul
nr. 6.443/118/2008 al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 648
din 11 mai 2010

referitoare la excepția de neconstituționalitate a dispozițiilor art. 3 alin. 1 teza întâi
din Decretul nr. 167/1958 privitor la prescripția extinctivă
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 din Decretul nr. 167/1958 privitor la
prescripția extinctivă, excepție invocată de Iosif Jager în Dosarul
nr. 432/302/2007 al Tribunalului București — Secția a IV-a civilă.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția de neconstituționalitate este neîntemeiată, invocând,
în acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din data de 23 ianuarie 2008, pronunțată în
Dosarul nr. 432/302/2007, Tribunalul București — Secția
a IV-a civilă a sesizat Curtea Constituțională cu excepția de
neconstituționalitate a dispozițiilor art. 3 din Decretul
nr. 167/1958 privitor la prescripția extinctivă, excepție
invocată de Iosif Jager într-o cauză având ca obiect pretenții.

MONITORUL OFICIAL AL ROMÂNIEI, PARTEA I, Nr. 368/4.VI.2010
În motivarea excepției de neconstituționalitate se susține,
în esență, că dispozițiile criticate, prevăzând un termen de
prescripție de 3 ani, nu reprezintă o îndeplinire întocmai și cu
bună-credință a obligației statului român de a ocroti și garanta
proprietatea privată. Astfel, în mod arbitrar, o persoană poate fi
lipsită de proprietatea sa asupra unor titluri de creanță în cazul
în care nu și-a exercitat dreptul de acțiune în termenul stabilit
prin textul criticat.
Tribunalul București — Secția a IV-a civilă apreciază că
normele criticate nu încalcă dispozițiile constituționale invocate
și, prin urmare, excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie întregul text al art. 3 din Decretul
nr. 167/1958 privitor la prescripția extinctivă. În realitate, din
analiza dosarului se constată că autorul excepției de
neconstituționalitate critică numai prevederile art. 3 alin. 1
teza întâi din Decretul nr. 167/1958, care au următorul cuprins:
ăTermenul prescripției este de 3 ani [...].”

9

Textele constituționale invocate în susținerea excepției sunt
cele ale art. 11 privind dreptul internațional și dreptul intern,
art. 20 referitor la tratatele internaționale privind drepturile
omului, art. 21 alin. (3) privind dreptul la un proces echitabil și ale
art. 44 privind dreptul de proprietate privată. Totodată, sunt
invocate, în mod generic, și prevederile Declarației Universale a
Drepturilor Omului și a Convenției pentru apărarea drepturilor
omului și a libertăților fundamentale.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată că, prin mai multe decizii, a constatat
constituționalitatea dispozițiilor legale criticate în raport cu critici
identice, formulate chiar de autorul prezentei excepții. Spre
exemplu, prin Decizia nr. 251 din 6 martie 2008, publicată în
Monitorul Oficial al României, nr. 303 din 17 aprilie 2008, sau
Decizia nr. 267 din 22 martie 2007, publicată în Monitorul Oficial
al României, Partea I, nr. 308 din 9 mai 2007, Curtea a statuat
că ăinstituția prescripției, în general, și termenele în raport cu
care își produce efectele aceasta nu pot fi considerate de natură
să îngrădească accesul liber la justiție”. În acest sens, Curtea a
arătat că, în jurisprudența Curții Europene a Drepturilor Omului
referitoare la dreptul de acces la justiție, și anume Cauza Z și
alții contra Regatului Unit al Marii Britanii (2001), s-a statuat că
art. 6 paragraful 1 din Convenția pentru apărarea drepturilor
omului și a libertăților fundamentale poate fi invocat de orice
persoană care consideră că a existat o ingerință ilegală în
privința exercițiului unuia dintre drepturile sale având caracter civil,
însă ădreptul de acces la tribunale nu este un drept absolut” și
ăacesta poate fi supus unor restricții legitime, cum ar fi termenele
legale de prescripție sau ordonanțele care impun depunerea
unei cauțiuni”. Așa fiind, Curtea a stabilit constituționalitatea
prevederilor art. 3 alin. 1 teza întâi din Decretul nr. 167/1958 prin
raportare la dispozițiile art. 21 alin (3) din Constituție.
Prin Decizia nr. 251 din 6 martie 2008, Curtea a apreciat că
nu sunt încălcate nici prevederile art. 44 din Constituție. De
asemenea, în temeiul acelorași rațiuni, nu pot fi reținute nici
criticile referitoare la pretinsa încălcare a prevederilor
documentelor internaționale invocate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 alin. 1 teza întâi din Decretul nr. 167/1958 privitor
la prescripția extinctivă, excepție invocată de Iosif Jager în Dosarul nr. 432/302/2007 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 368/4.VI.2010
CURTEA CONSTITUȚIONALĂ

D E C I Z I A Nr. 651
din 11 mai 2010

referitoare la excepția de neconstituționalitate a prevederilor art. 102 alin. (1) și (2) și ale art. 103
lit. f) din Ordonanța de urgență a Guvernului nr. 194/2002 privind regimul străinilor în România
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
prevederilor art. 102 alin. (1) și (2) și ale art. 103 lit. f) din Ordonanța
de urgență a Guvernului nr. 194/2002 privind regimul străinilor în
România, excepție ridicată de Cheng Xuewen în Dosarul
nr. 3.878/2/2009 al Curții de Apel București — Secția a VIII-a
contencios administrativ și fiscal.
La apelul nominal răspunde autorul excepției, însoțit de
domnul Ioan Budura, interpret autorizat de limba chineză. Se
constată lipsa părții Oficiul Român pentru Imigrări, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul autorului excepției. Acesta solicită, prin interpret,
admiterea excepției de neconstituționalitate, precizând că dacă
va fi returnat în China va fi separat de soția sa, care are drept de
ședere în România, ceea ce reprezintă o încălcare a dreptului la
viața de familie.
Reprezentantul Ministerului Public pune concluzii de
respingere a excepției ca neîntemeiată, arătând că textele de
lege criticate sunt suficient de clare și precise pentru ca
persoanele cărora li se adresează să își poată regla
comportamentul în funcție de prescripțiile acestora.
C U R T E A,

având în vedere actele și lucrările dosarului, constată
următoarele:
Prin Încheierea din 6 octombrie 2009, pronunțată în Dosarul
nr. 3.878/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 102 alin. (1) și (2) și ale art. 103 lit. f) din
Ordonanța de urgență a Guvernului nr. 194/2002 privind
regimul
străinilor
în
România.
Excepția
de
neconstituționalitate a fost ridicată de Cheng Xuewen într-o
cauză având ca obiect acordarea regimului tolerării șederii
acestuia pe teritoriul României.
În motivarea excepției de neconstituționalitate se susține,
în esență, că textele de lege criticate sunt lipsite de precizie și
claritate, întrucât nu menționează explicit motivul vieții de familie
ca motiv de acordare a regimului tolerării, noțiunile de ămotive
obiective” și de ăîmprejurări independente de voința străinului,

imprevizibile și de neînlăturat” fiind prea vagi și imprecise. Arată
că jurisprudența Curții Europene a Drepturilor Omului a
consacrat principiul potrivit căruia drepturile omului trebuie
prevăzute de o lege care să fie suficient de precisă și accesibilă,
ăastfel încât cetățeanul să poată avea o indicare precisă asupra
normelor aplicabile într-o anumită situație” (Cauza Silver contra
Regatului Unit, 1983). Arată că legea trebuie să indice cu
suficientă claritate limitele și modalitățile de exercitare a marjei
de apreciere acordate autorităților.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă, în temeiul art. 2 alin. (3) din Legea nr. 47/1992,
întrucât autorul acesteia solicită modificarea soluției legislative
consacrate de textul de lege criticat, în sensul reglementării mai
precise și mai clare a unor termeni sau sintagme.
Președinții celor două Camere ale Parlamentului și
Avocatul Poporului nu au comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
părții prezente, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 102 alin. (1) și (2) și ale art. 103 lit. f) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 421 din 5 iunie 2008, care au următorul
conținut:
— Art. 102 alin. (1) și (2): ă(1) Tolerarea rămânerii pe teritoriul
României, denumită în continuare tolerare, reprezintă
permisiunea de a rămâne pe teritoriul țării acordată de Oficiul
Român pentru Imigrări străinilor care nu au dreptul de ședere
și, din motive obiective, nu părăsesc teritoriul României.
(2) Prin motive obiective, în sensul prezentei ordonanțe de
urgență, se înțelege acele împrejurări independente de voința
străinului, imprevizibile și care nu pot fi înlăturate, datorită cărora
străinul nu poate părăsi teritoriul României.”;

MONITORUL OFICIAL AL ROMÂNIEI, PARTEA I, Nr. 368/4.VI.2010
— Art. 103 lit. f): ăStrăinii prevăzuți la art. 102 alin. (1) pot fi
tolerați în următoarele situații: (...)
f) atunci când Oficiul Român pentru Imigrări constată că
aceștia se află în imposibilitatea de a părăsi temporar România
din alte motive obiective.”
În opinia autorului excepției de neconstituționalitate, textele
de lege criticate contravin dispozițiilor art. 26 alin. (1) din
Constituție și celor ale art. 8 din Convenția pentru apărarea
drepturilor omului și a libertăților fundamentale, care garantează
dreptul la viață familială și privată.
Examinând excepția de neconstituționalitate, Curtea observă
că s-a mai pronunțat asupra textelor de lege criticate, prin
raportare la aceleași dispoziții constituționale și convenționale

11

și din perspectiva unor critici identice. Astfel, prin Decizia nr. 75
din 21 ianuarie 2010, publicată în Monitorul Oficial al României,
Partea I, nr. 122 din 23 februarie 2010, și prin Decizia nr. 112
din 9 februarie 2010, publicată în Monitorul Oficial al României,
Partea I, nr. 149 din 8 martie 2010, Curtea a respins ca
neîntemeiată excepția de neconstituționalitate a prevederilor de
lege ce formează prezentul dosar, pentru motivele acolo arătate.
Întrucât nu au intervenit elemente noi, care să justifice
reconsiderarea acestei jurisprudențe, soluția și argumentele
care au condus la pronunțarea acesteia își mențin valabilitatea
și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 102 alin. (1) și (2) și ale art. 103 lit. f) din Ordonanța de
urgență a Guvernului nr. 194/2002 privind regimul străinilor în România, excepție ridicată de Cheng Xuewen în Dosarul
nr. 3.878/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 654
din 11 mai 2010

referitoare la excepția de neconstituționalitate a dispozițiilor art. 26 alin. (1) și alin. (2) pct. 2
din Legea nr. 122/2006 privind azilul în România
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Liu

Aiyan în Dosarul nr. 10.315/4/2008 al Judecătoriei Sectorului 4
București și care formează obiectul Dosarului nr. 8.212D/2009
al Curții Constituționale.
La apelul nominal răspunde autorul excepției, personal, lipsă
fiind partea Oficiul Român pentru Imigrări, față de care
procedura de citare este legal îndeplinită. Se prezintă interpretul
autorizat de limba chineză, domnul Ioan Budura.
Președintele Curții dispune a se face apelul și în dosarele
nr. 8.213D/2009, nr. 8.214D/2009 și nr. 8.215D/2009, având ca
obiect aceeași excepție de neconstituționalitate, ridicată de
Zheng Xiaofang, Zeng Lingming și Ji Changnian în dosarele
nr. 10.140/4/2008, nr. 2.020/4/2008 și nr. 10.184/4/2008 ale
Judecătoriei Sectorului 4 București.

12

MONITORUL OFICIAL AL ROMÂNIEI, PARTEA I, Nr. 368/4.VI.2010

La apelul nominal răspunde, personal, Ji Changnian, în
calitate de autor al excepției ce constituie obiectul Dosarului
nr. 8.215D/2009, lipsind celelalte părți, față de care procedura de
citare este legal îndeplinită.
Președintele Curții, din oficiu, văzând identitatea de obiect a
acestor cauze, pune în discuție problema conexării lor.
Autorii prezenți ai excepției, prin intermediul translatorului, și
reprezentantul Ministerului Public sunt de acord cu propunerea
de conexare a cauzelor strigate.
Președintele Curții, în temeiul art. 14 și al art. 53 alin. (5) din
Legea nr. 47/1992, dispune conexarea dosarelor
nr. 8.215D/2009, nr. 8.214D/2009 și nr. 8.213D/2009 la Dosarul
nr. 8.212D/2009, care a fost primul înregistrat.
Cauza fiind în stare de judecată, președintele Curții acordă
cuvântul părților prezente, care, prin intermediul translatorului,
susțin că legea criticată nu îi protejează îndeajuns, deoarece
retragerea dreptului de ședere în mod arbitrar le afectează
investițiile făcute în România și buna desfășurare a activităților
economice.
Reprezentantul Ministerului Public pune concluzii de
respingere a excepției, având în vedere că, în același sens, s-a
pronunțat constant Curtea Constituțională în jurisprudența sa în
materie.
C U R T E A,

având în vedere actele și lucrările dosarelor, reține următoarele:
Prin încheierile din 6 noiembrie 2009, pronunțate în dosarele
nr. 10.315/4/2008, nr. 10.140/4/2008, nr. 2.020/4/2008 și
nr. 10.184/4/2008, Judecătoria Sectorului 4 București a
sesizat Curtea Constituțională cu excepția de
neconstituționalitate a dispozițiilor art. 26 alin. (1) și alin. (2)
pct. 2 din Legea nr. 122/2006 privind azilul în România.
Excepția a fost ridicată de Liu Aiyan, Zheng Xiaofang, Zeng
Lingming și Ji Changnian în cauze având ca obiect soluționarea
unor plângeri formulate împotriva unor hotărâri de respingere a
cererilor de acordare a statutului de refugiat sau, în subsidiar, a
unei forme de protecție subsidiară.
În motivarea excepției de neconstituționalitate, având un
conținut asemănător, se susține că dispozițiile legale criticate
sunt neconstituționale datorită lipsei de precizie și claritate cu
privire la motivele referitoare la protejarea vieții de familie sau la
riscul de tortură pentru care se poate acorda protecția
subsidiară. Autorii excepției mai arată că sunt încălcate dreptul
la viața de familie, dreptul la protecție împotriva riscului de
tortură, pedepse sau tratamente inumane ori degradante,
precum și principiul proporționalității.
Judecătoria Sectorului 4 București apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.

C U R T E A,

examinând încheierile de sesizare, rapoartele întocmite de
judecătorul-raportor, susținerile autorilor prezenți ai excepției,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, modificată
și completată prin Ordonanța de urgență a Guvernului
nr. 55/2007 privind înființarea Oficiului Român pentru Imigrări
prin reorganizarea Autorității pentru străini și a Oficiului Național
pentru Refugiați, precum și modificarea și completarea unor acte
normative, publicată în Monitorul Oficial al României, Partea I,
nr. 424 din 26 iunie 2007. Textul de lege criticat are următoarea
redactare:
— Art. 26. — Protecția subsidiară: ă(1) Protecția subsidiară
se poate acorda cetățeanului străin sau apatridului care nu
îndeplinește condițiile pentru recunoașterea statutului de
refugiat și cu privire la care există motive temeinice să se creadă
că, în cazul returnării în țara de origine, respectiv în țara în care
își avea reședința obișnuită, va fi expus unui risc serios, în
sensul prevederilor alin. (2), și care nu poate sau, datorită
acestui risc, nu dorește protecția acelei țări.
(2) Prin risc serios, în sensul alin. (1), se înțelege: (...)
2. tortură, tratamente sau pedepse inumane ori degradante;(...)”.
În opinia autorilor excepției, prevederile legale contravin
dispozițiilor art. 22 alin. (2) din Constituție, care interzic tortura
și pedepsele sau tratamentele inumane ori degradante,
raportate la dispozițiile art. 3 — Interzicerea torturii și ale art. 8 —
Dreptul la respectarea vieții private și de familie din Convenția
pentru apărarea drepturilor omului și a libertăților fundamentale.
Analizând excepția, Curtea Constituțională constată că
dispozițiile art. 26 alin. (1) și alin. (2) pct. 2 din Legea
nr. 122/2006 privind azilul în România au mai fost supuse
controlului de constituționalitate în numeroase rânduri, prin
raportare la aceleași norme constituționale și convenționale
invocate și în prezenta cauză și față de critici similare. Curtea a
pronunțat, de pildă, Decizia nr. 648 din 5 octombrie 2006,
publicată în Monitorul Oficial al României, Partea I, nr. 971 din
5 decembrie 2006, Decizia nr. 524 din 31 mai 2007, publicată în
Monitorul Oficial al României, Partea I, nr. 423 din 25 iunie 2007,
sau Decizia nr. 251 din 24 februarie 2009, publicată în Monitorul
Oficial al României, Partea I, nr. 318 din 13 mai 2009, prin care,
pentru argumentele acolo reținute, a statuat în sensul respingerii
excepției de neconstituționalitate.
Întrucât nu au intervenit elemente noi, care să justifice
reconsiderarea acestei jurisprudențe, soluția și considerentele
deciziilor amintite își păstrează valabilitatea și în prezenta
cauză.

MONITORUL OFICIAL AL ROMÂNIEI, PARTEA I, Nr. 368/4.VI.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (1) și alin. (2) pct. 2 din Legea nr. 122/2006 privind
azilul în România, excepție ridicată de Liu Aiyan, Zheng Xiaofang, Zeng Lingming și Ji Changnian în dosarele nr. 10.315/4/2008,
nr. 10.140/4/2008, nr. 2.020/4/2008 și nr. 10.184/4/2008 ale Judecătoriei Sectorului 4 București.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 663
din 11 mai 2010

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. în
dosarele
nr.
17.096/299/2009,
nr.
6.631/299/2009,
nr. 16.939/299/2009, nr. 4.881/299/2009, nr. 17.699/299/2009,
nr. 17.694/299/2009, nr. 6.816/299/2009, nr. 5.856/299/2009,
nr. 17.691/299/2009, nr. 5.822/299/2009, nr. 9.238/299/2009,
nr. 18.417/299/2009, nr. 6.610/299/2009, nr. 6.578/299/2009,
nr. 7.229/299/2009, nr. 19.164/299/2009, nr. 5.057/299/2009,
nr. 18.662/299/2009, nr. 8.582/299/2009, nr. 8.324/299/2009,
nr. 7.392/299/2009, nr. 8.446/299/2009, nr. 7.251/299/2009,
nr. 16.542/299/2009, nr. 11.267/299/2009, nr. 11.277/299/2009,
nr. 16.541/299/2009, nr. 9.044/299/2009 și nr. 8.598/299/2009
ale Judecătoriei Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în aceste dosare, pune în discuție,
din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 120D/2010,
nr. 108—111D/2010, nr. 106D/2010, nr. 102D/2010,

nr. 100D/2010, nr. 91—98D/2010, nr. 87—89D/2010 și nr. 76—
84D/2010 la Dosarul nr. 75D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 17 august 2009, pronunțate în dosarele
nr. 7.229/299/2009, nr. 8.324/299/2009 și nr. 7.251/299/2009,
prin încheierile din 24 august 2009, pronunțate în dosarele
nr. 5.856/299/2009, nr. 5.822/299/2009, nr. 9.238/299/2009 și
nr. 7.392/299/2009, prin încheierile din 16 octombrie 2009,
pronunțate în dosarele nr. 6.631/299/2009, nr. 4.881/299/2009,
nr. 6.816/299/2009, nr. 6.610/299/2009, nr. 6.578/299/2009 și
nr. 5.057/299/2009, prin încheierile din 27 octombrie 2009,
pronunțate în dosarele nr. 11.267/299/2009, nr. 11.277/299/2009
și nr. 16.541/299/2009, prin încheierile din 9 noiembrie 2009,
pronunțate
în
dosarele
nr.
17.699/299/2009,
nr. 17.694/299/2009, nr. 17.691/299/2009, nr. 18.417/299/2009,
nr. 19.164/299/2009 și nr. 18.662/299/2009, prin Încheierea din
12 noiembrie 2009, pronunțată în Dosarul nr. 9.044/299/2009,
prin Încheierea din 20 noiembrie 2009, pronunțată în Dosarul
nr. 16.542/299/2009, și prin încheierile din 10 decembrie 2009,
pronunțate
în
dosarele
nr.
17.096/299/2009,
nr. 16.939/299/2009, nr. 8.582/299/2009, nr. 8.446/299/2009 și
nr. 8.598/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 403 alin. (1) din
Codul de procedură civilă, excepție ridicată de Societatea
Comercială ăPetrom” — S.A.

14

MONITORUL OFICIAL AL ROMÂNIEI, PARTEA I, Nr. 368/4.VI.2010

În motivarea excepției de neconstituționalitate autorul
acesteia susține că dispozițiile criticate, în lipsa reglementării
suspendării de drept a executării silite contestate, precum și prin
stabilirea unei obligații ce constă în plata unei cauțiuni, ca o
condiție prealabilă pentru suspendarea executării, încalcă
accesul liber la justiție al părții interesate.
De asemenea, posibilitatea ca instanța de judecată să
respingă cererea de suspendare are semnificația unei
restrângeri a exercițiului dreptului de acces liber la justiție, fără
a exista vreuna dintre condițiile prevăzute de art. 53 din Legea
fundamentală.
Judecătoria Sectorului 1 București arată că excepția de
neconstituționalitate este neîntemeiată, deoarece suspendarea
executării silite este o măsură vremelnică și excepțională, care
poate fi justificată doar prin existența unei prejudicieri iminente
a debitorului prin executarea silită începută împotriva sa și care
ar fi greu sau imposibil de reparat în viitor. Întrucât plata cauțiunii
nu constituie o condiție de admisibilitate a contestației la
executare, ci este prevăzută exclusiv pentru a putea solicita
suspendarea executării silite, instituirea acestei obligații nu
poate fi calificată ca o modalitate de restrângere a accesului
liber la justiție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul arată că excepția de neconstituționalitate este
neîntemeiată. În acest sens, face referire la jurisprudența în
materie a Curții Constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitatea îl constituie
dispozițiile art. 403 alin. 1 din Codul de procedură civilă, cu
următorul conținut: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 privind accesul liber la justiție și ale art. 53 privind
restrângerea exercițiului unor drepturi sau al unor libertăți,
precum și dispozițiilor art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil.
Examinând excepția de neconstituționalitate, Curtea
constată prin Decizia nr. 540 din 7 iunie 2007, publicată în
Monitorul Oficial al României, Partea I, nr. 558 din 15 august
2007, a statuat că, întrucât plata cauțiunii nu constituie o condiție
de admisibilitate a contestației la executare, ci exclusiv pentru a
putea solicita suspendarea provizorie a executării silite,
instituirea acestei obligații nu poate fi calificată ca o modalitate
de a împiedica accesul liber la justiție. De asemenea, prin
Decizia nr. 365 din 17 aprilie 2007, publicată în Monitorul Oficial
al României, Partea I, nr. 346 din 22 mai 2007, Curtea a statuat
că textul de lege criticat nu contravine prevederilor art. 21 din
Constituție. Sub acest aspect, procedura contestației la
executare asigură garanții suficiente de ocrotire a accesului liber
la justiție tuturor părților implicate în proces, prin însuși faptul că
le oferă posibilitatea de a contesta executarea și de a solicita
suspendarea acesteia.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, ca și considerentele pe
care aceasta se întemeiază își mențin valabilitatea și în cauza
de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție ridicată
de Societatea Comercială ăPetrom” — S.A. în dosarele nr. 17.096/299/2009, nr. 6.631/299/2009, nr. 16.939/299/2009,
nr. 4.881/299/2009, nr. 17.699/299/2009, nr. 17.694/299/2009, nr. 6.816/299/2009, nr. 5.856/299/2009, nr. 17.691/299/2009,
nr. 5.822/299/2009, nr. 9.238/299/2009, nr. 18.417/299/2009, nr. 6.610/299/2009, nr. 6.578/299/2009, nr. 7.229/299/2009,
nr. 19.164/299/2009, nr. 5.057/299/2009, nr. 18.662/299/2009, nr. 8.582/299/2009, nr. 8.324/299/2009, nr. 7.392/299/2009,
nr. 8.446/299/2009, nr. 7.251/299/2009, nr. 16.542/299/2009, nr. 11.267/299/2009, nr. 11.277/299/2009, nr. 16.541/299/2009,
nr. 9.044/299/2009 și nr. 8.598/299/2009 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 368/4.VI.2010

15

CURTEA CONSTITUȚIONALĂ

D E C I Z I A Nr. 664
din 11 mai 2010

referitoare la excepția de neconstituționalitate a dispozițiilor art. 453 alin. 1
din Codul de procedură civilă
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 453 alin. 1 din Codul de procedură civilă,
excepție ridicată de Cosmin Dumitrescu, Aurel Pușcu, Valentina
Nicolae, Vasile Dragomirescu, Constantin Preotu, Daniel
Giurica, Ion Licurici, Gheorghe Stoi, Daniel Ion Radu și Aurora
Luminița Bloanta în dosarele nr. 6.565/299/2009,
nr. 5.656/299/2009, nr. 7.202/299/2009, nr. 5.673/299/2009,
nr. 6.567/299/2009 și nr. 2.269/299/2009 ale Judecătoriei
Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 85D/2010,
nr. 86D/2010, nr. 90D/2010, nr. 99D/2010, nr. 101D/2010 și
nr. 107D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 107D/2010,
nr. 101D/2010, nr. 99D/2010, nr. 90D/2010 și nr. 86D/2010 la
Dosarul nr. 85D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 17 august 2009 pronunțate în dosarele
nr. 6.565/299/2009 și nr. 7.202/299/2009, încheierile din
24 august 2009, pronunțate în dosarele nr. 5.656/299/2009 și
nr. 5.673/299/2009, Încheierea din 4 decembrie 2009,
pronunțată în Dosarul nr. 6.567/299/2009, și Încheierea din
9 octombrie 2009, pronunțată în Dosarul nr. 2.269/299/2009,
Judecătoria Sectorului 1 București a sesizat Curtea
Constituțională cu excepția de neconstituționalitate a
dispozițiilor art. 453 alin. 1 din Codul de procedură civilă,
excepție ridicată de Cosmin Dumitrescu, Aurel Pușcu, Valentina
Nicolae, Vasile Dragomirescu, Constantin Preotu, Daniel
Giurica, Ion Licurici, Gheorghe Stoi, Daniel Ion Radu și Aurora
Luminița Bloanta.
În motivarea excepției de neconstituționalitate autorii
acesteia susțin că, prin înființarea popririi de către executorul
judecătoresc de la domiciliul sau sediul debitorului ori al terțului

poprit, se aduce atingere prevederilor art. 16 alin. (1) și (2) și
art. 21 alin. (1), (2) și (3) din Legea fundamentală. De
asemenea, autorii excepției invocă și prevederile art. 6 din
Convenția pentru apărarea drepturilor omului și a libertăților
fundamentale.
Judecătoria Sectorului 1 București consideră că excepția
de neconstituționalitate este întemeiată, încălcându-se dreptul la
un proces echitabil.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate ridicate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 453 alin. 1 din Codul de procedură civilă, cu
următorul conținut: ăPoprirea se înființează la cererea
creditorului, de executorul judecătoresc de la domiciliul sau
sediul debitorului ori de la domiciliul sau sediul terțului poprit.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 privind egalitatea în drepturi și art. 21 privind accesul
liber la justiție, precum și art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată prin Decizia nr. 123 din 9 februarie 2010, publicată în
Monitorul Oficial al României, Partea I, nr. 145 din 5 martie 2010,
răspunzând unei critici asemănătoare, a statuat că textul de lege
criticat stabilește competența materială și teritorială pentru
soluționarea cererii creditorului de înființare a popririi și a fost
adoptat de legiuitor în cadrul atribuțiilor sale, astfel cum sunt
determinate prin dispozițiile art. 126 alin. (2) și ale art. 129 din
Constituție. Este de competența legiuitorului stabilirea procedurii
de executare silită, astfel încât acesta poate reglementa atât
reguli generale, cât și excepții de la acestea, în funcție de
specificul fiecărui caz în parte. În cazul de față, legiuitorul are
deplină legitimitate constituțională în a reglementa competența
executorului judecătoresc de la domiciliul sau sediul debitorului
ori de la domiciliul sau sediul terțului poprit de a înființa poprirea
la cererea creditorului.
Curtea a reținut că legea atribuie competența materială de a
dispune înființarea popririi executorului judecătoresc, creditorul
având a alege între două birouri execuționale deopotrivă
competente, cel de la domiciliul sau sediul debitorului, respectiv
cel de la domiciliul sau sediul terțului poprit. S-a mai arătat că

16

MONITORUL OFICIAL AL ROMÂNIEI, PARTEA I, Nr. 368/4.VI.2010

interesul creditorilor vizează o executare rapidă, caz în care este
justificată opțiunea legiuitorului pentru desemnarea executorilor
judecătorești de la sediul debitorului sau al terțului poprit.
Cu același prilej, Curtea a stabilit că textul de lege criticat nu
încalcă prevederile art. 16 din Constituție, privind egalitatea în
drepturi a cetățenilor, întrucât reglementarea este aplicabilă
tuturor persoanelor aflate în situația prevăzută de ipoteza
normei, fără nicio distincție sau în considerarea altor criterii, și
anume interesul creditorilor deținători ai unui titlu executoriu,
care solicită executorului judecătoresc înființarea popririi, pentru
o executare rapidă.

În fine, s-a mai reținut că o situație particulară, cum este
aceea a competenței de judecată și executare în materie de
conflicte de muncă, nu poate conduce la concluzia că normacadru, cu aplicare generală, este neconstituțională. O eventuală
derogare de la aceasta se poate face numai printr-o modificare
legislativă, aspect care, potrivit art. 2 alin. (3) din Legea
nr. 47/1992, nu este de competența Curții Constituționale.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, ca și considerentele pe
care aceasta se întemeiază își mențin valabilitatea și în cauza
de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 453 alin. 1 din Codul de procedură civilă, excepție ridicată
de Cosmin Dumitrescu, Aurel Pușcu, Valentina Nicolae, Vasile Dragomirescu, Constantin Preotu, Daniel Giurica, Ion Licurici,
Gheorghe Stoi, Daniel Ion Radu și Aurora Luminița Bloanta în dosarele nr. 6.565/299/2009, nr. 5.656/299/2009, nr. 7.202/299/2009,
nr. 5.673/299/2009, nr. 6.567/299/2009 și nr. 2.269/299/2009 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Daniela Ramona Marițiu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 368/4.VI.2010 conține 16 pagini.

Prețul: 3,20 lei

&JUYDGY|443549]
ISSN 1453—4495

