PARTEA I

Anul 178 (XXII) — Nr. 441

Miercuri, 30 iunie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

118.
603.

119.
604.

— Lege privind unele măsuri necesare în vederea
restabilirii echilibrului bugetar ....................................

2–4

— Decret pentru promulgarea Legii privind unele
măsuri necesare în vederea restabilirii echilibrului
bugetar ......................................................................

4

— Lege privind stabilirea unor măsuri în domeniul
pensiilor ......................................................................

5–6

— Decret pentru promulgarea Legii privind stabilirea
unor măsuri în domeniul pensiilor ..............................

6

ACTE ALE SENATULUI
1.

— Rezoluție privind situația din Georgia ....................

554.

— Hotărâre privind trecerea din domeniul public în
domeniul privat al statului a unor construcții aflate în
administrarea Ministerului Apărării Naționale, în vederea
scoaterii din funcțiune și demolării acestora ..............

7

HOTĂRÂRI ALE GUVERNULUI ROMÂNIEI

8

2

MONITORUL OFICIAL AL ROMÂNIEI, PARTEA I, Nr. 441/30.VI.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind unele măsuri necesare în vederea restabilirii echilibrului bugetar
Parlamentul României adoptă prezenta lege.
Art. 1. — (1) Cuantumul brut al salariilor/soldelor/
indemnizațiilor lunare de încadrare, inclusiv sporuri, indemnizații
și alte drepturi salariale, precum și alte drepturi în lei sau în
valută, stabilite în conformitate cu prevederile Legii-cadru
nr. 330/2009 privind salarizarea unitară a personalului plătit din
fonduri publice și ale Ordonanței de urgență a Guvernului
nr. 1/2010 privind unele măsuri de reîncadrare în funcții a unor
categorii de personal din sectorul bugetar și stabilirea salariilor
acestora, precum și alte măsuri în domeniul bugetar, se
diminuează cu 25%.
(2) În situația în care din aplicarea prevederilor alin. (1) rezultă
o valoare mai mică decât valoarea salariului de bază minim brut
pe țară garantat în plată, suma care se acordă este de 600 lei.
Art. 2. — (1) Se reduc cu 25% următoarele drepturi de natură
salarială de care beneficiază personalul din cadrul autorităților și
instituțiilor publice, indiferent de modul de finanțare al acestora:
a) cuantumul drepturilor reprezentând salarizarea în valută și
alte drepturi în valută și în lei ale personalului trimis în misiune
permanentă în străinătate și, respectiv, ale personalului român
trimis în străinătate pentru îndeplinirea unor misiuni cu caracter
temporar, prevăzute în anexa nr. V/3 la Legea-cadru
nr. 330/2009 și în Hotărârea Guvernului nr. 837/1995 cu privire
la criteriile de salarizare în valută și celelalte drepturi în valută și
în lei ale personalului trimis în misiune permanentă în
străinătate, republicată, cu modificările și completările ulterioare,
respectiv în Hotărârea Guvernului nr. 518/1995 privind unele
drepturi și obligații ale personalului român trimis în străinătate
pentru îndeplinirea unor misiuni cu caracter temporar, cu
modificările și completările ulterioare;
b) drepturile prevăzute la art. 104 alin. (3) și art. 107 alin. (4)
din Legea nr. 128/1997 privind Statutul personalului didactic, cu
modificările și completările ulterioare;
c) cuantumul drepturilor specifice pentru activitățile
desfășurate în instituțiile de apărare, ordine publică și siguranță
națională, prevăzute la pct. 3 alin. (1) și (2), pct. 4 alin. (1), pct. 6,
8, 10, 11 și 12 din anexa nr. IV/2 la Legea-cadru nr. 330/2009;
d) cuantumul compensației bănești, respectiv al alocației
valorice pentru drepturile de hrană și, respectiv, valoarea
financiară anuală a normelor de echipare, precum și valoarea
financiară a drepturilor de echipament;
e) compensația lunară pentru chirie.
(2) Valoarea drepturilor/cheltuielilor cu asistența medicală,
medicamente și proteze aferente personalului propriu, pentru
care legislația în vigoare la data publicării prezentei legi prevede
decontarea integral de la bugetul de stat, bugetele de asigurări
sociale, bugetele locale sau, după caz, bugetele fondurilor
speciale, se reduce cu 25%.

(3) Prevederile alin. (1) nu se aplică în cazul alocațiilor de
hrană acordate personalului încadrat în instituțiile publice de
apărare, ordine publică și siguranță națională pe perioada
participării la misiunile prevăzute la art. 2 lit. a)—d) din Legea
nr. 42/2004 privind participarea forțelor armate la misiuni în afara
teritoriului statului român, cu modificările ulterioare.
(4) Suma forfetară prevăzută la art. 38 alin. (1) din Legea
nr. 96/2006 privind Statutul deputaților și al senatorilor,
republicată, destinată plății drepturilor bănești ale persoanelor
angajate la birourile parlamentare ale deputaților și senatorilor,
se diminuează cu 25%.
Art. 3. — (1) Prevederile art. 1 și 2 se aplică și personalului
din cadrul Băncii Naționale a României, Comisiei Naționale a
Valorilor Mobiliare, Comisiei de Supraveghere a Sistemului de
Pensii Private și Comisiei de Supraveghere a Asigurărilor.
(2) Sumele rezultate prin reducerea drepturilor salariale
pentru personalul prevăzut la alin. (1), precum și pentru
personalul din autoritățile și instituțiile publice finanțate integral
din venituri proprii se virează integral la bugetul de stat, potrivit
mecanismului stabilit prin norme metodologice aprobate prin
ordin al ministrului finanțelor publice, în termen de 15 zile de la
data intrării în vigoare a prezentei legi.
Art. 4. — Prevederile art. 1—3 se aplică începând cu data
intrării în vigoare a prezentei legi.
Art. 5. — De la data intrării în vigoare a prezentei legi,
cuantumul indemnizației de șomaj stabilit în condițiile prevăzute
de Legea nr. 76/2002 privind sistemul asigurărilor pentru șomaj
și stimularea ocupării forței de muncă, cu modificările și
completările ulterioare, și aflat în plată la data intrării în vigoare
a prezentei legi sau care se stabilește ori se repune în plată
după suspendare, potrivit prevederilor legale, ulterior datei
intrării în vigoare a prezentei legi, precum și drepturile bănești
care se acordă lunar din bugetul asigurărilor pentru șomaj în
funcție de cuantumul indemnizației de șomaj stabilite potrivit legii
se diminuează cu 15%.
Art. 6. — (1) Drepturile bănești prevăzute la art. 72, 731, 74
și 75 din Legea nr. 76/2002, cu modificările și completările
ulterioare, care se stabilesc ulterior datei intrării în vigoare a
prezentei legi, se diminuează cu 15%.
(2) Convențiile încheiate în vederea acordării subvenției
prevăzute la art. 78 din Legea nr. 76/2002, cu modificările și
completările ulterioare, și aflate în derulare la data intrării în
vigoare a prezentei legi își produc efectele juridice până la
expirarea termenului pentru care au fost încheiate.
Art. 7. — (1) De la data intrării în vigoare a prezentei legi, în
cuprinsul actelor normative în vigoare, sintagma ăpensie socială

MONITORUL OFICIAL AL ROMÂNIEI, PARTEA I, Nr. 441/30.VI.2010
minimă garantată” se înlocuiește cu sintagma ăindemnizație
socială pentru pensionari”.
(2) De la data intrării în vigoare a prezentei legi, nivelul
indemnizației sociale pentru pensionari, acordată potrivit
Ordonanței de urgență a Guvernului nr. 6/2009 privind instituirea
pensiei sociale minime garantate, aprobată prin Legea
nr. 196/2009, nu va fi mai mică de 350 lei.
(3) De la data intrării în vigoare a prezentei legi, nivelul
indemnizației sociale pentru pensionari prevăzute la alin. (2) se
stabilește anual, prin legile bugetare, și poate fi modificat, în
raport cu evoluția indicatorilor macroeconomici și cu resursele
financiare.
Art. 8. — Începând cu data intrării în vigoare a prezentei legi,
Casa Națională de Pensii și Alte Drepturi de Asigurări Sociale nu
mai contractează bilete de odihnă în anul 2010.
Art. 9. — Începând cu data intrării în vigoare a prezentei legi
nu se mai acordă ajutoare sau, după caz, indemnizații la ieșirea
la pensie, retragere ori la trecerea în rezervă.
Art. 10. — (1) Începând cu data intrării în vigoare a prezentei
legi, în sistemul public de pensii, precum și în sistemele de
pensii neintegrate acestuia, dispozițiile legale privind înscrierea
la pensie anticipată și pensie anticipată parțială nu se mai aplică.
(2) Cererile de înscriere la pensie anticipată și pensie
anticipată parțială, depuse în condițiile legii, până la data intrării
în vigoare a prezentei legi, se vor soluționa cu respectarea
dispozițiilor legale în vigoare la data depunerii.
Art. 11. — De la data intrării în vigoare a prezentei legi,
cuantumul drepturilor bănești, acordate sau suportate din
bugetul asigurărilor pentru șomaj ori din bugetul de stat, după
caz, pentru persoanele disponibilizate prin concedieri colective,
efectuate în condițiile prevăzute de actele normative enumerate
la art. 15 alin. (1) lit. b)—f), cu excepția indemnizației de șomaj
diminuate potrivit art. 5, aflate în plată la data intrării în vigoare
a prezentei legi sau care se repun în plată după suspendare,
potrivit prevederilor legale, ulterior aceleiași date, se diminuează
cu 15%.
Art. 12. — Cuantumul indemnizațiilor acordate în temeiul
art. 1 din Ordonanța de urgență a Guvernului nr. 148/2005
privind susținerea familiei în vederea creșterii copilului, aprobată
cu modificări și completări prin Legea nr. 7/2007, cu modificările
și completările ulterioare, precum și cele care se află în plată la
data intrării în vigoare a prezentei legi se diminuează cu 15%.
Dacă din calcul rezultă un cuantum mai mic de 600 lei, se
acordă 600 lei.
Art. 13. — De la data intrării în vigoare a prezentei legi se
reduc cu 25% următoarele categorii de drepturi:
a) cuantumul sprijinului statului pentru salarizarea
personalului clerical și neclerical;
b) indemnizația lunară, prevăzută la art. 12 alin. (1) din Legea
nr. 45/2009 privind organizarea și funcționarea Academiei de
Științe Agricole și Silvice ăGheorghe Ionescu-Șișești” și a
sistemului de cercetare-dezvoltare din domeniile agriculturii,
silviculturii și industriei alimentare, cu modificările ulterioare;
c) cuantumul indemnizațiilor acordate membrilor Academiei
Române, membrilor Academiei Oamenilor de Știință din
România, membrilor Academiei de Științe Medicale din România
și membrilor Academiei de Științe Tehnice din România.

3

Art. 14. — De la data intrării în vigoare a prezentei legi se
reduc cu 15% următoarele drepturi:
a) cuantumul sprijinului material acordat urmașilor membrilor
Academiei Române și urmașilor membrilor Academiei
Oamenilor de Știință din România;
b) ajutorul lunar pentru soțul supraviețuitor, acordat în temeiul
Legii nr. 578/2004 privind acordarea unui ajutor lunar pentru
soțul supraviețuitor, cu modificările ulterioare;
c) indemnizația prevăzută de Legea nr. 118/2002 pentru
instituirea indemnizației de merit, cu modificările și completările
ulterioare;
d) indemnizațiile prevăzute de Legea recunoștinței față de
eroii-martiri și luptătorii care au contribuit la victoria Revoluției
române din decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie 1987
nr. 341/2004, cu modificările și completările ulterioare.
Art. 15. — (1) De la data intrării în vigoare a prezentei legi,
se abrogă:
a) art. 78 și 79 din Legea nr. 76/2002 privind sistemul
asigurărilor pentru șomaj și stimularea ocupării forței de muncă,
publicată în Monitorul Oficial al României, Partea I, nr. 103 din
6 februarie 2002, cu modificările și completările ulterioare;
b) art. 12 și 13 din Ordonanța Guvernului nr. 7/1998 privind
unele măsuri de protecție socială a personalului militar și civil,
care se vor aplica în perioada restructurării marilor unități,
unităților și formațiunilor din compunerea Ministerului Apărării
Naționale, publicată în Monitorul Oficial al României, Partea I,
nr. 34 din 29 ianuarie 1998, aprobată cu modificări prin Legea
nr. 37/2001, cu modificările ulterioare;
c) art. 12 lit. a), b) și d), art. 121 și 122 din Ordonanța de
urgență a Guvernului nr. 95/2002 privind industria de apărare,
publicată în Monitorul Oficial al României, Partea I, nr. 463 din
28 iunie 2002, aprobată cu modificări și completări prin Legea
nr. 44/2003, cu modificările și completările ulterioare;
d) art. 2 alin. (1) și (2) din Legea nr. 174/2006 privind unele
măsuri de protecție socială a personalului disponibilizat din
cadrul Regiei Naționale a Pădurilor — Romsilva, prin concedieri
colective, ca urmare a restituirii pădurilor către foștii proprietari,
publicată în Monitorul Oficial al României, Partea I, nr. 438 din
2 mai 2006, cu modificările ulterioare;
e) art. 7 lit. a) și c) și art. 8 din Ordonanța de urgență a
Guvernului nr. 116/2006 privind protecția socială acordată
persoanelor disponibilizate prin concedieri colective efectuate
ca urmare a restructurării și reorganizării unor societăți
naționale, regii autonome, companii naționale și societăți
comerciale cu capital majoritar de stat, precum și a societăților
comerciale și regiilor autonome subordonate autorităților
administrației publice locale, publicată în Monitorul Oficial al
României, Partea I, nr. 1.042 din 28 decembrie 2006, aprobată
cu modificări și completări prin Legea nr. 171/2007, cu
modificările și completările ulterioare;
f) art. 7 lit. a) și c) și art. 8 din Ordonanța Guvernului
nr. 9/2010 privind măsuri pentru diminuarea consecințelor
restructurării și reorganizării unor societăți naționale, companii
naționale și societăți comerciale cu capital majoritar de stat din
domeniul feroviar, publicată în Monitorul Oficial al României,
Partea I, nr. 70 din 30 ianuarie 2010;

4

MONITORUL OFICIAL AL ROMÂNIEI, PARTEA I, Nr. 441/30.VI.2010

g) Legea nr. 482/2006 privind acordarea de trusouri pentru
nou-născuți, cu modificările ulterioare, publicată în Monitorul
Oficial al României, Partea I, nr. 1.028 din 27 decembrie 2006;
h) Ordonanța Guvernului nr. 5/2010 pentru modificarea art. III
alin. (1) din Ordonanța Guvernului nr. 3/2007 privind unele
măsuri financiar-fiscale din domeniul protecției sociale, publicată
în Monitorul Oficial al României, Partea I, nr. 69 din 29 ianuarie
2010;
i) Legea nr. 396/2006 privind acordarea unui sprijin financiar
la constituirea familiei, publicată în Monitorul Oficial al României,
Partea I, nr. 892 din 2 noiembrie 2006;
j) art. 25 și 26 din Legea nr. 416/2001 privind venitul minim
garantat, cu modificările și completările ulterioare;
k) Legea nr. 315/2006 privind stimularea achiziționării de cărți
sau de programe educaționale pe suport electronic, necesare
îmbunătățirii calității activității didactice, în învățământul
preuniversitar.
(2) Persoanele disponibilizate prin concedieri colective,
efectuate în condițiile prevăzute de actele normative enumerate
la alin. (1) lit. b)—f), ale căror drepturi de protecție socială
acordate sau, după caz, suportate din bugetul asigurărilor pentru

șomaj au fost stabilite până la data intrării în vigoare a prezentei
legi și se află în plată sau se repun în plată după suspendare
ulterior acestei date, beneficiază de aceste drepturi în condițiile
prevăzute de respectivele acte normative, astfel cum se aflau
în vigoare până la data intrării în vigoare a prezentei legi,
diminuate cu 15%.
(3) Pentru nașterile survenite până la data intrării în vigoare
a prezentei legi, precum și pentru căsătoriile încheiate până la
această dată, drepturile se stabilesc în condițiile actelor
normative prevăzute la alin. (1) lit. g)—j) și se solicită la plată
până cel târziu la data de 31 august 2010.
Art. 16. — (1) Prevederile art. 1—3, art. 5, art. 6 alin. (1),
precum și cele ale art. 9—14 se aplică până la 31 decembrie
2010.
(2) Începând cu data de 1 ianuarie 2011 se vor aplica politici
sociale și de personal care să asigure încadrarea în nivelul
cheltuielilor bugetare rezultate ca urmare a aplicării măsurilor
de reducere a acestora adoptate în cursul anului 2010, în
condițiile Legii-cadru nr. 330/2009, precum și cu respectarea
prevederilor legii bugetului de stat și ale legii bugetului
asigurărilor sociale de stat pentru anul 2011.

Această lege a fost adoptată în temeiul prevederilor art. 114 alin. (3) din Constituția României, republicată, în urma angajării
răspunderii Guvernului în fața Camerei Deputaților și a Senatului și în condițiile art. 147 alin. (2), cu respectarea prevederilor art. 76
alin. (1), din Constituția României, republicată, în ședința comună din data de 29 iunie 2010.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 30 iunie 2010.
Nr. 118.

PREȘEDINTELE ROMÂNIEI

DECRET
pentru promulgarea Legii privind unele măsuri necesare
în vederea restabilirii echilibrului bugetar
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind unele măsuri necesare în vederea
restabilirii echilibrului bugetar și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 29 iunie 2010.
Nr. 603.

MONITORUL OFICIAL AL ROMÂNIEI, PARTEA I, Nr. 441/30.VI.2010

5

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind stabilirea unor măsuri în domeniul pensiilor
Parlamentul României adoptă prezenta lege.
Art. 1. — Pe data intrării în vigoare a prezentei legi,
următoarele categorii de pensii, stabilite pe baza legislației
anterioare, devin pensii în înțelesul Legii nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare:
a) pensiile militare de stat;
b) pensiile de stat ale polițiștilor și ale funcționarilor publici
cu statut special din sistemul administrației penitenciarelor;
c) pensiile de serviciu ale personalului auxiliar de specialitate
al instanțelor judecătorești și al parchetelor de pe lângă acestea;
d) pensiile de serviciu ale personalului diplomatic și consular;
e) pensiile de serviciu ale funcționarilor publici parlamentari;
f) pensiile de serviciu ale deputaților și senatorilor;
g) pensiile de serviciu ale personalului aeronautic civil
navigant profesionist din aviația civilă;
h) pensiile de serviciu ale personalului Curții de Conturi.
Art. 2. — (1) Pensiile de serviciu anticipate și anticipate
parțiale dintre cele prevăzute la art. 1 devin pensii pentru limită
de vârstă în înțelesul Legii nr. 19/2000, cu modificările și
completările ulterioare.
(2) Pensiile anticipate de serviciu dintre cele prevăzute la
art. 1 lit. c) și f) devin pensii pentru limită de vârstă în înțelesul
Legii nr. 19/2000, cu modificările și completările ulterioare.
(3) Pensiile de invaliditate și pensiile de urmaș dintre cele
prevăzute la art. 1 devin pensii de invaliditate, respectiv pensii
de urmaș, în înțelesul Legii nr. 19/2000, cu modificările și
completările ulterioare.
(4) Pensiile de serviciu, altele decât cele menționate la
alin. (1)—(3), dintre cele prevăzute la art. 1, devin pensii pentru
limită de vârstă în înțelesul Legii nr. 19/2000, cu modificările și
completările ulterioare.
Art. 3. — (1) Pensiile prevăzute la art. 1, stabilite potrivit
prevederilor legilor cu caracter special, cuvenite sau aflate în
plată, se recalculează prin determinarea punctajului mediu anual
și a cuantumului fiecărei pensii, utilizând algoritmul de calcul
prevăzut de Legea nr. 19/2000, cu modificările și completările
ulterioare.
(2) În situația pensiilor dintre cele prevăzute la alin. (1), care
au fost stabilite în baza legilor speciale, pensia din sistemul
public se determină considerându-se a fi îndeplinite condițiile de
acordare prevăzute de Legea nr. 19/2000, cu modificările și
completările ulterioare.
(3) În termen de 15 zile de la data intrării în vigoare a
prezentei legi, se elaborează metodologia de recalculare a
pensiilor prevăzute la art. 1, care se aprobă prin hotărâre a
Guvernului.
Art. 4. — (1) Recalcularea pensiilor prevăzute la art. 1 se
realizează de către instituțiile în evidența cărora se află
persoanele beneficiare, după cum urmează:
a) într-o perioadă de 5 luni de la data intrării în vigoare a
hotărârii Guvernului prevăzute la art. 3 alin. (3), pentru pensiile
prevăzute la art. 1 lit. a) și b);
b) într-o perioadă de 30 de zile de la data intrării în vigoare
a hotărârii Guvernului prevăzute la art. 3 alin. (3), pentru pensiile
prevăzute la art. 1 lit. c)—h).

(2) Cuantumul pensiilor recalculate potrivit prevederilor
alin. (1) se stabilește în baza punctajului mediu anual,
determinat potrivit prevederilor Legii nr. 19/2000, cu modificările
și completările ulterioare, și se plătește de la data de întâi a lunii
următoare expirării perioadei de recalculare prevăzute la
alin. (1) lit. a) sau b), după caz.
Art. 5. — (1) Prevederile art. 3 și 4 se aplică în mod
corespunzător și pensiilor stabilite potrivit prevederilor Legii
nr. 164/2001 privind pensiile militare de stat, republicată, cu
modificările și completările ulterioare, și ale Legii nr. 179/2004
privind pensiile de stat și alte drepturi de asigurări sociale ale
polițiștilor, cu modificările și completările ulterioare.
(2) Pentru pensiile prevăzute la art. 1 lit. a) sau b), punctajul
mediu anual realizat se determină prin împărțirea numărului de
puncte rezultat din însumarea punctajelor anuale ale
persoanelor la 20 de ani reprezentând stagiul complet de
cotizare.
(3) La cuantumul pensiilor prevăzute la art. 1 lit. a) sau b),
stabilite ca urmare a procesului de recalculare, se aplică
prevederile art. 11 teza a III-a din Legea nr. 80/1995 privind
statutul cadrelor militare, cu modificările și completările
ulterioare.
(4) În cazul pensiilor prevăzute la alin. (1), pentru perioadele
care constituie stagiu de cotizare și pentru care nu pot fi
dovedite venituri de natură salarială, la determinarea punctajului
mediu anual se utilizează salariul mediu brut pe economie din
perioadele respective.
Art. 6. — (1) În termen de 30 de zile de la data intrării în
vigoare a prezentei legi, prin ordin al ministrului muncii, familiei
și protecției sociale se aprobă procedura de încadrare în grade
de invaliditate, în vederea înscrierii la pensie de invaliditate.
(2) Într-un interval de un an de la data intrării în vigoare a
procedurii prevăzute la alin. (1), Casa Națională de Pensii și Alte
Drepturi de Asigurări Sociale, prin Institutul Național de
Expertiză Medicală și Recuperare a Capacității de Muncă,
organizează verificarea încadrării în grad de invaliditate a
pensionarilor de invaliditate aflați în evidență la acea dată.
(3) Dacă în urma verificării încadrării în grad de invaliditate
realizate potrivit alin. (2) rezultă că dreptul la pensia de
invaliditate a fost acordat prin săvârșirea unor infracțiuni, atât
beneficiarul pensiei de invaliditate, cât și persoanele care au
participat, în orice mod, la săvârșirea unei infracțiuni ce a avut
ca rezultat încadrarea în grad de invaliditate răspund, în
condițiile legii.
(4) Beneficiarul pensiei de invaliditate obținute prin
săvârșirea unor infracțiuni va putea fi obligat să restituie integral
sumele astfel încasate, în condițiile legii.
Art. 7. — (1) Procedura de stabilire, plată, suspendare,
recalculare, încetare și contestare a pensiilor recalculate potrivit
prezentei legi este cea prevăzută de Legea nr. 19/2000, cu
modificările și completările ulterioare.
(2) Pensiilor prevăzute la art. 2 li se aplică în mod
corespunzător dispozițiile din Legea nr. 19/2000, cu modificările
și completările ulterioare, care reglementează aceste categorii
de pensii.

6

MONITORUL OFICIAL AL ROMÂNIEI, PARTEA I, Nr. 441/30.VI.2010

Art. 8. — Pentru pensiile prevăzute la art. 1 lit. a) și b), pentru
perioadele ulterioare datei de 1 aprilie 2001 care reprezintă,
potrivit legii, stagiu de cotizare realizat în condiții deosebite,
condiții speciale sau alte condiții de muncă se acordă perioade
suplimentare la vechimea în muncă sau la vechimea în serviciu,
care constituie stagii de cotizare în condiții normale, după cum
urmează:
a) 3 luni pentru fiecare an lucrat în condiții deosebite de
muncă;
b) 6 luni pentru fiecare an lucrat în condiții speciale de
muncă;
c) 12 luni pentru fiecare an lucrat în alte condiții de muncă,
așa cum sunt reglementate în domeniul apărării naționale,
ordinii publice și siguranței naționale, pe baza criteriilor și
metodologiei de încadrare prevăzute de Hotărârea Guvernului
nr. 1.294/2001 privind stabilirea locurilor de muncă și activităților
cu condiții deosebite, condiții speciale și alte condiții, specifice
pentru cadrele militare în activitate, cu modificările ulterioare, și
de Hotărârea Guvernului nr. 1.822/2004 privind stabilirea
locurilor de muncă și activităților cu condiții deosebite, speciale
și alte condiții, specifice pentru polițiști, cu modificările ulterioare.
Art. 9. — Constituie stagiu de cotizare în sistemul public de
pensii:
a) vechimea în muncă recunoscută pentru stabilirea pensiilor
până la data de 1 aprilie 2001;
b) vechimea în serviciu recunoscută pentru stabilirea
pensiilor, în cazul persoanelor prevăzute la art. 1 lit. a) și b),
până la intrarea în vigoare a prezentei legi.

Art. 10. — Constituie stagiu de cotizare și perioada
suplimentară la vechimea în muncă sau la vechimea în serviciu
acordată în baza legislației anterioare datei de 1 aprilie 2001
pentru perioadele realizate în grupa I și a II-a de muncă,
respectiv în condiții deosebite, condiții speciale și alte condiții, în
cazul beneficiarilor pensiilor prevăzute la art. 1 lit. a) și b).
Art. 11. — Beneficiarii pensiilor prevăzute la art. 1 lit. a) și b)
care au desfășurat activități în locuri de muncă încadrate în
grupele I și a II-a de muncă, potrivit legislației anterioare datei de
1 aprilie 2001, cele care au desfășurat activități în locuri de
muncă încadrate în condiții deosebite, condiții speciale sau alte
condiții de muncă, potrivit legii, beneficiază de majorarea
punctajelor lunare realizate în perioadele respective, după cum
urmează:
a) cu 25% pentru perioadele în care au desfășurat activități
în locuri încadrate în grupa a II-a de muncă, potrivit legislației
anterioare datei de 1 aprilie 2001, sau în locuri de muncă
încadrate în condiții deosebite, potrivit legii;
b) cu 50% pentru perioadele în care au desfășurat activități
în locuri încadrate în grupa I de muncă, potrivit legislației
anterioare datei de 1 aprilie 2001, sau în locuri de muncă
încadrate în condiții speciale, potrivit legii;
c) cu 50% pentru perioadele în care au desfășurat activități
în locuri încadrate în alte condiții de muncă, potrivit legii.
Art. 12. — Persoanele ale căror drepturi la pensie sunt
stabilite, în condițiile legii, ulterior datei intrării în vigoare a
prezentei legi vor fi supuse automat procesului de recalculare,
astfel cum este reglementat de prezenta lege.

Această lege a fost adoptată în temeiul prevederilor art. 114 alin. (3) din Constituția României, republicată, în urma angajării
răspunderii Guvernului în fața Camerei Deputaților și a Senatului, și în condițiile art. 147 alin. (2) din Constituția României,
republicată, cu respectarea dispozițiilor art. 76 alin. (1) din Constituția României, republicată, în ședința comună din data de 29 iunie
2010.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 30 iunie 2010.
Nr. 119.
PREȘEDINTELE ROMÂNIEI

DECRET
pentru promulgarea Legii privind stabilirea unor măsuri în
domeniul pensiilor
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind stabilirea unor măsuri în domeniul
pensiilor și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 29 iunie 2010.
Nr. 604.

MONITORUL OFICIAL AL ROMÂNIEI, PARTEA I, Nr. 441/30.VI.2010

7

ACTE ALE SENATULUI
PARLAMENTUL ROMÂNIEI
S E N AT U L

REZOLUȚIE
privind situația din Georgia
Ținând cont de faptul că:
a) în luna august se vor împlini 2 ani de la conflictul militar care a condus la pierderea de către Georgia a suveranității
asupra unei importante părți a teritoriului său;
b) progresele în direcția soluționării conflictului de pe teritoriul georgian sunt limitate. Acordul în 6 puncte din 12 august
2008 continuă să fie parțial implementat; discuțiile de la Geneva, destinate reglementării situației de securitate din Georgia, au
produs anumite rezultate, dar eficiența de ansamblu a mecanismului este relativ modestă;
c) în mod regretabil sunt state care au recunoscut independența Abhaziei și Osetiei de Sud, ceea ce complică și
îngreunează procesul de reglementare;
d) Georgia a ales orientarea către structurile occidentale, deziderat larg împărtășit la nivelul societății georgiene și al clasei
politice din acest stat;
e) Georgia constituie astăzi unul dintre partenerii regionali cheie ai României în zona Mării Negre,
Senatul României:
1. sprijină ferm suveranitatea și integritatea teritorială a
Georgiei, între frontierele internațional recunoscute, conform
Constituției acestui stat;
2. consideră că soluționarea conflictelor prelungite de pe
teritoriul georgian trebuie să respecte principiile Actului Final de
la Helsinki; în acest context, reafirmă că nu există o soluție
militară la aceste conflicte, ci numai o soluție politico-diplomatică;
3. pe acest fond, reconfirmă decizia Guvernului României de
a nu recunoaște independența Abhaziei și a Osetiei de Sud;
4. salută rolul pozitiv în cei 2 ani de misiune de monitorizare a
Uniunii Europene (EUMM), în care România participă încă de la
lansarea ei și consideră că prezența internațională trebuie extinsă
cât mai urgent și în teritoriile controlate de regimurile secesioniste;
5. își declară sprijinul pentru continuarea discuțiilor de la
Geneva și cheamă toți participanții să se implice constructiv și
cu bună-credință în acest proces;
6. salută Strategia de stat pentru teritoriile ocupate, adoptată
de Guvernul Georgiei, și încurajează autoritățile de la Tbilisi să
procedeze la implementarea acesteia;
7. condamnă continuarea politicilor de modificare a
compoziției etnice în cele două provincii separatiste și cere
autorităților de facto din Abhazia și Osetia de Sud să se
conformeze dreptului internațional umanitar prin garantarea
reîntoarcerii libere a civililor strămutați de pe teritoriul georgian;
8. respectă prevederile rezoluției Adunării Generale
ONU 63/307 privind statutul persoanelor strămutate din Abhazia
și Osetia de Sud;
9. sprijină ferm opțiunea prooccidentală a Georgiei și salută
natura consensuală a acestei opțiuni la nivelul societății
georgiene;

10. reafirmă dreptul oricărui stat de a-și alege alianțele,
respingând totodată orice tentativă de a recrea sferele de
influență;
11. sprijină obiectivul Georgiei de a adera la Alianța NordAtlantică, în conformitate cu decizia luată de NATO la summitul
de la București, în aprilie 2008;
12. încurajează Georgia să continue transformările politice
și economice care să îi permită apropierea de Uniunea
Europeană;
13. salută progresele înregistrate pe linia relației Georgiei cu
Uniunea Europeană, respectiv adoptarea Directivei de
negociere pentru Acordul de asociere Uniunea Europeană—
Georgia, perspectiva lansării negocierilor în acest an, evoluțiile
în privința facilitării obținerii vizelor;
14. face apel la guvernele României și Georgiei să își
intensifice cooperarea multidimensională, în cadrul bilateral,
regional și în contextul pregătirilor Georgiei pentru integrarea în
structurile europene și euroatlantice;
15. își reafirmă voința de a intensifica cooperarea pe linie
parlamentară cu Georgia, în scopul atingerii obiectivelor
menționate anterior;
16. solicită Guvernului României:
— să asigure continuarea prezenței României în cadrul
EUMM;
— să sprijine energic procesul de apropiere a Georgiei de
NATO și Uniunea Europeană, în cadrul celor două structuri;
— să continue acordarea de asistență pentru dezvoltare
destinată Georgiei;
— să dezvolte cooperarea energetică cu Georgia.

Această rezoluție a fost adoptată de Senat în ședința din 28 iunie 2010.
PREȘEDINTELE SENATULUI

MIRCEA-DAN GEOANĂ
București, 28 iunie 2010.
Nr. 1.

8

MONITORUL OFICIAL AL ROMÂNIEI, PARTEA I, Nr. 441/30.VI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind trecerea din domeniul public în domeniul privat al statului a unor construcții
aflate în administrarea Ministerului Apărării Naționale, în vederea scoaterii din funcțiune
și demolării acestora
În temeiul art. 108 din Constituția României, republicată, al art. 10 alin. (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 2 din Ordonanța Guvernului nr. 112/2000
pentru reglementarea procesului de scoatere din funcțiune, casare și valorificare a activelor corporale care alcătuiesc domeniul
public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public în domeniul
privat al statului a unor construcții aflate în administrarea
Ministerului Apărării Naționale, amplasate în incinta imobilelor
identificate potrivit anexei*) care face parte integrantă din
prezenta hotărâre.
Art. 2. — Trecerea în domeniul privat al statului a
construcțiilor prevăzute la art. 1 se face în vederea scoaterii din
funcțiune și demolării acestora.

Art. 3. — După scoaterea din funcțiune și demolarea
construcțiilor, Ministerul Apărării Naționale va actualiza în mod
corespunzător datele din evidența cantitativ-valorică și va opera
modificarea corespunzătoare a anexei nr. 4 la Hotărârea
Guvernului nr. 1.705/2006 pentru aprobarea inventarului
centralizat al bunurilor din domeniul public al statului, publicată
în Monitorul Oficial al României, Partea I, nr. 1.020 și 1.020 bis
din 21 decembrie 2006, cu modificările și completările ulterioare.

PRIM-MINISTRU

EMIL BOC

Contrasemnează:
Ministrul apărării naționale,
Gabriel Oprea
Ministrul finanțelor publice,
Sebastian Teodor Gheorghe Vlădescu

București, 9 iunie 2010.
Nr. 554.

*) Anexa este clasificată potrivit legii și se comunică numai instituțiilor interesate.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 441/30.VI.2010 conține 8 pagini.

Prețul: 1,60 lei

&JUYDGY|444270]
ISSN 1453—4495

