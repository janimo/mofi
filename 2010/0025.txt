PARTEA I

Anul 178 (XXII) — Nr. 25

Miercuri, 13 ianuarie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
LEGI ȘI DECRETE

388/2009. — Lege privind acceptarea Acordului dintre
Republica Albania, Republica Austria, Republica
Bulgaria, Bosnia și Herțegovina, Republica Croația,
Republica Cehă, Republica Ungară, Republica
Macedonia, Muntenegru, Republica Polonă, România,
Republica Serbia, Republica Slovacă și Republica
Slovenia pentru promovarea cooperării în domeniul
învățământului superior în cadrul Programului de
schimburi pentru studii universitare în Europa Centrală
(CEEPUS II), revizuit de Comitetul mixt al miniștrilor în
16 martie 2007 la Zagreb, Republica Croația ............

2

Acord între Republica Albania, Republica Austria, Republica
Bulgaria, Bosnia și Herțegovina, Republica Croația,
Republica Cehă, Republica Ungară, Republica
Macedonia, Muntenegru, Republica Polonă, România,
Republica Serbia, Republica Slovacă și Republica
Slovenia pentru promovarea cooperării în domeniul
învățământului superior în cadrul Programului de
schimburi pentru studii universitare în Europa Centrală
(CEEPUS II) ..............................................................

2–5

1.898/2009. — Decret pentru promulgarea Legii privind
acceptarea Acordului dintre Republica Albania,
Republica Austria, Republica Bulgaria, Bosnia și
Herțegovina, Republica Croația, Republica Cehă,
Republica
Ungară,
Republica
Macedonia,
Muntenegru, Republica Polonă, România, Republica
Serbia, Republica Slovacă și Republica Slovenia
pentru promovarea cooperării în domeniul
învățământului superior în cadrul Programului de
schimburi pentru studii universitare în Europa Centrală
(CEEPUS II), revizuit de Comitetul mixt al miniștrilor în
16 martie 2007 la Zagreb, Republica Croația ............

5

HOTĂRÂRI ALE GUVERNULUI ROMÂNIEI
23. — Hotărâre privind aprobarea standardelor de cost
pentru serviciile sociale ..............................................

6–10

REPUBLICĂRI
Regulament de organizare și funcționare a comisiilor de
disciplină de pe lângă consiliile filialelor și Consiliul
Superior al Corpului Experților Contabili și Contabililor
Autorizați din România ..............................................

11–16

2

MONITORUL OFICIAL AL ROMÂNIEI, PARTEA I, Nr. 25/13.I.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind acceptarea Acordului dintre Republica Albania, Republica Austria, Republica Bulgaria,
Bosnia și Herțegovina, Republica Croația, Republica Cehă, Republica Ungară,
Republica Macedonia, Muntenegru, Republica Polonă, România, Republica Serbia,
Republica Slovacă și Republica Slovenia pentru promovarea cooperării în domeniul învățământului
superior în cadrul Programului de schimburi pentru studii universitare în Europa Centrală
(CEEPUS II), revizuit de Comitetul mixt al miniștrilor în 16 martie 2007 la Zagreb, Republica Croația
Parlamentul României adoptă prezenta lege.
Art. 1. — Se acceptă Acordul dintre Republica Albania,
Republica Austria, Republica Bulgaria, Bosnia și
Herțegovina, Republica Croația, Republica Cehă,
Republica Ungară, Republica Macedonia, Muntenegru,
Republica Polonă, România, Republica Serbia, Republica
Slovacă și Republica Slovenia pentru promovarea
cooperării în domeniul învățământului superior în cadrul
Programului de schimburi pentru studii universitare în

Europa Centrală (CEEPUS II), revizuit de Comitetul mixt
al miniștrilor în 16 martie 2007 la Zagreb, Republica
Croația.
Art. 2. — Categoriile de cheltuieli ocazionate de aplicarea
acordului prevăzut la art. 1 vor fi făcute în conformitate cu
prevederile Hotărârii Guvernului nr. 359/2005 privind derularea
Programului CEEPUS II în România, publicată în Monitorul
Oficial al României, Partea I, nr. 405 din 13 mai 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR VIOREL MELEȘCANU

București, 23 decembrie 2009.
Nr. 388.

A C O R D*)
între Republica Albania, Republica Austria, Republica Bulgaria, Bosnia și Herțegovina, Republica
Croația, Republica Cehă, Republica Ungară, Republica Macedonia, Muntenegru, Republica Polonă,
România, Republica Serbia, Republica Slovacă și Republica Slovenia pentru promovarea
cooperării în domeniul învățământului superior în cadrul Programului de schimburi pentru studii
universitare în Europa Centrală (CEEPUS II)1)
Republica Albania, Republica Austria, Republica Bulgaria, Bosnia și Herțegovina, Republica Croația, Republica Cehă,
Republica Ungară, Republica Macedonia, Muntenegru, Republica Polonă, România, Republica Serbia, Republica Slovacă și
Republica Slovenia, denumite în continuare părți contractante,
au convenit următoarele:
Art. 1. — În contextul implementării programului CEEPUS II
va fi promovată cooperarea dintre părțile contractante în
domeniul învățământului superior, în special cooperarea și
mobilitatea interuniversitară.
Acțiunile programului CEEPUS II sunt prevăzute în anexa
nr. I, care face parte integrantă din prezentul acord.
Art. 2. — (1) Pentru scopul prezentului acord, termenul
universitate se aplică unei instituții de învățământ superior,
recunoscută de autoritățile competente ale părții contractante
ca aparținând sistemului său de învățământ superior.

Fiecare parte contractantă va prezenta anual o listă cu
universitățile eligibile pentru participarea la programul CEEPUS II.
(2) Pentru scopul prezentului acord, termenul an universitar
se aplică perioadei de la 1 septembrie până la 31 august a
anului următor.
(3) Studenții înmatriculați în universități, indiferent de
domeniul de studiu, sunt eligibili pentru a beneficia de sprijin în
cadrul programului CEEPUS II, incluzând studiile de doctorat
sau postuniversitare, dacă dovedesc că perioada studiilor sau a
pregătirii profesionale, realizată în concordanță cu prezentul
acord, la o universitate sau o instituție-gazdă, al cărei curriculum

*) Traducere.
1) Așa cum a fost revizuit de Comitetul mixt al miniștrilor în 16 martie 2007.

MONITORUL OFICIAL AL ROMÂNIEI, PARTEA I, Nr. 25/13.I.2010
este compatibil cu cel al universității trimițătoare, reprezintă o
parte a studiilor universitare ale studentului sau studentei
respective.
În plus, programul CEEPUS II va sprijini mobilitatea cadrelor
didactice din universități în scopul promovării cooperării
internaționale interuniversitare și pentru a spori dimensiunea
central-europeană a curriculei universitare.
Programul CEEPUS II nu va dezvolta activități de cercetare
și dezvoltare tehnologică.
Art. 3. — (1) Un comitet mixt al miniștrilor, fiecare dintre ei
reprezentând una dintre părțile contractante, este constituit prin
prezentul acord. Comitetul mixt al miniștrilor va fi răspunzător
pentru toate etapele și deciziile necesare pentru asigurarea
implementării și promovării programului CEEPUS II și pentru
aprobarea rapoartelor de evaluare și restructurare a
programului.
(2) Comitetul mixt al miniștrilor se va reuni cel puțin o dată pe
an. Miniștrii care nu pot participa la reuniune vor fi reprezentați
de înalți funcționari oficiali. Comitetul mixt al miniștrilor poate
stabili o listă de înalți funcționari, care să decidă pentru acele
probleme pentru care Comitetul mixt al miniștrilor i-a autorizat,
în vederea pregătirii următoarei întruniri a Comitetului mixt al
miniștrilor.
(3) Comitetul mixt al miniștrilor îl va alege pe unul dintre
membrii săi ca președinte, pentru o perioadă de un an.
(4) Comitetul mixt al miniștrilor va depune toate eforturile
pentru a ajunge, prin consens, la un acord privind toate deciziile
menite să asigure implementarea și promovarea programului
prevăzut în anexa nr. I. În cazul în care consensul nu poate fi
realizat, problema va face obiectul unei decizii luate cu o
majoritate de două treimi din numărul membrilor Comitetului mixt
al miniștrilor prezenți și votanți.
(5) În legătură cu bugetul anual al tuturor părților contractante
și cu cota lor de participare, respectiv numărul lunilor/bursă pe
an universitar, pentru a facilita realizarea acțiunilor cuprinse în
anexa nr. I, fiecare parte contractantă își va asuma un
angajament. Comitetul mixt al miniștrilor va lua în unanimitate o
decizie finală privind totalitatea angajamentelor.
Art. 4. — (1) Toate deciziile privind selecția proiectelor
cuprinse în anexa nr. I (acțiunile 1—3) vor fi luate de către
Comitetul mixt al miniștrilor sau de un grup de înalți funcționari
oficiali, conform prevederilor art. 3. Cadre universitare sau alți
experți vor fi consultați pentru a sprijini procesul de selecție.
(2) După intrarea în vigoare a prezentului acord, fiecare parte
contractantă va nominaliza un oficiu național CEEPUS, cu
următoarele responsabilități, notificând această măsură
Comitetului mixt al miniștrilor:
— popularizarea, în scopul promovării programului, în
strânsă legătură cu Oficiul Central CEEPUS și cu celelalte oficii
naționale CEEPUS;
— primirea candidaturilor;
— pregătirea acordării burselor pentru solicitanți;
— asigurarea unui loc de studiu pentru beneficiarii burselor;
— acordarea burselor (conform prevederilor anexei nr. I
acțiunea 4);
— organizarea plății burselor;
— primirea rapoartelor;
— realizarea evaluării naționale a programului;
— rapoartele anuale.
Fiecare parte contractantă va lua măsuri pentru ca oficiul său
național CEEPUS să aibă la dispoziție toate mijloacele necesare
care să îi permită îndeplinirea în bune condiții a atribuțiilor sale.
Art. 5. — (1) Oficiul Central CEEPUS va fi stabilit la Viena.
Oficiul Central CEEPUS va avea capacitatea legală necesară

3

pentru exercitarea funcțiilor sale. Oficiul Central CEEPUS,
personalul său și reprezentanții părților contractante la Oficiul
Central CEEPUS vor beneficia de privilegiile și imunitățile care
sunt necesare pentru funcțiile respective.
(2) Secretarul general al Oficiului Central CEEPUS va fi ales
pentru o perioadă de 7 ani, cu o majoritate de două treimi, de
către Comitetul mixt al miniștrilor, la propunerea Republicii
Austria. Secretarul general poate fi revocat înainte de termen
prin decizia unanimă a Comitetului mixt al miniștrilor.
(3) Infrastructura necesară, incluzând salariile secretarului
general și ale personalului Oficiului Central CEEPUS, va fi
finanțată de către Republica Austria. Fiecare parte contractantă
este îndreptățită să trimită, suplimentar, personal la Oficiul
Central CEEPUS, pe cheltuiala proprie.
Secretarul general poate stabili normele de procedură ale
Oficiului Central CEEPUS, notificând aceasta Comitetului mixt al
miniștrilor.
(4) Oficiul Central CEEPUS va îndeplini numai funcția de
coordonare și de evaluare, în timp ce părțile contractante vor
avea puteri depline asupra bugetului lor național destinat
mobilității și acțiunilor de schimburi cuprinse în anexa nr. I.
(5) În plus, Oficiul Central CEEPUS:
— va răspunde de dezvoltarea unei strategii comune de
relații publice privind programul CEEPUS II și va oferi
consultanță părților contractante în legătură cu publicațiile
informative;
— va publica informații privind universitățile părților
contractante, în scopul promovării mobilității universitare între
acestea;
— își va asuma răspunderea pentru pregătirea unui raport
anual și pentru realizarea unei evaluări generale a programului
CEEPUS II;
— va face propuneri pentru dezvoltarea viitoare a
programului CEEPUS II;
— se va ocupa de pregătirea și organizarea reuniunilor
Comitetului mixt al miniștrilor, precum și de întocmirea minutelor
acestor reuniuni;
— va sprijini, la cerere, implementarea deciziilor luate de
Comitetul mixt al miniștrilor.
Art. 6. — (1) Părțile contractante vor depune toate eforturile
pentru a evita orice restricții privind libera circulație și rezidența
participanților la acțiunile de mobilitate cuprinse în prezentul
acord.
(2) Părțile contractante au convenit să ia măsurile pe care le
consideră adecvate, în conformitate cu legislația națională, astfel
încât să fie eliminate toate obstacolele de ordin administrativ
sau financiar pentru obținerea vizei și/sau a permisului de
rezidență de către beneficiarii de bursă CEEPUS II.
Art. 7. — (1) Prezentul acord va rămâne în vigoare pentru o
perioadă de 7 ani. El poate fi reînnoit pentru o nouă perioadă,
conform înțelegerii dintre părțile contractante. O revizuire a
prezentului acord poate avea loc înainte de încheierea celui
de-al patrulea an universitar după intrarea în vigoare a acestuia.
Această revizuire va avea la bază o evaluare generală a
programului CEEPUS II.
(2) Orice parte contractantă poate solicita în orice moment
revizuirea prezentului acord. În acest scop se va înainta o cerere
scrisă președintelui Comitetului mixt al miniștrilor și celorlalte
părți contractante. Toate deciziile privind revizuirea prezentului
acord vor fi luate pe baza deciziei unanime a Comitetului mixt al
miniștrilor.
Art. 8. — (1) Prezentul acord va fi deschis pentru semnare la
Zagreb, Croația, pe durata zilei de 9 martie 2003, de către
Republica Austria, Republica Bulgaria, Republica Croația,

4

MONITORUL OFICIAL AL ROMÂNIEI, PARTEA I, Nr. 25/13.I.2010

Republica Cehă, Republica Ungară, Republica Polonă,
România, Republica Slovacă și Republica Slovenia. Ulterior,
acesta va fi deschis pentru aderare.
(2) Prezentul acord, precum și amendamentele la acesta vor
fi supuse aprobării de către părțile contractante, iar documentele
aprobate vor fi depozitate la Ministerul Educației din Republica
Ungară, care va fi denumit în acest acord depozitar.
(3) Prezentul acord va intra în vigoare începând cu prima zi
a celei de-a treia luni care urmează depunerii documentelor de
aprobare de către cel puțin 3 părți contractante.
(4) Orice stat care nu a fost menționat în alin. (1) poate adera
pe baza unei invitații unanime a Comitetului mixt al miniștrilor.
Orice stat care dorește să devină parte contractantă poate
notifica în scris depozitarului intenția sa.
(5) Depozitarul va informa toate părțile contractante despre
notificările și documentele de aprobare primite.
(6) Pentru orice stat care a devenit parte contractantă după
intrarea în vigoare a prezentului acord, participarea la activitățile
programului CEEPUS II cuprinse în anexa nr. I va avea loc în
conformitate cu prevederile adoptate în unanimitate de către
Comitetul mixt al miniștrilor.
Art. 9. — Orice parte contractantă se poate retrage din
prezentul acord în orice moment, adresând o notificare scrisă
depozitarului. O astfel de retragere își va produce efectul după
expirarea a cel puțin 6 luni de la data primirii de către depozitar

a notificării de retragere; totuși Comitetul mixt al miniștrilor poate
stabili o perioadă mai mare de 6 luni, dar mai mică de 12 luni,
pentru intrarea în vigoare a retragerii notificate.
Art. 10. — (1) Orice diferend între două sau mai multe părți
contractante ori între oricare dintre acestea și Oficiul Central
CEEPUS privind interpretarea sau aplicarea prezentului acord
sau a anexei nr. I, care nu poate fi soluționat de către Comitetul
mixt al miniștrilor, va fi supus arbitrajului, la cererea oricărei părți
aflate în litigiu.
(2) Tribunalul arbitral va fi alcătuit din 3 membri. Fiecare parte
aflată în litigiu va nominaliza un arbitru; primii 2 arbitri îl vor
nominaliza pe un al treilea, care va fi președintele tribunalului
arbitral.
(3) Tribunalul arbitral își va stabili sediul și propriile reguli de
procedură.
(4) Decizia tribunalului arbitral va fi luată de către majoritatea
membrilor săi, nefiind admisă abținerea de la vot. Această
decizie va fi definitivă și obligatorie pentru toate părțile aflate în
litigiu, fără drept de apel. Părțile se vor supune verdictului fără
întârziere. În cazul unui diferend referitor la sensul sau scopul
prezentului acord, tribunalul arbitral îl va interpreta, la cererea
oricărei părți aflate în litigiu.
Art. 11. — Originalul prezentului acord și revizuirea sa, al
cărui text în limba engleză este autentic, vor fi păstrate de către
depozitar.

ANEXA Nr. I

Părțile contractante vor dezvolta și vor promova o rețea
universitară în Europa Centrală, alcătuită din diverse rețele
individuale. Obiectivele acestei rețele sunt încurajarea mobilității
academice, în special a mobilității studenților, în Europa
Centrală, promovarea cooperării dintre universitățile din Europa
Centrală, precum și inițierea de programe comune care să
conducă la specializări certificate de diplome duble sau diplome
cu antet comun.
Toate acțiunile CEEPUS II, cu excepția mobilităților efectuate
în afara rețelelor, vor fi realizate în cadrul rețelelor CEEPUS II
descrise în acțiunea 1.
Programul CEEPUS II va acorda prioritate rețelelor a căror
activitate vizează dezvoltarea programelor de studii comune sau
care își propun dezvoltarea de noi programe de studii comune.
Comitetul mixt al miniștrilor va monitoriza progresele obținute în
cadrul Procesului Bologna în acest sens și va adapta prioritățile
programului CEEPUS II în conformitate cu acestea.
I. Acțiunea 1: Înființarea și funcționarea unei rețele
universitare în Europa Centrală
(1) O rețea va cuprinde cel puțin 3 universități, două dintre
ele aparținând diferitelor părți contractante, deși rețelele a căror
activitate vizează dezvoltarea de programe de studii comune pot
fi formate doar din două universități ale diferitelor părți
contractante pentru o fază inițială, a cărei durată urmează a fi
stabilită de către Comitetul mixt al miniștrilor. Totuși, prioritate
vor avea rețelele constând în mai mult de două universități ale
diferitelor părți contractante.
(2) Orice universitate care dorește să facă parte dintr-o rețea
CEEPUS II trebuie să îndeplinească următoarele condiții:
a) perioadele de studii și/sau de pregătire practică efectuate
la o universitate și/sau la o instituție participantă vor fi
recunoscute în întregime de către instituțiile partenere;

b) se va urmări realizarea recunoașterii reciproce a studiilor
în cadrul rețelei. Pentru aceasta se vor aplica Sistemul european
de credite transferabile (ECTS) sau alte sisteme compatibile. În
cazul studenților care lucrează la o teză sau dizertație, acest
sistem se poate înlocui printr-o declarație a ambilor
coordonatori, de la universitatea-gazdă și de la cea trimițătoare,
prin care se certifică faptul că stagiul de studii în străinătate se
desfășoară în vederea realizării tezei, respectiv a dizertației;
c) în vederea facilitării mobilității studenților, cursurile și/sau
prelegerile CEEPUS II se vor desfășura, de asemenea, în limba
engleză, germană sau franceză.
Părțile contractante au convenit asupra promovării de cursuri
de limbi străine aplicate prin acordarea de ăluni bursă” în
vederea organizării de cursuri pregătitoare de limbi străine
aplicate în limba engleză, germană sau franceză, oferite de
către rețele. Cursuri adiționale de limbă, în limba țării-gazdă, pot
fi oferite în cazul în care există această posibilitate;
d) studentul care efectuează stagii de studii în cadrul
programului CEEPUS II va fi scutit de orice taxă de înscriere
și/sau de școlarizare.
II. Acțiunea 2: Cursuri intensive
Părțile contractante convin să organizeze cursuri intensive
care să îndeplinească următoarele condiții:
1. să atragă participanți din cât mai multe părți contractante
posibil, inclusiv din țara-gazdă. Participanții sunt denumiți
studenți și/sau lectori, profesori invitați și cadre didactice;
2. să fie clasificate în:
a) cursuri de vară, cu durata de cel puțin 10 zile lucrătoare,
cu o tematică specifică și care să asigure obținerea de credite;
b) cursuri de pregătire intensivă, cu o durată de cel puțin 10
zile lucrătoare, pentru cadrele didactice tinere;
3. congrese sau evenimente similare sunt excluse.

MONITORUL OFICIAL AL ROMÂNIEI, PARTEA I, Nr. 25/13.I.2010
III. Acțiunea 3: Excursii studențești
Părțile contractante convin să organizeze excursii
studențești, cu condiția ca aceste excursii să asigure obținerea
de credite și:
1. să servească unui scop științific/artistic și să folosească o
parte specifică a infrastructurii țării-gazdă; sau
2. să servească unui scop științific/artistic și să fie organizate
în comun.
IV. Acțiunea 4: Sprijinul financiar acordat pentru
asigurarea mobilității studenților și profesorilor
(1) Părțile contractante convin să acorde burse individuale
studenților participanți la activitățile CEEPUS II descrise în
acțiunile 1—3.
(2) Suport financiar va fi, de asemenea, acordat lectorilor,
profesorilor invitați și cadrelor didactice, cu condiția ca aceștia să
contribuie la cooperarea universitară transnațională și/sau la
stabilirea
unor
măsuri
de
pregătire
profesională
corespunzătoare. Lectorii, profesorii invitați și cadrele didactice
vor îndeplini o normă de predare de cel puțin 6 ore pe
săptămână la universitatea-gazdă.
(3) Burse vor fi acordate, de asemenea, studenților și
absolvenților pentru pregătirea practică într-o întreprindere
comercială, unitate de cercetare sau instituție guvernamentală
din țara-gazdă, cu condiția realizării unui proiect bine definit și
structurat.
(4) Bursele pentru studenți pentru activitățile obișnuite de
semestru se vor acorda pentru o perioadă de cel puțin 3 luni și
de cel mult 10 luni. Stagii mai scurte vor fi permise doar pentru

5

studenții care lucrează în vederea realizării unei teze sau
dizertații.
(5) Bursele CEEPUS II pot fi acordate, de asemenea,
studenților înscriși la o universitate CEEPUS II eligibilă și pentru
care s-au făcut aranjamente speciale pentru studii, în afara unei
rețele CEEPUS II (freemovers).
(6) Bursele CEEPUS II sunt burse ăcomprehensive”,
respectiv burse menite să acopere costul întreținerii, cheltuielile
pentru taxele de laborator conform uzanței din țara-gazdă, de
cazare și asigurare medicală de bază, pe durata șederii în țaragazdă. Bursele CEEPUS II vor fi acordate în funcție de costurile
de întreținere din țara respectivă și vor fi protejate împotriva
inflației.
(7) Întrucât nu constituie un transfer de fonduri, bursele
CEEPUS II vor fi achitate de către țara-gazdă, cu excepția
cheltuielilor de transport, care vor fi plătite de către țara de
origine a solicitantului.
(8) Valoarea nominală a bursei CEEPUS II definește ăo lună
bursă”. Toate părțile contractante vor anunța cotele lor pentru
anul următor de studii la interval de un an. Minimul obligatoriu
este de 100 ăluni bursă”.
(9) Din programul CEEPUS II nu se suportă costuri
suplimentare sau cheltuieli legate de scopuri de ordin
organizatoric.

PREȘEDINTELE ROMÂNIEI

DECRET
pentru promulgarea Legii privind acceptarea Acordului dintre Republica Albania,
Republica Austria, Republica Bulgaria, Bosnia și Herțegovina, Republica Croația, Republica Cehă,
Republica Ungară, Republica Macedonia, Muntenegru, Republica Polonă, România,
Republica Serbia, Republica Slovacă și Republica Slovenia pentru promovarea cooperării în
domeniul învățământului superior în cadrul Programului de schimburi pentru studii universitare
în Europa Centrală (CEEPUS II), revizuit de Comitetul mixt al miniștrilor în 16 martie 2007
la Zagreb, Republica Croația
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind acceptarea
Acordului dintre Republica Albania, Republica Austria,
Republica Bulgaria, Bosnia și Herțegovina, Republica Croația,
Republica Cehă, Republica Ungară, Republica Macedonia,
Muntenegru, Republica Polonă, România, Republica Serbia,
Republica Slovacă și Republica Slovenia pentru promovarea

cooperării în domeniul învățământului superior în cadrul
Programului de schimburi pentru studii universitare în Europa
Centrală (CEEPUS II), revizuit de Comitetul mixt al miniștrilor în
16 martie 2007 la Zagreb, Republica Croația, și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 22 decembrie 2009.
Nr. 1.898.

6

MONITORUL OFICIAL AL ROMÂNIEI, PARTEA I, Nr. 25/13.I.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea standardelor de cost pentru serviciile sociale
În temeiul art. 108 din Constituția României, republicată, și al art. 9 alin. (1) și (3) din Legea-cadru a descentralizării
nr. 195/2006,
Guvernul României adoptă prezenta hotărâre.
Art. 1. — (1) Se aprobă standardele de cost pentru serviciile
sociale organizate și administrate, în condițiile legii, de către
furnizorii publici de servicii sociale.
(2) Standardele de cost stau la baza determinării necesarului
cheltuielilor de funcționare ale serviciilor sociale organizate și
administrate de furnizorii publici de servicii sociale din unitățile
administrativ-teritoriale, precum și a alocării sumelor defalcate
din unele venituri ale bugetului de stat pentru bugetele locale.
(3) Standardele de cost constituie unul dintre criteriile în baza
cărora furnizorii publici de servicii sociale contractează servicii
sociale cu furnizorii privați sau, după caz, cu alți furnizori publici.
(4) Pentru încadrarea în standardele de cost, la organizarea
și înființarea serviciilor sociale, furnizorii publici de servicii
sociale vor avea în vedere cel mai avantajos raport
cost/beneficiu la stabilirea capacității serviciului respectiv.
Art. 2. — Standardele de cost reprezintă costul minim aferent
cheltuielilor anuale necesare furnizării serviciilor sociale, calculat
pentru beneficiar/pe tipuri de servicii sociale, potrivit
standardelor minime de calitate sau criteriilor prevăzute de lege.
Art. 3. — În situația în care, datorită nevoilor specifice și
situațiilor particulare ale beneficiarilor unui anumit tip de serviciu
social, costurile necesare furnizării serviciului respectiv
depășesc nivelul prevăzut de standardul de cost, consiliile
județene, consiliile locale ale sectoarelor municipiului București
și consiliile locale ale municipiilor, orașelor și comunelor, în
calitate de furnizori publici de servicii sociale, alocă sumele
necesare din veniturile proprii.
Art. 4. — (1) Pentru a răspunde nevoilor beneficiarilor și
pentru asigurarea unor servicii de calitate, furnizorii publici de
servicii sociale angajează personalul din centrele rezidențiale și
centrele de zi, cu respectarea următoarelor criterii:
a) încadrarea pe categorii de personal;
b) normarea, pe tipuri de servicii, a personalului încadrat
potrivit prevederilor lit. a), cu raportare la totalul personalului
prevăzut în statul de funcții aprobat prin hotărâre a consiliului
județean sau local;
c) încadrarea personalului corespunzător numărului maxim
de posturi prevăzut în statul de funcții aprobat.
(2) Categoriile de personal prevăzute la alin. (1) lit. a) se
referă la personalul cu funcții de conducere, funcții
administrative, gospodărire, întreținere-reparații, deservire,
precum și funcții de specialitate pentru îngrijirea și asistența
beneficiarilor. Funcțiile personalului sunt prevăzute în anexa
nr. 4.
(3) Normarea personalului, prevăzută la alin. (1) lit. b), se
realizează astfel:
a) în cazul serviciilor sociale acordate și organizate în centre
rezidențiale, personalul de specialitate reprezintă minimum 60%
din numărul total de personal;
b) în cazul serviciilor sociale acordate și organizate în centre
de zi, personalul de specialitate reprezintă minimum 80% din
numărul total de personal.

(4) Pentru serviciile sociale prevăzute la alin. (3) lit. a) și b),
se repartizează maximum două posturi pentru funcții de
conducere, respectiv un post pentru directorul sau șeful de
centru și, după caz, un post pentru coordonatorul personalului
de specialitate.
(5) Încadrarea cu personal, potrivit prevederilor alin. (1) lit. c),
se stabilește în funcție de nevoile persoanelor beneficiare,
precum și cu respectarea raportului număr de beneficiari/număr
de personal.
Art. 5. — (1) Pentru asigurarea transparenței privind
utilizarea fondurilor alocate și administrarea acestora, furnizorii
publici și privați de servicii sociale au obligația de a face publice
informațiile privind costurile serviciilor sociale acordate.
(2) Furnizorii publici de servicii sociale au obligația ca până
la data de 30 aprilie a fiecărui an să transmită Ministerului
Muncii, Familiei și Protecției Sociale, precum și autorităților
administrației publice centrale aflate în subordinea acestuia
datele privind beneficiarii, costurile și personalul/tipul de serviciu,
înregistrate în anul anterior raportării.
(3) În aplicarea prevederilor alin. (2), Ministerul Muncii,
Familiei și Protecției Sociale, în colaborare cu autoritățile
administrației publice centrale aflate în subordine și care au
atribuții în domeniul serviciilor sociale, emit instrucțiuni.
Art. 6. — (1) Nivelul standardului de cost și raportul număr de
beneficiari/personal angajat sunt prevăzute în anexele nr. 1—3
la prezenta hotărâre, după cum urmează:
a) anexa nr. 1, pentru serviciile sociale destinate protecției și
promovării drepturilor copilului;
b) anexa nr. 2, pentru serviciile sociale destinate protecției și
promovării drepturilor persoanelor adulte cu handicap;
c) anexa nr. 3, pentru serviciile sociale rezidențiale destinate
persoanelor vârstnice.
(2) Finanțarea serviciilor sociale conform standardelor de
cost prevăzute în anexele nr. 1 și 2 se asigură de la bugetul de
stat în limita bugetelor aprobate anual cu această destinație în
legea bugetului de stat și din bugetele proprii ale autorităților
administrației publice locale.
Art. 7. — Consiliile județene, respectiv consiliile locale
răspund de repartizarea sumelor și de aprobarea bugetelor
pentru serviciile sociale cu sau fără personalitate juridică, aflate
în administrare.
Art. 8. — Autoritățile administrației publice locale care au în
administrare servicii sociale, coordonatorii serviciilor publice de
asistență socială organizate în condițiile Legii nr. 47/2006 privind
sistemul național de asistență socială, precum și directorii
serviciilor sociale cu personalitate juridică răspund, în calitate
de angajator, de reorganizarea serviciilor sociale, în condițiile
legii, cu încadrarea în standardele de cost aprobate.
Art. 9. — În funcție de dinamica cheltuielilor prevăzute la
art. 5 alin. (2), precum și de particularitățile în evoluție ale
serviciilor sociale și de standardele de calitate aferente,
prezenta hotărâre se modifică și se completează în mod

7

MONITORUL OFICIAL AL ROMÂNIEI, PARTEA I, Nr. 25/13.I.2010
corespunzător, la propunerea Ministerului Muncii, Familiei și
Protecției Sociale.

Art. 10. — Anexele nr. 1—4 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Mihai Constantin Șeitan
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 6 ianuarie 2010.
Nr. 23.
ANEXA Nr. 1

S TA N D A R D E L E

de cost/an pentru serviciile sociale destinate protecției și promovării drepturilor copilului
1. Standard de cost pentru serviciile destinate copiilor plasați la asistenți maternali
— lei —
Standard
de cost/an/beneficiar

Categoria copiilor

Copii la asistenți maternali cu un copil în plasament

20.896

Copii la asistenți maternali cu 2 copii în plasament

13.931

Copii la asistenți maternali cu 3 copii în plasament

11.014

2. Standard de cost pentru serviciile destinate copiilor cu dizabilități plasați la asistenți maternali
— lei —
Standard
de cost/an/beneficiar

Categoria copiilor

Copii la asistenți maternali cu un copil în plasament

24.452

Copii la asistenți maternali cu 2 sau mai mulți copii în plasament

17.486

3. Standard de cost pentru serviciile destinate copiilor cu HIV/SIDA plasați la asistenți maternali
— lei —
Standard
de cost/an/beneficiar

Categoria copiilor

Copii la asistenți maternali cu un copil în plasament

28.467

Copii la asistenți maternali cu 2 sau mai mulți copii în plasament

21.501

4. Standard de cost pentru serviciile de tip rezidențial destinate copiilor
— lei —
Standard de
cost/an/beneficiar

Raport
copil/angajat

Copii plasați în centre de plasament

20.653

1,5/1

Copii plasați în case de tip familial

18.324

1,8/1

Copii plasați în apartamente

17.192

1,2/1

Categoria copiilor

8

MONITORUL OFICIAL AL ROMÂNIEI, PARTEA I, Nr. 25/13.I.2010
5. Standard de cost pentru serviciile de tip rezidențial destinate copiilor cu dizabilități
— lei —
Standard de
cost/an/beneficiar

Raport
copil/angajat

Copii plasați în centre de plasament

27.447

1/1

Copii plasați în case de tip familial

24.409

1,4/1

Copii plasați în apartamente

19.858

1,3/1

Categoria copiilor

6. Standard de cost pentru centrele de primire în regim de urgență și alte servicii de tip rezidențial
— lei —
Categoria copiilor

Standard de
cost/an/beneficiar

Raport
copil/angajat

Copii plasați în centre de primire în regim de urgență,
adăpost de noapte pentru copiii străzii, copilul care
săvârșește fapte penale și nu răspunde penal etc.

27.606

1/1

7. Standard de cost pentru centrele maternale
— lei —
Standard de
cost/an/beneficiar

Categoria beneficiarului

Mamă cu un copil

31.756

Mamă cu 2 copii

28.868

Mamă cu 3 copii

Raport
copil/angajat

27.904

0,8/1

8. Standard de cost pentru centrele de zi
— lei —
Standard de
cost/an/beneficiar

Copii beneficiari ai serviciilor centrelor de zi

Raport
copil/angajat

7.035

Categoria copiilor

2,9/1

9. Standard de cost pentru centrele de recuperare
— lei —
Standard de
cost/an/beneficiar

Categoria copiilor

Copii beneficiari ai serviciilor centrelor de recuperare

Raport
copil/angajat

9.283

3,3/1

ANEXA Nr. 2

S TA N D A R D E L E

de cost/an pentru serviciile sociale destinate protecției și promovării drepturilor
persoanelor adulte cu handicap
Servicii sociale rezidențiale
1. Standard de cost pentru centrul de îngrijire și asistență persoane adulte cu handicap (CIA)
Tipul serviciului public rezidențial

Standard de cost/an/beneficiar
— lei —

Raport beneficiar/angajat

Centrul de îngrijire și asistență
persoane adulte cu handicap
(CIA)

23.164

1,45/1

9

MONITORUL OFICIAL AL ROMÂNIEI, PARTEA I, Nr. 25/13.I.2010
2. Standard de cost pentru centrul de recuperare și reabilitare persoane cu handicap (CRRPH)
Tipul serviciului public rezidențial

Standard de cost/an/beneficiar
— lei —

Raport beneficiar/angajat

Centrul de recuperare și
reabilitare persoane cu handicap
(CRRPH)

24.423,55

1,3/1

3. Standard de cost pentru centrul de recuperare și reabilitare neuropsihiatrică (CRRN)
Tipul serviciului public rezidențial

Standard de cost/an/beneficiar
— lei —

Raport beneficiar/angajat

Centrul de recuperare și
reabilitare neuropsihiatrică
(CRRN)

26.163,37

1,45/1

4. Standard de cost pentru centrul de integrare prin terapie ocupațională (CITO)
Tipul serviciului public rezidențial

Standard de cost/an/beneficiar
— lei —

Raport beneficiar/angajat

Centrul de integrare prin terapie
ocupațională
(CITO)

18.692,16

2/1

5. Standard de cost pentru centrul-pilot de recuperare și reabilitare (CP)
Tipul serviciului public rezidențial

Standard de cost/an/beneficiar
— lei —

Raport beneficiar/angajat

Centrul-pilot de recuperare
și reabilitare
(CPRR)

26.915

1,45/1

6. Standard de cost pentru centrul de pregătire pentru o viață independentă (CPVI)
Tipul serviciului public rezidențial

Standard de cost/an/beneficiar
— lei —

Raport beneficiar/angajat

Centrul de pregătire pentru
o viață independentă
(CPVI)

21.578,94

3/1

7. Standard de cost pentru locuințe protejate (LP)
Tipul serviciului public rezidențial

Locuințe protejate
(10 beneficiari/locuință)
• minim protejate
• moderat protejate
• maxim protejate

Standard de cost/an/beneficiar
— lei —

Raport beneficiar/angajat

14.796

3/1

8. Standard de cost pentru centre ăRespiro” (CR)
Tipul serviciului public rezidențial

Centre ăRespiro” (CR)

Standard de cost/an/beneficiar
— lei —

Raport beneficiar/angajat

17.000

2,5/1

10

MONITORUL OFICIAL AL ROMÂNIEI, PARTEA I, Nr. 25/13.I.2010
9. Standard de cost pentru centre de criză (CCZ)
Standard de cost/an/beneficiar
— lei —

Raport beneficiar/angajat

13.291,13

Tipul serviciului public rezidențial

3/1

Centre de criză (CCZ)

Servicii sociale alternative (de zi)
1. Standard de cost pentru centrele de zi (CZ)
Standard de cost/an/beneficiar
— lei —

Centrele de zi

Raport beneficiar/angajat

13.088,64

Tipul serviciului public rezidențial

—

2. Standard de cost pentru centrele ambulatorii de recuperare
Standard de cost/an/beneficiar
— lei —

Centrele ambulatorii de
recuperare

Raport beneficiar/angajat

4.992,24

Tipul serviciului

—

ANEXA Nr. 3

S TA N D A R D E L E

de cost/an pentru serviciile sociale rezidențiale destinate persoanelor vârstnice
Standard de cost/an/beneficiar
— lei —

Tipul centrului

Cămin pentru persoane vârstnice

Raport beneficiar/angajat

16.926

2/1

ANEXA Nr. 4

FUNCȚIILE

personalului din serviciile sociale
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.

Personal cu funcție de conducere
Director sau șef de centru
Coordonator personal de specialitate
Personal cu funcții administrative, gospodărire, întreținere-reparații, deservire
Administrator
Funcționar, administrativ, economic
Casier, magaziner
Paznic, bufetier, îngrijitor, spălătoreasă
Șofer
Muncitor calificat
Muncitor necalificat
Personal de specialitate de îngrijire și asistență. Personal de specialitate și auxiliar
Medic
Fiziokinetoterapeut
Psiholog, psihopedagog
Asistent social
Logoped, profesor CFM, kinetoterapeut
Instructor CFM, instructor de educație, instructor de ergoterapie, educator, educator-puericultor,
maseur, nutriționist, dietetician, interpret în limbaj mimico-gestual
Asistent medical, soră medicală
Infirmieră, îngrijitoare

MONITORUL OFICIAL AL ROMÂNIEI, PARTEA I, Nr. 25/13.I.2010

11

REPUBLICĂRI
CORPUL EXPERȚILOR CONTABILI ȘI CONTABILILOR AUTORIZAȚI DIN ROMÂNIA
CONFERINȚA NAȚIONALĂ

R E G U L A M E N T1)
de organizare și funcționare a comisiilor de disciplină de pe lângă consiliile filialelor și Consiliul
Superior al Corpului Experților Contabili și Contabililor Autorizați din România
CAPITOLUL I
Dispoziții generale
1. Potrivit art. 36 din Ordonanța Guvernului nr. 65/1994
privind organizarea activității de expertiză contabilă și a
contabililor autorizați, republicată, și pct. 116 din Regulamentul
de organizare și funcționare a Corpului Experților Contabili și
Contabililor Autorizați din România, republicat, denumit în
continuare Regulament de organizare și funcționare, pe lângă
consiliul fiecărei filiale a Corpului funcționează o comisie de
disciplină, compusă din 5 membri titulari și 5 supleanți, astfel:
președintele și 4 membri aleși de Adunarea generală pentru un
mandat de 4 ani dintre membrii experți contabili, care se bucură
de autoritate profesională și morală deosebită.
Membrii supleanți sunt aleși, respectiv desemnați, în aceleași
condiții.
Mandatul membrilor comisiei este de 4 ani.
2. Potrivit art. 33 din Ordonanța Guvernului nr. 65/1994,
republicată, pe lângă Consiliul Superior al Corpului funcționează
Comisia superioară de disciplină, compusă din 7 membri titulari
și 7 supleanți, astfel:
a) președintele și 2 membri experți contabili aleși de
Conferința națională pentru un mandat de 4 ani dintre experții
înscriși în evidența Corpului Experților Contabili și Contabililor
Autorizați din România, care se bucură de autoritate
profesională și morală deosebită;
b) 2 membri, desemnați de ministrul finanțelor publice;
c) 2 membri, desemnați de ministrul justiției.
Membrii supleanți sunt aleși, respectiv desemnați, în aceleași
condiții.
Mandatul membrilor Comisiei superioare de disciplină este
de 4 ani.
3. În cazul vacantării unora dintre locurile membrilor titulari în
cursul mandatului, din motive obiective, neimputabile acestora,
înlocuitorii vor fi desemnați dintre membrii supleanți de către
Consiliul superior sau de către consiliul filialei, respectiv de către
ministrul finanțelor sau ministrul justiției, după caz.
În funcție de necesități, membrii supleanți pot fi desemnați
de președintele comisiei de disciplină în soluționarea cauzelor
supuse judecății, situație în care acestora le sunt aplicabile
prevederile prezentului regulament.
4. Comisiile de disciplină vor fi sprijinite în activitatea lor de
către un secretar (referent de specialitate) pentru executarea
lucrărilor de secretariat.
Secretarul (referentul) comisiei de disciplină participă la
dezbaterile în completul de judecată, fără drept de vot la
adoptarea hotărârilor.

Atribuțiile de secretariat pot fi îndeplinite de un salariat al
filialei (Corpului) desemnat de președintele consiliului respectiv
sau de un membru al comisiei de disciplină titular ori supleant,
prin rotație, desemnat de președintele acelei comisii.
În funcție de volumul de activitate a comisiei de disciplină,
generat de numărul și de complexitatea cauzelor primite spre
soluționare, la cererea președintelui comisiei de disciplină se
poate angaja o persoană, cu program permanent, pe postul de
secretar al Comisiei de disciplină, care va asigura buna
funcționare a activității administrative a comisiei de disciplină.
5. Activitatea comisiilor de disciplină este o activitate internă
aplicabilă exclusiv membrilor și stagiarilor Corpului. Hotărârile
comisiilor de disciplină nu pot fi invocate în cauzele aflate pe rol
la instanțele de drept comun ale statului.
CAPITOLUL II
Atribuțiile comisiilor de disciplină
A. Comisia de disciplină de pe lângă consiliul filialei
6. Comisia de disciplină de pe lângă consiliul filialei este
competentă să sancționeze abaterile disciplinare săvârșite de
către experții contabili și contabilii autorizați, membri ai filialei,
cu domiciliul în raza teritorială a acesteia, chiar dacă abaterile au
fost săvârșite în raza teritorială a altei filiale (pct. 117 primul
alineat din Regulamentul de organizare și funcționare).
Încetarea provizorie de a mai face parte din Corp la cererea
sa ori din inițiativa consiliului filialei nu îl exonerează de
răspundere disciplinară pe cel în cauză pentru abaterile
săvârșite anterior (pct. 98—100 din Regulamentul de organizare
și funcționare).
7. Acțiunea disciplinară poate fi exercitată în termen de un
an de la săvârșirea faptei (pct. 123 din Regulamentul de
organizare și funcționare) și în același termen de un an de la
data rămânerii definitive a hotărârii judecătorești, în cazurile în
care un membru al Corpului a fost condamnat pentru infracțiuni
care sunt sancționabile și disciplinar potrivit legii și
Regulamentului de organizare și funcționare.
În cazurile în care faptelor sancționabile disciplinar,
incriminate de autorul reclamației, nu li se poate atribui o dată
certă a săvârșirii lor de către profesionistul contabil (expert
contabil sau contabil autorizat membru al Corpului), termenul de
un an în care poate fi exercitată acțiunea disciplinară curge de
la:
— data predării Raportului de expertiză către beneficiar, în
cazul lucrărilor contabile extrajudiciare, executate pe bază de
contract încheiat cu beneficiarul (clientul), precum și în cazul
expertizelor judiciare solicitate de organele de cercetare;

1) Republicat în temeiul art. III din Hotărârea Conferinței naționale nr. 09/64/2009 privind modificarea Regulamentului de organizare și funcționare a
comisiilor de disciplină de pe lângă comisiile filialelor și Consiliul Superior al Corpului Experților Contabili și Contabililor Autorizați din România, aprobat prin
Hotărârea Conferinței naționale nr. 07/58/2007, publicată în Monitorul Oficial al României, Partea I, nr. 252 din 15 aprilie 2009, dându-se textelor o nouă numerotare.
Regulamentul de organizare și funcționare a comisiilor de disciplină de pe lângă consiliile filialelor și Consiliul Superior al Corpului Experților Contabili
și Contabililor Autorizați din România a fost aprobat prin Hotărârea Conferinței naționale nr. 07/58/2007, publicată în Monitorul Oficial al României, Partea I, nr. 305
din 8 mai 2007, și a mai fost modificat și completat prin Hotărârea Conferinței naționale nr. 08/61/2008 pentru modificarea și completarea Regulamentului de
organizare și funcționare a comisiilor de disciplină de pe lângă consiliile filialelor și Consiliului Superior al Corpului Experților Contabili și Contabililor Autorizați din
România, aprobat prin Hotărârea Conferinței naționale nr. 07/58/2007, publicată în Monitorul Oficial al României, Partea I, nr. 660 din 19 septembrie 2008.

12

MONITORUL OFICIAL AL ROMÂNIEI, PARTEA I, Nr. 25/13.I.2010

— data actului emis de instanță (încheiere, hotărâre etc.) prin
care se constată depunerea Raportului de expertiză, în cazul
expertizelor efectuate în cauze care se găsesc în faze de
judecată.
8. În cazul în care în interiorul termenului în care acțiunea
disciplinară poate fi exercitată a apărut o cauză de întrerupere
dovedită cu înscrisuri oficiale, cel în drept va fi repus în termenul
legal de un an, în momentul încetării cauzei de întrerupere.
Repunerea în termen se va face la cererea părții interesate.
Toate obligațiile privind dovada întreruperii termenului aparține
celui care solicită repunerea în termen. Din termenul de un an
se va scădea perioada deja scursă care nu a fost afectată de o
cauză de întrerupere.
9. Potrivit prevederilor pct. 41 lit. a) și b) și pct. 117 alineatul
al doilea din Regulamentul de organizare și funcționare, nu sunt
de competența de soluționare a comisiilor de disciplină de pe
lângă consiliile filialelor:
a) plângerile referitoare la fapte săvârșite de membrii
Consiliului superior și ai consiliilor filialelor, inclusiv de președinții
acestora;
b) plângerile referitoare la fapte săvârșite de președinții și
membrii comisiilor de disciplină de pe lângă consiliile filialelor,
precum și de persoane fizice străine cărora le-a fost recunoscut
dreptul de a exercita profesia de expert contabil sau de contabil
autorizat în România.
În situațiile de mai sus, plângerile se depun la Comisia
superioară de disciplină.
10. În raport de gravitatea abaterilor săvârșite și de urmările
acestora, comisia de disciplină de pe lângă consiliul filialei,
potrivit art. 36 alin. (3) din Ordonanța Guvernului nr. 65/1994,
republicată, aplică următoarele sancțiuni disciplinare:
a) mustrare;
b) avertisment scris;
c) suspendarea dreptului de exercitare a profesiei de expert
contabil sau de contabil autorizat pe o perioadă de la 3 luni la
un an.
B. Comisia superioară de disciplină
11. Comisia superioară de disciplină are următoarele
competențe:
a) analizează plângerile referitoare la abateri de la conduita
etică și profesională ale membrilor Consiliului superior făcând,
dacă este cazul, propunere de sancționare Conferinței
naționale, care hotărăște [art. 31 lit. g) din Ordonanța Guvernului
nr. 65/1994, republicată, pct. 7 lit. g), pct. 41 lit. a) și pct. 117
alineatul al doilea din Regulamentul de organizare și
funcționare];
b) soluționează plângerile referitoare la abaterile de la
conduita etică și profesională ale președinților și membrilor
consiliilor filialelor, ale președinților și membrilor comisiilor de
disciplină de pe lângă consiliile filialelor, precum și ale
persoanelor fizice străine cărora le-ar fi fost recunoscut dreptul
de a exercita profesia de expert contabil sau de contabil
autorizat în România și aplică, după caz, sancțiunile prevăzute
la art. 17 din Ordonanța Guvernului nr. 65/1994, republicată
[art. 41 lit. a) și b) și pct. 117 alineatul al doilea din Regulamentul
de organizare și funcționare];
c) aplică sancțiunea privind interzicerea dreptului de a
exercita profesia de expert contabil sau de contabil autorizat
membrilor Corpului care au săvârșit abateri grave, atât în
cauzele judecate de Comisia superioară de disciplină, cât și în
cauzele judecate de comisiile de disciplină ale filialelor, dacă
este cazul, la propunerea acestora [pct. 41 lit. d) din
Regulamentul de organizare și funcționare];

d) judecă și soluționează contestațiile formulate împotriva
hotărârilor disciplinare pronunțate de comisiile de disciplină ale
filialelor [pct. 41 lit. c) din regulamentul sus-menționat].
12. Plângerile referitoare la abateri de la conduita etică și
profesională ale membrilor și ale președintelui Comisiei
superioare de disciplină se depun la Consiliul Superior al
Corpului, care le analizează și le prezintă Conferinței naționale.
C. Atribuții comune Comisiei superioare și comisiilor de
disciplină ale filialelor
13. Comisiile de disciplină judecă abaterile disciplinare
constând în fapte sau omisiuni săvârșite de membrii Corpului,
prin nerespectarea obligațiilor ce le revin și a normelor de
conduită etică și profesională, prevăzute în Ordonanța
Guvernului nr. 65/1994, republicată, în Regulamentul de
organizare și funcționare, în Codul etic național al profesioniștilor
contabili și în hotărârile organelor de conducere ale Corpului.
De asemenea, comisiile de disciplină pot judeca și sancționa
disciplinar abaterile săvârșite de membrii Corpului prin
încălcarea prevederilor din alte acte normative a căror aplicare
este gestionată de alte organe abilitate, în măsura în care
abaterile respective aduc atingere conduitei etice și
profesionale, prestigiului și credibilității profesiei contabile.
14. Comisiile de disciplină, din punct de vedere al profilului
activității și al procedurii folosite, sunt asimilabile cu instanțele de
judecată și, ca urmare, acestea judecă și hotărăsc pe baza
probelor depuse de cei interesați sau abilitați ori administrate de
comisiile de disciplină (documente, declarații ale martorilor și
alte probe administrate pe parcursul elaborării raportului și al
judecării cauzei).
În cadrul activității lor, comisiile de disciplină nu sunt abilitate
să efectueze lucrări contabile, de control sau expertiză contabilă
care să constituie probe în soluționarea plângerilor ori sesizărilor
primite. Nemulțumirile care vizează probleme de natură tehnicocontabilă în lucrările executate de membrii Corpului, a căror
soluționare presupune completarea sau refacerea lucrărilor
pentru stabilirea adevărului, sunt soluționabile de părți potrivit
clauzelor prevăzute în contractele încheiate de profesioniștii
contabili cu clienții, în cazul expertizelor contabile și al altor
lucrări extrajudiciare, ori de către organele de cercetare sau de
către instanțele de judecată care au dispus efectuarea
expertizelor contabile judiciare, aceste organe putând dispune,
dacă apreciază că este cazul, completarea expertizei sau
efectuarea de contraexpertize în aceeași cauză.
15. Dacă sunt sesizate cu reclamații vizând calitatea
lucrărilor de expertiză contabilă, comisiile de disciplină de pe
lângă consiliile filialelor trebuie să apeleze la serviciile auditorilor
de calitate de la nivelul filialelor, iar Comisia superioară de
disciplină la serviciile Direcției de specialitate din cadrul
Corpului.
16. Abaterile sancționabile disciplinar, enumerate la pct. 121
și 122 din Regulamentul de organizare și funcționare, acoperă
o mare parte din prevederile cu caracter dispozitiv sau restrictiv
stipulate în prezentul regulament, precum și în actul normativ
menționat la pct. 10 din prezentul regulament. Faptul că
abaterile enumerate nu sunt exhaustive rezultă și din finalul
textului de la lit. o) a pct. 121 din Regulamentul de organizare și
funcționare, având enunțul ăorice alte încălcări ale normelor și
hotărârilor luate de organele de conducere ale Corpului”.
Astfel, încălcarea unor norme de conduită etică și
profesională și nerespectarea unor cerințe prevăzute în Codul
etic național al profesioniștilor contabili, care pot afecta calitatea
lucrărilor, credibilitatea, reputația, prestigiul și onoarea
profesioniștilor contabili și ale Corpului în general, sunt de natură
a constitui abateri sancționabile disciplinar, ca de exemplu:

MONITORUL OFICIAL AL ROMÂNIEI, PARTEA I, Nr. 25/13.I.2010

13

— nerespectarea cerințelor referitoare la integritate și
obiectivitate în profesia contabilă;
— nerespectarea normelor de conduită și a cerințelor pentru
asigurarea independenței în profesia contabilă;
— nerespectarea unor obligații referitoare la relațiile cu
colegii liber profesioniști, constând în respectul reciproc,
abținerea de la orice cuvinte jignitoare, imputări răuvoitoare,
manifestări dure și necuviincioase, precum și de la orice alte
acțiuni susceptibile a aduce daune altor profesioniști contabili.
Enumerările de mai sus nu sunt limitative.
Comisiile de disciplină, prin completele de judecată, trebuie
să analizeze cu discernământ și obiectivitate abaterile
reclamate, încadrarea lor în prevederile actelor normative care
reglementează activitatea și conduita etică și profesională a
profesioniștilor contabili menționate la pct. 13, să asigure o
judecată dreaptă și să aplice, unde este cazul, sancțiunea
disciplinară corespunzătoare, în raport cu natura și gravitatea
abaterilor, cu consecințele acestora și cu gradul de vinovăție a
făptuitorului.

Asupra reclamațiilor primite președintele comisiei de
disciplină îl înștiințează lunar pe președintele consiliului filialei,
până la data de 5 a lunii următoare.
21. Președintele comisiei de disciplină analizează reclamația,
urmărind dacă:
a) sunt menționate toate datele de identificare ale părților și
martorilor, prevăzute la pct. 17;
b) obiectul reclamației și motivele pe care aceasta se
întemeiază sunt clare;
c) persoanele reclamate intră în competența de judecată a
comisiei de disciplină căreia i-a fost adresată reclamația; în caz
contrar, reclamația se transmite în termen de 10 zile comisiei de
disciplină competente să o soluționeze sau Comisiei superioare
de disciplină.
22. În funcție de rezultatele analizei prevăzute la pct. 21,
președintele comisiei de disciplină desemnează ca raportor pe
unul dintre membrii aleși ai comisiei de disciplină.

CAPITOLUL III
Primirea, analiza și punerea în lucru a reclamațiilor
(plângerilor, sesizărilor)

23. Raportorul desemnat de președintele comisiei de
disciplină analizează dosarul cauzei și, dacă este cazul,
convoacă la sediul comisiei pe reclamant, pârât și martori pentru
clarificarea tuturor aspectelor din reclamație și probe. Raportorul
va proceda în așa fel încât să fie complet edificat asupra realității
în cauza respectivă.
Raportul se întocmește și se depune la comisia de disciplină
în termen de 30 de zile. Dacă este necesar, președintele
comisiei de disciplină poate prelungi acest termen sau poate
desemna un nou raportor din rândul membrilor aleși, titulari sau
supleanți.
24. După depunerea raportului, președintele comisiei de
disciplină fixează termenul de judecată, dispune citarea părților
și stabilește completul de judecată în vederea judecării cauzei.
25. Completul de judecată este format din 3 membri ai
comisiei de disciplină, alții decât raportorul cauzei.
Unul dintre membrii completului de judecată este desemnat
președintele acestuia.
Membrii completului de judecată și raportorul sunt obligați să
completeze o declarație de independență, pe propria
răspundere, potrivit modelului prevăzut în anexa la prezentul
regulament.
26. Pentru judecarea cauzei, se citează pârâtul, reclamantul
și eventualii martori și avocați propuși de părți.
Citația este trimisă celor în cauză cu cel puțin 10 zile înainte
de termenul de judecată, iar dosarul cauzei, cuprinzând inclusiv
raportul cauzei, este pus la dispoziția acestora, la secretariatul
comisiei de disciplină, cu 7 zile înainte de același termen.
Citarea trebuie făcută prin scrisoare recomandată cu
confirmare de primire.
27. Dacă la primul termen de judecată procedura de citare a
fost legal îndeplinită, iar pârâtul nu se prezintă ori nu este
reprezentat legal (procurator sau avocat), completul de judecată
va dispune amânarea judecării cauzei la un termen de cel mult
45 de zile, cu repetarea procedurii de citare.
Dacă pârâtul nu se prezintă nici la al doilea termen de
judecată și nu face dovada imposibilității fizice de a fi prezent,
prin certificat medical sau o altă probă relevantă, și nici nu și-a
desemnat un reprezentant, judecata se va face în lipsa acestuia.
Audierea părților și a martorilor nu este publică.
28. La primul termen de judecată părțile pot recuza pentru
motive temeinice, prezentate în scris în următoarele 5 zile, pe
președintele sau pe unii dintre membrii completului de judecată.
De asemenea, dacă unul dintre membrii completului de
judecată se află în una dintre situațiile care pot duce la recuzare,
acesta se poate abține printr-o cerere scrisă, motivată, adresată

17. Se pot adresa comisiilor de disciplină cu reclamații
(plângeri, sesizări) pentru abateri disciplinare săvârșite de
membrii Corpului Experților Contabili și Contabililor Autorizați:
a) persoanele fizice și juridice interesate;
b) Consiliul Superior, consiliile filialelor și birourile
permanente ale acestora;
c) directorul general executiv al Corpului este abilitat să
propună Comisiei superioare de disciplină pe cei care se fac
vinovați de încălcarea reglementărilor privind publicitatea
[pct. 39 lit. g) din Regulamentul de organizare și funcționare];
d) președinții consiliilor filialelor Corpului, pentru abaterile
constatate în acțiunile efectuate potrivit Regulamentului privind
controlul de calitate în profesia contabilă, în condițiile prevăzute
în prezentul regulament, precum și în alte situații;
e) ceilalți membri ai Corpului.
Reclamațiile vor cuprinde:
a) datele de identificare a părților, respectiv numele
(denumirea), domiciliul sau reședința, numărul de telefon la care
aceștia pot fi contactați și profesia reclamantului și pârâtului;
b) obiectul reclamației și motivele de drept și de fapt pe care
se întemeiază reclamația;
c) dovezile, probele pe care se sprijină fiecare capăt de
acuzare.
În cazurile în care dovada, probele constau în înscrisuri,
acestea vor fi nominalizate în reclamație și anexate la aceasta,
iar pentru proba cu martori, aceștia vor fi nominalizați, cu
precizarea datelor de identificare menționate la lit. a) de mai sus.
18. Reclamația îndreptată împotriva mai multor membri ai
Corpului va forma obiectul unui singur dosar, dacă obiectul
reclamației îl constituie o obligație comună ori dacă obligațiile
au aceeași cauză.
19. Comisiile de disciplină se pot autosesiza pe baza
materialelor apărute în mass-media, în care se fac referiri la
abateri disciplinare care ar fi fost săvârșite de profesioniștii
contabili membri ai Corpului, procedând la analiza,
instrumentarea și judecarea cazurilor respective potrivit
prevederilor prezentului regulament, cu respectarea
competențelor prevăzute la paragrafele 6, 9, 11 și 12.
20. Reclamațiile se înregistrează la filiala sau la aparatul
central la care au fost primite și se transmit comisiei de disciplină
pendinte în termen de 48 de ore.

CAPITOLUL IV
Procedura de judecată disciplinară

14

MONITORUL OFICIAL AL ROMÂNIEI, PARTEA I, Nr. 25/13.I.2010

președintelui comisiei de disciplină, în termen de 5 zile de la
desemnare.
Motivele temeinice care pot duce la recuzarea membrilor
completului de judecată și, respectiv, la cererea de abținere a
acestora sunt:
a) există relații de rudenie, până la gradul IV inclusiv, între
membrul completului de judecată vizat și una dintre părți;
b) membrul completului de judecată vizat și-a manifestat
anterior opiniile în legătură cu abaterile reclamate;
c) alte situații care pot determina ca membrul completului de
judecată să nu se poată exprima obiectiv în cauza supusă
judecății.
Dacă motivele de recuzare sau de abținere sunt temeinice,
președintele comisiei de disciplină va dispune înlocuirea
membrului completului de judecată vizat.
Dacă cel vizat este președintele comisiei de disciplină,
cererea de recuzare sau de abținere se soluționează de către
Comisia superioară de disciplină sau de către Consiliul Superior
(în cazul președintelui Comisiei superioare de disciplină).
29. Cauza se află în stare de judecată dacă părțile au fost
legal citate conform prevederilor prezentului regulament, au fost
soluționate cererile cu privire la recuzare sau abținere și părțile
nu au solicitat administrarea altor probe decât cele prezentate
anterior și administrate de raportor.
În mod excepțional, la primul termen de judecată părțile pot
solicita completarea probelor, situație în care, dacă această
cerere va fi încuviințată, cauza se va întoarce la raportor pentru
suplimentarea raportului în funcție de noile probe admise.
Raportorul va proceda la completarea raportului în termen
de 15 zile de la încuviințarea administrării de noi probe.
30. Dezbaterile au loc fără publicitate, în prezența părților, și
sunt conduse de președintele completului de judecată, după
cum urmează:
— raportorul prezintă oral sinteza raportului;
— reclamantul, dacă este prezent, își susține oral faptele
sesizate în reclamație, având totodată libertatea de a renunța,
parțial sau total, la incriminările din reclamație și, respectiv, la
depozițiile martorilor;
— pârâtul își prezintă apărările, personal sau prin
reprezentant;
— pe parcursul dezbaterilor, în funcție de oportunitate, sunt
chemați martorii pentru depoziții, dacă aceștia au fost propuși
de părți.
Cu încuviințarea președintelui, ceilalți membri ai completului
de judecată, în virtutea rolului lor activ, pot interveni pe parcursul
dezbaterilor pentru solicitarea unor lămuriri sau pentru
clarificarea unor aspecte prezentate în cadrul dezbaterilor.
31. În urma dezbaterilor, secretarul (referentul) comisiei de
disciplină redactează o încheiere în care sunt consemnate
prezența, depozițiile părților și, după caz, ale martorilor și
intervențiile membrilor completului de judecată.
32. În termen de 15 zile de la încheierea dezbaterilor,
completul de judecată se va pronunța prin hotărâre asupra
admiterii plângerii și aplicării de sancțiuni sau respingerii
acesteia ca nefondată, prescrisă sau din alte motive.
Membrii completului de judecată hotărăsc, fără publicitate,
cu majoritate de voturi. Hotărârea se semnează de toți membrii
completului de judecată și de secretarul (referentul) comisiei.
În hotărâre se vor face referiri la: identitatea reclamantului și
a pârâtului, obiectul reclamației pe scurt, abaterile disciplinare
confirmate sau neconfirmate, sancțiunea disciplinară aplicată
ori neaplicarea de sancțiuni, mențiunea referitoare la dreptul și
termenul de contestare a hotărârii și unde se adresează
contestația.
33. Hotărârile comisiilor de disciplină (adoptate de
completele de judecată) se comunică în termen de 15 zile de la

data adoptării lor, prin scrisoare recomandată, persoanelor
interesate (reclamant și pârât).
Hotărârile comisiei de disciplină a filialei se comunică și
președintelui consiliului filialei.
În cazul hotărârii comisiei de disciplină a filialei prin care s-a
concluzionat că în cauza supusă judecării este aplicabilă
sancțiunea privind interzicerea dreptului de exercitare a profesiei
de expert contabil sau de contabil autorizat (pentru care nu este
competentă a o aplica), această hotărâre și dosarul cauzei vor
fi înaintate în același termen Comisiei superioare de disciplină,
care va hotărî și va comunica hotărârea luată reclamantului,
pârâtului și comisiei de disciplină a filialei.
34. Împotriva hotărârilor comisiilor de disciplină se pot face
contestații astfel:
a) hotărârile comisiei de disciplină a filialei pot fi contestate
de cei interesați, precum și de consiliul filialei la Comisia
superioară de disciplină în termen de 30 de zile de la data
comunicării (pct. 43 din Regulamentul de organizare și
funcționare).
În perioada de judecare a contestației se suspendă aplicarea
prevederilor hotărârii de sancționare.
În situația în care un membru al Corpului este sancționat cu
suspendarea dreptului de exercitare a profesiei, perioada de
suspendare va începe să curgă de la:
— expirarea perioadei de contestare, în cazul în care
hotărârea nu a fost contestată;
— data pronunțării Comisiei superioare de disciplină pentru
menținerea hotărârii de suspendare, în urma judecării
contestației.
Contestația se depune la comisia de disciplină a filialei, care
o va trimite la Comisia superioară de disciplină, în termen de
15 zile de la înregistrare, împreună cu dosarul cauzei, care va
conține și punctul de vedere documentat al comisiei de
disciplină a filialei referitor la toate problemele care fac obiectul
contestației.
Comisia superioară de disciplină analizează contestația,
punctul de vedere al comisiei de disciplină a filialei referitor la
problemele contestate și celelalte documente din dosarul cauzei
și hotărăște fie:
— respingerea contestației și menținerea hotărârii comisiei
de disciplină a filialei, dacă în contestație nu au fost aduse
elemente noi față de cele existente la dosar și numai după ce,
în urma analizei dosarului, s-a ajuns la concluzia că în primă
instanță s-a ținut seama de toate elementele cuprinse în
contestație; fie
— admiterea contestației; în acest caz, se procedează la
judecarea cauzei, respectându-se procedurile prevăzute la
pct. 23—33 de mai sus. După judecare se poate hotărî
modificarea sau anularea hotărârii comisiei de disciplină a filialei
sau anularea acestei hotărâri, urmată de restituirea cauzei
pentru rejudecare de către comisia de disciplină a filialei, situație
în care președintele comisiei de disciplină va numi un alt
raportor al cauzei și un alt complet de judecată decât cel care
s-a pronunțat anterior.
Hotărârea Comisiei superioare de disciplină se comunică
celui care a făcut contestația și comisiei de disciplină a filialei, în
termen de 15 zile de la data adoptării;
b) hotărârile Comisiei superioare de disciplină pot fi
contestate la Consiliul Superior în termen de cel mult 15 zile
lucrătoare de la luarea la cunoștință.
Contestația nu suspendă aplicarea hotărârii (pct. 48 din
Regulamentul de organizare și funcționare).
Consiliul Superior analizează în plenul său contestația și
dosarul cauzei, inclusiv punctul de vedere al Comisiei
superioare de disciplină referitor la problemele contestate, și se
pronunță fie pentru respingerea contestației și menținerea
hotărârii Comisiei superioare de disciplină, fie pentru admiterea

MONITORUL OFICIAL AL ROMÂNIEI, PARTEA I, Nr. 25/13.I.2010
contestației și restituirea cauzei spre rejudecare de către
Comisia superioară de disciplină într-un complet de 3 membri,
alții decât cei care s-au pronunțat anterior.
Hotărârile Consiliului Superior privind menținerea sancțiunii
aplicate, precum și hotărârile Comisiei superioare de disciplină
pronunțate după rejudecare sunt definitive și se comunică de
către președintele Comisiei superioare de disciplină celor
interesați, în termen de 10 zile de la data adoptării lor.
35. Toate actele care emană de la comisiile de disciplină sunt
semnate de către președinții comisiilor respective sau de
înlocuitorii desemnați de aceștia, iar hotărârile pronunțate se
semnează de președintele completului de judecată și de ceilalți
membri ai acestuia, precum și de secretarul (referentul) comisiei
de disciplină.
CAPITOLUL V
Drepturile și obligațiile membrilor comisiilor de disciplină
36. Președinții comisiilor de disciplină și membrii completelor
de judecată au dreptul de acces la informațiile și datele
necesare soluționării cauzelor ce le sunt adresate.
37. Președinții comisiilor de disciplină, în cauzele mai
complexe, cu consultarea președintelui consiliului filialei sau al
Consiliului Superior, după caz, pot antrena experți contabili și
juriști care se bucură de autoritate profesională și morală pentru
a sprijini raportorul în întocmirea raportului în astfel de cauze.
Persoanele antrenate în acest scop pot fi retribuite în condițiile
stabilite de Biroul permanent al Consiliului Superior.
38. Membrii comisiilor de disciplină antrenați în soluționarea
cauzelor au dreptul la o indemnizație stabilită și revizuită
periodic de Biroul permanent al Consiliului Superior.
39. Membrii comisiilor de disciplină au dreptul la o ținută
adecvată (robă) care li se va asigura gratuit și care va fi folosită
cu prilejul dezbaterilor în ședințele completului de judecată.
40. Completele de judecată au dreptul să hotărască
obligarea membrului Corpului sancționat la suportarea
cheltuielilor de judecată, care se vor stabili în funcție de
complexitatea cauzei.
41. Membrii comisiilor de disciplină, precum și secretarul
(referentul) acestora sunt răspunzători de păstrarea secretului
profesional în exercitarea mandatului și atribuțiilor care le-au fost
conferite.
De asemenea, au obligația să respecte confidențialitatea
informațiilor, documentelor și lucrărilor despre care iau
cunoștință sau la care participă, atât personal, cât și de către
alte persoane antrenate în diferitele etape ale soluționării
cauzelor, potrivit prezentului regulament.
42. Membrii comisiilor de disciplină care, în mod repetat, nu
răspund sarcinilor repartizate de președinte sau nu dovedesc
obiectivitate și imparțialitate în soluționarea cauzelor vor fi
înlocuiți de către Consiliul Superior, la propunerea președintelui
Comisiei superioare de disciplină. În acest scop, pentru filiale,
președinții comisiilor de disciplină vor înainta propunerile
motivate la Comisia superioară de disciplină; pentru membrii
Comisiei superioare de disciplină desemnați de Ministerul
Finanțelor Publice și Ministerul Justiției, propunerile de înlocuire
vor fi înaintate de Corp celor două ministere.
La proxima adunare generală de la filiale și, respectiv, la
proxima Conferință națională, membrii comisiilor de disciplină
înlocuitori, numiți de Consiliul Superior potrivit alineatului
precedent, vor fi supuși confirmării acestor organe ori vor fi aleși
alți membri.
43. Potrivit art. 42 din Ordonanța Guvernului nr. 65/1994,
republicată, comisiile de disciplină au obligația să transmită
reprezentanților Ministerului Finanțelor Publice pe lângă
Consiliul Superior și consiliile filialelor, după caz, cu 7 zile
înainte, materialele supuse dezbaterilor acelor comisii (alte

15

eventuale dezbateri decât cele referitoare la soluționarea
reclamațiilor pentru abateri disciplinare).
44. Directorul executiv împreună cu președintele comisiei de
disciplină vor întocmi anual proiectul bugetului propriu al
comisiei de disciplină, care se înglobează în bugetul filialei,
respectiv al Corpului, unde se conduce evidența executării
acestuia.
45. Pentru constituirea jurisprudenței disciplinare, Comisia
superioară de disciplină va întocmi o culegere cu soluțiile proprii
pronunțate, cât și cu cele pronunțate de comisiile de disciplină
ale filialelor, care se va publica anual în revista Corpului.
46. În vederea perfecționării activității comisiilor de disciplină,
Comisia superioară de disciplină va organiza periodic întâlniri
de lucru și de schimb de experiență cu președinții comisiilor de
disciplină de la filiale, la sediul Consiliului Superior sau pe zone
teritoriale.
CAPITOLUL VI
Dispoziții finale
47. Consiliile filialelor și Consiliul Superior al Corpului vor
asigura spațiul și dotările necesare desfășurării activității
comisiilor de disciplină și dezbaterilor în ședințele de judecată.
48. Președinții comisiilor de disciplină vor organiza evidența
și circuitul optim al documentelor legate de activitatea comisiei,
înregistrarea într-un registru de intrare-ieșire a corespondenței
primite și expediate (reclamații, contestații, comunicări ale
hotărârilor completului de judecată și alte corespondente),
îndosarierea corespondenței și materialelor scrise adiacente în
dosare ale fiecărei cauze primite pentru soluționare sau în
dosare distincte pe naturi de probleme la care se referă, în cazul
celorlalte corespondențe, și materiale interne care nu au
legătură cu cauzele disciplinare.
Registrul de intrare-ieșire al comisiei de disciplină va fi
conceput și completat astfel încât să reflecte, pentru fiecare
document înregistrat, numărul curent și data primirii-ieșirii la și
de la comisie, numărul de referință și data de intrare sau de
ieșire de la registratura filialei (sau a Corpului, după caz),
expeditorul sau destinatarul, conținutul pe scurt, modul de
soluționare, unde este cazul, și alte eventuale elemente
considerate necesare.
Materialele și documentele interne, produse în cadrul
comisiei de disciplină, cum ar fi raportul raportorului, încheierile
privind dezbaterile în completul de judecată, hotărârile
completului de judecată și alte materiale interne, nu se
înregistrează în registrul de intrare-ieșire cu numere de ordine
distincte (acestea nefiind înregistrate nici la registratura generală
a filialei sau a Corpului, după caz); astfel de materiale trebuie să
fie datate și semnate de autori sau de cei obligați să le semneze
și se îndosariază la dosarul fiecărei cauze la care se referă sau
în dosare distincte, pe naturi de probleme, cum s-a arătat mai
sus.
Hotărârile completului de judecată se numerotează
cronologic, anual, începând cu nr. 1 până la numărul ultimei
hotărâri adoptate în anul respectiv, evidențiate într-un caiet-opis,
indicându-se în dreptul fiecăreia cauza la care se referă.
Arhiva comisiei de disciplină va fi păstrată ordonat, în fișete
metalice și în deplină siguranță.
49. Activitatea membrilor comisiilor de disciplină, inclusiv a
președinților acestora, este analizată de Consiliul Superior al
Corpului, care ia măsuri administrative, organizatorice, inclusiv
de natură disciplinară, care să asigure că acțiunile de investigare
și de sancționare a abaterilor se efectuează potrivit
regulamentelor, reglementărilor și normelor profesionale în
vigoare.

16

MONITORUL OFICIAL AL ROMÂNIEI, PARTEA I, Nr. 25/13.I.2010

Măsuri de natură disciplinară ce pot fi luate de Consiliul
Superior sunt:
a) recomandarea de abținere de a mai face parte din
completele de judecată în următoarele 3—5 cauze;
b) suspendarea activității până la următoarea adunare
generală sau conferință națională.
50. În toate cazurile în care în prezentul regulament este
folosită sintagma ăcomisiile de disciplină” fără a se preciza
apartenența acestora, se înțelege atât comisia de disciplină de

pe lângă consiliul filialei, cât și Comisia Superioară de disciplină
de pe lângă Consiliul Superior al Corpului.
51. Prezentul regulament se completează cu dispozițiile
Codului de procedură civilă.
52. Prezentul regulament a fost aprobat de Conferința
națională a Corpului Experților Contabili și Contabililor Autorizați
din România în ședința din 24 martie 2007.
La data adoptării prezentului regulament se abrogă orice
reglementare contrară.

ANEXĂ
la regulament

DECLARAȚIE

Subsemnatul .........................................., președinte/membru al comisiei de disciplină/Comisiei Superioare de Disciplină
în legătură cu cauza care face obiectul dosarului nr. ...../........ al ..........................., declar următoarele:
a) nu mă aflu în niciuna dintre situațiile de incompatibilitate sau conflict de interese prevăzute de art. 12 alin. (1) și (2) din
Ordonanța Guvernului nr. 65/1994, republicată;
b) față de prevederile reglementărilor sus-menționate mă aflu în următoarele situații:
• ............................................................................................................................................................................................
..............................................................................................................................................................................................
• ............................................................................................................................................................................................
...............................................................................................................................................................................................
• ............................................................................................................................................................................................
...............................................................................................................................................................................................
Prezenta declarație este dată pe propria răspundere, fiind conformă cu realitatea, având în vedere prevederile legii privind
falsul în înscrisuri și declarații.
Data
..

Semnătura
.............................................

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 25/13.I.2010 conține 16 pagini.

Prețul: 3,20 lei

&JUYDGY|436756]
ISSN 1453—4495

