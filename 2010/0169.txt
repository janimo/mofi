CristinaGabriela F.
Popescu

PARTEA I

Anul 178 (XXII) — Nr. 169

Marți, 16 martie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

333.

— Ordin al ministrului economiei, comerțului și
mediului de afaceri pentru modificarea anexei nr. 2
ăGhidul solicitantului” la Ordinul ministrului economiei
și finanțelor nr. 2.286/2008 privind lansarea Cererii de
propuneri de proiecte de investiții în instalații de
desulfurare a gazelor de ardere, arzătoare cu NOx
redus și filtre pentru instalațiile mari de ardere din
grupuri modernizate/retehnologizate, din cadrul
operațiunii 4.1.c) ăInvestiții în instalații de desulfurare a
gazelor de ardere, arzătoare cu NOx redus și filtre
pentru instalațiile mari de ardere din grupuri
modernizate/retehnologizate” din axa prioritară 4
ăCreșterea eficienței energetice și a securității furnizării
în contextul combaterii schimbărilor climatice” a
Programului operațional sectorial ăCreșterea
competitivității economice” (POS CCE)......................

2

ACTE ALE COMISIEI NAȚIONALE
A VALORILOR MOBILIARE
10.

— Ordin pentru aprobarea Regulamentului nr. 5/2010
privind utilizarea sistemului de conturi globale,
aplicarea mecanismelor cu și fără prevalidarea
instrumentelor financiare, efectuarea operațiunilor de
împrumut de valori mobiliare, a celor de constituire a
garanțiilor asociate acestora și a tranzacțiilor de
vânzare în lipsă ..........................................................

3–10

ACTE ALE CURȚII EUROPENE
A DREPTURILOR OMULUI
Hotărârea din 29 septembrie 2009, definitivă la 29 decembrie
2009, în Cauza Constantin și Stoian împotriva
României ....................................................................

Digitally signed by CristinaGabriela F. Popescu
Date: 2010.03.16 11:20:06
+02:00
Reason: Regia Autonoma
Monitorul Oficial
Location: Bucuresti

11–16

2

MONITORUL OFICIAL AL ROMÂNIEI, PARTEA I, Nr. 169/16.III.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI, COMERȚULUI ȘI MEDIULUI DE AFACERI

ORDIN
pentru modificarea anexei nr. 2 ăGhidul solicitantului” la Ordinul ministrului economiei
și finanțelor nr. 2.286/2008 privind lansarea Cererii de propuneri de proiecte de investiții în instalații
de desulfurare a gazelor de ardere, arzătoare cu NOx redus și filtre pentru instalațiile mari
de ardere din grupuri modernizate/retehnologizate, din cadrul operațiunii 4.1.c) ăInvestiții
în instalații de desulfurare a gazelor de ardere, arzătoare cu NOx redus și filtre pentru instalațiile
mari de ardere din grupuri modernizate/retehnologizate” din axa prioritară 4 ăCreșterea
eficienței energetice și a securității furnizării în contextul combaterii schimbărilor climatice”
a Programului operațional sectorial ăCreșterea competitivității economice” (POS CCE)
În baza Hotărârii Guvernului nr. 457/2008 privind cadrul instituțional de coordonare și de gestionare a instrumentelor
structurale,
în conformitate cu Regulamentul (CE) nr. 1.083/2006 al Consiliului din 11 iulie 2006 de stabilire a anumitor dispoziții
generale privind Fondul European pentru Dezvoltare Regională, Fondul Social European și Fondul de Coeziune și de abrogare a
Regulamentului (CE) nr. 1.260/1999, cu Regulamentul (CE) nr. 1.080/2006 al Parlamentului European și al Consiliului din 5 iulie 2006
privind Fondul European de Dezvoltare Regională și de abrogare a Regulamentului (CE) nr. 1.783/1999, cu Cadrul strategic
național de referință 2007—2013, aprobat prin Decizia Comisiei Europene nr. 2.594 din 25 iunie 2007, precum și cu Decizia
Comisiei nr. 3.472/2007 de aprobare a Programului operațional sectorial ăCreșterea competitivității economice”,
având în vedere prevederile Hotărârii Guvernului nr. 1.349/2009 pentru modificarea anexei la Hotărârea Guvernului
nr. 718/2008 privind aprobarea schemei de ajutor de stat orizontal pentru dezvoltarea regională durabilă și reducerea emisiilor și
a anexei la Hotărârea Guvernului nr. 750/2008 pentru aprobarea Schemei de ajutor de stat regional privind valorificarea resurselor
regenerabile de energie,
în temeiul prevederilor art. 9 alin. (4) din Hotărârea Guvernului nr. 1.634/2009 privind organizarea și funcționarea
Ministerului Economiei, Comerțului și Mediului de Afaceri,
ministrul economiei, comerțului și mediului de afaceri emite următorul ordin:
Art. I. — Anexa nr. 2 ăGhidul solicitantului” la Ordinul
ministrului economiei și finanțelor nr. 2.286/2008 privind
lansarea Cererii de propuneri de proiecte de investiții în instalații
de desulfurare a gazelor de ardere, arzătoare cu NOx redus și
filtre pentru instalațiile mari de ardere din grupuri
modernizate/retehnologizate, din cadrul operațiunii 4.1.c)
ăInvestiții în instalații de desulfurare a gazelor de ardere,
arzătoare cu NOx redus și filtre pentru instalațiile mari de ardere
din grupuri modernizate/retehnologizate” din axa prioritară 4

ăCreșterea eficienței energetice și a securității furnizării în
contextul combaterii schimbărilor climatice” a Programului
operațional sectorial ăCreșterea competitivității economice”
(POS CCE), publicat în Monitorul Oficial al României, Partea I,
nr. 599 și 599 bis din 11 august 2008, cu modificările ulterioare,
se înlocuiește cu anexa*) care face parte integrantă din
prezentul ordin.
Art. II. — Prezentul ordin se publică în Monitorul Oficial al
României, Partea I.

p. Ministrul economiei, comerțului și mediului de afaceri,
Tudor Șerban,
secretar de stat

București, 25 februarie 2010.
Nr. 333.

*) Anexa se publică în Monitorul Oficial al României, Partea I, nr. 169 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 169/16.III.2010

3

ACTE ALE COMISIEI NAȚIONALE
A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 5/2010 privind utilizarea sistemului de conturi globale,
aplicarea mecanismelor cu și fără prevalidarea instrumentelor financiare, efectuarea operațiunilor
de împrumut de valori mobiliare, a celor de constituire a garanțiilor asociate acestora
și a tranzacțiilor de vânzare în lipsă
În conformitate cu prevederile art. 1, 2 și art. 7 alin. (3), (5) și (15) din Statutul Comisiei Naționale a Valorilor Mobiliare,
aprobat prin Ordonanța de urgență a Guvernului nr. 25/2002, aprobată cu modificări și completări prin Legea nr. 514/2002, cu
modificările și completările ulterioare,
Comisia Națională a Valorilor Mobiliare, în ședința din data de 3 martie 2010, a hotărât emiterea următorului ordin:
Art. 1. — Se aprobă Regulamentul nr. 5/2010 privind
utilizarea sistemului de conturi globale, aplicarea mecanismelor
cu și fără prevalidarea instrumentelor financiare, efectuarea
operațiunilor de împrumut de valori mobiliare, a celor de
constituire a garanțiilor asociate acestora și a tranzacțiilor de

vânzare în lipsă, prevăzut în anexa care face parte integrantă
din prezentul ordin.
Art. 2. — Regulamentul menționat la art. 1 intră în vigoare la
data publicării prezentului ordin în Monitorul Oficial al României,
Partea I, și va fi publicat în Buletinul Comisiei Naționale a
Valorilor Mobiliare și pe site-ul acesteia (www.cnvmr.ro).

Președintele Comisiei Naționale a Valorilor Mobiliare,
Gabriela Anghelache
București, 4 martie 2010.
Nr. 10.
ANEXĂ

R E G U L A M E N T U L Nr. 5/2010

privind utilizarea sistemului de conturi globale, aplicarea mecanismelor cu și fără prevalidarea instrumentelor
financiare, efectuarea operațiunilor de împrumut de valori mobiliare, a celor de constituire a garanțiilor asociate
acestora și a tranzacțiilor de vânzare în lipsă
CAPITOLUL I
Dispoziții generale
Art. 1. — Prevederile prezentului regulament stabilesc reguli
privind utilizarea de către depozitarul central, operatorul de piață
și, după caz, operatorul de sistem și participanții la sistemele
administrate de către aceștia a sistemului de conturi globale și
a mecanismului cu și fără prevalidarea instrumentelor financiare,
precum și reguli privind efectuarea operațiunilor de împrumut de
valori mobiliare, a celor de constituire a garanțiilor asociate
acestora și a tranzacțiilor de vânzare în lipsă.
Art. 2. — Termenii și expresiile utilizate în prezentul
regulament au semnificațiile prevăzute în Legea nr. 297/2004
privind piața de capital, cu modificările și completările ulterioare,
denumită în continuare Legea nr. 297/2004, și în reglementările
emise de Comisia Națională a Valorilor Mobiliare (C.N.V.M.) în
aplicarea acesteia.
Art. 3. — Utilizarea sistemului de conturi globale și a
mecanismului cu și fără prevalidarea instrumentelor financiare
pentru tranzacționarea și evidențierea deținerilor de valori
mobiliare înregistrate în sistemul depozitarului central se va
realiza cu îndeplinirea în mod cumulativ a următoarelor condiții:
a) niciun transfer între contul house și contul global de clienți
sau între subconturile individuale ale clienților din cadrul contului
global, evidențiate în sistemul propriu de back-office al
intermediarului — participant la sistemul depozitarului central,
nu poate avea loc în lipsa unei tranzacții, cu excepția
operațiunilor de împrumut de valori mobiliare, a operațiunilor de
constituire a garanțiilor financiare cu transfer de proprietate
formate din valori mobiliare, a operațiunilor de însușire a

garanțiilor fără transfer de proprietate constituite din valori
mobiliare;
b) este interzisă încheierea de către intermediari, cu excepția
formatorilor de piață potrivit art. 24, a tranzacțiilor de vânzare în
lipsă pe conturile globale, fără a fi împrumutate în prealabil
valorile mobiliare care fac obiectul respectivelor vânzări;
c) intermediarii sunt responsabili în ceea ce privește
monitorizarea permanentă, din punctul de vedere al respectării
prevederilor legale incidente, a operațiunilor de împrumut de
valori mobiliare, precum și a celor de constituire a garanțiilor
asociate acestora, efectuate în cadrul conturilor globale în
numele clienților și înregistrate în sistemele proprii de back-office
ale intermediarilor;
d) depozitarul central este responsabil în ceea ce privește
monitorizarea permanentă, din punctul de vedere al respectării
prevederilor legale incidente, a operațiunilor de împrumut de
valori mobiliare, precum și a celor de constituire a garanțiilor
asociate acestora, efectuate în cadrul conturilor deschise de
către intermediari în sistemul depozitarului central.
Art. 4. — (1) Operațiunile de împrumut de valori mobiliare se
pot realiza exclusiv pentru următoarele scopuri:
a) în vederea efectuării de tranzacții de vânzare în lipsă,
inclusiv în cazul în care valorile mobiliare sunt împrumutate
inițial de intermediari care le împrumută ulterior clienților proprii
în vederea efectuării de tranzacții de vânzare în lipsă;
b) în vederea finalizării decontării tranzacțiilor, în situația în
care intermediarul care prestează servicii de custodie nu
confirmă decontarea unei tranzacții;

4

MONITORUL OFICIAL AL ROMÂNIEI, PARTEA I, Nr. 169/16.III.2010

c) în vederea finalizării decontării tranzacțiilor, în situația în
care, la data decontării, se constată faptul că valorile mobiliare
nu sunt disponibile la decontare (acestea nefiind transferate din
sistemul unui alt depozitar central sau al unei instituții financiare
internaționale cu care depozitarul central a stabilit legături
electronice, printr-o instrucțiune de transfer fără schimb de
proprietate);
d) pentru menținerea calității de formator de piață a unui
intermediar;
e) în vederea efectuării operațiunilor de decontare a
instrumentelor financiare derivate care implică livrare fizică;
f) în orice altă situație, în vederea finalizării decontării, caz
în care depozitarul central va notifica de îndată C.N.V.M. și va
aplica sancțiunile corespunzătoare, în conformitate cu
reglementările proprii.
(2) Se interzic operațiunile de împrumut de valori mobiliare
prin care se urmărește exclusiv obținerea de dividende sau
exercitarea de voturi în cadrul adunărilor generale ale
acționarilor.
(3) Răspunderea cu privire la respectarea scopului pentru
care este realizat împrumutul de valori mobiliare aparține
intermediarilor implicați și, după caz, depozitarului central.
CAPITOLUL II
Condiții tehnice și operaționale
Art. 5. — Pentru utilizarea sistemului de conturi globale pus
la dispoziție de către depozitarul central, intermediarul —
participant la sistemul depozitarului central poate să deschidă
în sistemul de compensare-decontare și registru al acestuia un
cont în nume propriu (house) și cel puțin un cont global în
numele clienților săi.
Art. 6. — (1) La utilizarea sistemului de conturi globale,
intermediarii au obligația de a utiliza în sistemele de back-office
o aplicație software care să evidențieze zilnic în subconturile
individuale ale clienților atât identitatea fiecărui client, cât și
deținerile acestuia, cu înregistrarea expresă a sarcinilor
existente asupra valorilor mobiliare deținute, ca urmare a
efectuării operațiunilor de împrumut de valori mobiliare, precum
și a celor de constituire a garanțiilor asociate acestora.
(2) Sistemele de back-office ale intermediarilor trebuie să
aibă capacitatea de a arhiva istoricul tuturor tranzacțiilor cu
valori mobiliare și a operațiunilor aferente acestora, inclusiv a
operațiunilor de împrumut de valori mobiliare și de constituire
de garanții asupra valorilor mobiliare.
(3) În vederea păstrării în siguranță a datelor și a informațiilor
menționate la alin. (1), intermediarii au obligația de a elabora
proceduri de asigurare a continuității operaționale și de
recuperare a datelor și a informațiilor în caz de dezastru,
proceduri ce vor fi revizuite anual. Spațiile destinate desfășurării
activității intermediarilor trebuie să fie dotate cu:
— sisteme de alarmă antiefracție;
— sisteme de alarmă în caz de incendiu.
(4) Pentru aplicarea alin. (3), intermediarii trebuie să asigure
cel puțin două sisteme de back-up, în două locații diferite. În
acest sens, trebuie să dispună de servere de back-up dedicate
care să îndeplinească următoarele condiții:
a) să asigure salvarea în timp real a datelor și a informațiilor;
b) să fie prevăzute cu câte o copie a aplicației software
utilizate pentru sistemul de back-office;
c) să fie situate după cum urmează:
— un server de back-up trebuie să fie situat la sediul
autorizat al intermediarului, unde se află sistemul de back-office
al acestuia; și
— un alt server de back-up trebuie să fie situat într-o locație
specializată în recuperarea informațiilor în caz de dezastru,
inclusiv într-un centru de date autorizat, sau la un sediu autorizat

al intermediarului, diferit față de cel în care se află sistemul de
back-office al acestuia.
(5) Intermediarii autorizați să presteze serviciile și activitățile
de investiții prevăzute la art. 7 alin. (1) pct. 6 lit. A.a), b), c) sau
d) din Ordonanța de urgență a Guvernului nr. 99/2006 privind
instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările
și completările ulterioare, denumită în continuare O.U.G.
nr. 99/2006, trebuie să elaboreze proceduri interne și să
dezvolte mecanisme de control intern, ce vor fi revizuite anual,
privind gestionarea modalităților de prioritizare și alocare a
ordinelor, în conformitate cu prevederile cap. VI din titlul III din
Regulamentul nr. 32/2006 privind serviciile de investiții
financiare, aprobat prin Ordinul Comisiei Naționale a Valorilor
Mobiliare nr. 121/2006, cu modificările ulterioare, denumit în
continuare Regulamentul C.N.V.M. nr. 32/2006.
(6) Intermediarii autorizați să presteze serviciile și activitățile
de investiții prevăzute la art. 7 alin. (1) pct. 6 lit. B.a) din O.U.G.
nr. 99/2006 trebuie să elaboreze proceduri interne și mecanisme
de control intern, ce vor fi revizuite anual, privind:
— utilizarea unor proceduri de back-office robuste, care să
includă principiul dublei înregistrări, potrivit căruia, pentru fiecare
operațiune de creditare/debitare a contului beneficiarului, trebuie
să existe o operațiune corespondentă de debitare/creditare în
contul contrapărții care furnizează/primește valorile mobiliare,
proceduri care să permită identificarea în orice moment și fără
întârziere a deținerilor de valori mobiliare ale unui client propriu;
— păstrarea înregistrărilor, evidențelor și conturilor necesare,
pentru a putea în orice moment și fără întârziere să distingă
activele deținute de un client față de activele deținute de orice alt
client și față de propriile active;
— realizarea zilnică de către intermediari a unei verificări
interne a evidențelor proprii, pentru a certifica faptul că deținerile
cumulate ale clienților proprii corespund pozițiilor înregistrate de
intermediari în conturile globale deschise la alți intermediari sau
în sistemele depozitarilor centrali;
— reconcilierea zilnică de către participanții la sistemul unui
depozitar central a tuturor subconturilor individuale ale clienților
și a contului house, respectiv a deținerilor de valori mobiliare și
a sarcinilor asupra acestora, evidențiate în sistemele proprii de
back-office, cu conturile globale deschise în sistemele
depozitarilor centrali;
— protecția adecvată a activelor clienților, inclusiv pentru
situația în care valorile mobiliare sunt depozitate prin intermediul
mai multor intermediari în cadrul unui lanț de custodie și
asigurarea faptului că procedurile respective, în măsura în care
sunt relevante, sunt aplicabile tuturor intermediarilor aflați în
poziții superioare în cadrul lanțului de custodie.
(7) Până la data obținerii acordului depozitarului central cu
privire la întrunirea condițiilor tehnice și operaționale aferente
utilizării conturilor globale de către participanții la sistemul
depozitarului central, intermediarii au obligația transmiterii la
C.N.V.M a procedurilor prevăzute la alin. (3), (5) și (6), după caz.
(8) În vederea utilizării sistemului de conturi globale și a
efectuării operațiunilor de împrumut de valori mobiliare și de
constituire a garanțiilor aferente acestora, sistemele informatice
ale intermediarilor vor fi auditate de auditori ai sistemelor
informatice, persoane fizice sau juridice, active, certificate de
Asociația de Audit și Control al Sistemelor Informatice — ISACA
(Information Systems Audit and Control Association). Raportul
de audit va certifica cel puțin faptul că sistemele informatice ale
intermediarilor asigură respectarea condițiilor tehnice și
operaționale aferente utilizării conturilor globale, efectuării
operațiunilor de împrumut de valori mobiliare și de constituire a
garanțiilor asociate acestora.
(9) Acordul depozitarului central prevăzut la alin. (7) va fi
condiționat de raportul de audit întocmit în conformitate cu

MONITORUL OFICIAL AL ROMÂNIEI, PARTEA I, Nr. 169/16.III.2010
alin. (8), precum și de verificarea de către depozitarul central a
întrunirii condițiilor tehnice și operaționale impuse de acesta,
prin reglementările proprii, aferente utilizării conturilor globale și
efectuării operațiunilor de împrumut de valori mobiliare și de
constituire a garanțiilor aferente acestora.
(10) Este interzisă utilizarea sistemului de conturi globale de
către intermediarii care nu se încadrează în prevederile
prezentului articol.
Art. 7. — (1) Depozitarul central are obligația de a elabora
proceduri de administrare a riscurilor operaționale și alte măsuri
de administrare a riscurilor inerente sistemului de compensare
decontare și de reducere a decontărilor eșuate, precum și
proceduri de control și audit intern, care să vizeze inclusiv
utilizarea sistemului de conturi globale și a mecanismului fără
prevalidarea instrumentelor financiare, precum și operațiunile
de împrumut de valori mobiliare și a celor de constituire a
garanțiilor asociate acestora, precum și de a le revizui anual.
(2) Depozitarul central are obligația de a transmite C.N.V.M.
procedurile prevăzute la alin. (1) în termen de 3 luni de la
intrarea în vigoare a prezentului regulament.
CAPITOLUL III
Obligații de raportare și evidență a deținerilor de valori
mobiliare
Art. 8. — Participanții la sistemul depozitarului central au
obligația să reconcilieze zilnic toate subconturile individuale ale
clienților și contul house, respectiv deținerile de valori mobiliare
și sarcinile asupra acestora, evidențiate în sistemele proprii de
back-office, cu conturile globale deschise în sistemele
depozitarilor centrali, astfel încât să se respecte relația: TOTAL
ACTIVE FINANCIARE PENTRU FIECARE ISIN (ăInternational
Securities Identification Number” = ACTIVE FINANCIARE
GAJATE + ACTIVE FINANCIARE LIBERE DE SARCINI.
Art. 9. — (1) Depozitarul central trebuie să asigure
permanent suportul tehnic corespunzător transmiterii de către
intermediarii — participanți la sistemul depozitarului central a
raportărilor impuse de prevederile art. 146 alin. (6) și (7) din
Legea nr. 297/2004 și ale art. 67 alin. (1) din Regulamentul
nr. 13/2005 privind autorizarea și funcționarea depozitarului
central, caselor de compensare și contrapărților centrale,
aprobat prin Ordinul Comisiei Naționale a Valorilor Mobiliare
nr. 60/2005, cu modificările ulterioare, denumit în continuare
Regulamentul C.N.V.M. nr. 13/2005, respectiv a datelor și a
informațiilor prevăzute la art. 8, referitoare la identitatea clienților,
la deținerile de valori mobiliare, precum și la sarcinile asupra
acestora, înregistrate în sistemele de back-office utilizate de
către participanți, în conformitate cu prevederile art. 67 alin. (2)
din Regulamentul C.N.V.M. nr. 13/2005.
(2) Depozitarul central trebuie să asigure o evidență unitară
a informațiilor și a datelor centralizate menționate la alin. (1),
raportate de către participanții la sistemul depozitarului central,
în baza prevederilor art. 146 alin. (6) și (7) din Legea
nr. 297/2004 și ale art. 67 alin. (1) din Regulamentul C.N.V.M.
nr. 13/2005.
(3) Depozitarul central trebuie să transmită, în mod
centralizat, la cererea C.N.V.M., datele și informațiile prevăzute
la alin. (2), în conformitate cu dispozițiile art. 154 din Legea
nr. 297/2004 și ale art. 69 din Regulamentul C.N.V.M.
nr. 13/2005.
(4) Depozitarul central trebuie să stabilească în
reglementările proprii măsurile și sancțiunile administrative
corespunzătoare pentru situațiile în care participanții la sistemul
depozitarului central nu își îndeplinesc obligațiile de raportare
impuse de prevederile art. 146 alin. (6) și (7) din Legea
nr. 297/2004 și ale art. 67 alin. (1) din Regulamentul C.N.V.M.
nr. 13/2005.

5

Art. 10. — (1) Depozitarul central trebuie să stabilească prin
reglementările proprii cel puțin următoarele:
a) modalitatea de reconciliere zilnică (raportări electronice);
b) formatul fișierelor (reconcilierea trebuie să se producă
între sistemele de back-office ale intermediarilor și sistemul
depozitarului central, într-un interval orar bine stabilit, anterior
închiderii zilei de decontare);
c) modalitățile de semnalare și/sau corectare a erorilor.
(2) În vederea asigurării unei evidențe unitare, participanții
la sistemul depozitarului central au obligația să facă
reconcilierea zilnică și să semnaleze depozitarului central,
anterior închiderii zilei de decontare, dacă sunt sau nu
neconcordanțe între informațiile înregistrate în sistemul
depozitarului central și cele înregistrate în sistemele de backoffice.
Art. 11. — Participanții la sistemul depozitarului central care
utilizează sistemul de conturi globale trebuie să raporteze în
ultima zi lucrătoare a fiecărei luni către depozitarul central datele
și informațiile privind identitatea clienților cu dețineri de acțiuni
ale societăților de investiții financiare (SIF) și numărul de acțiuni
SIF deținute de aceștia, înregistrate în sistemele proprii de backoffice.
Art. 12. — (1) Depozitarul central va centraliza, la sfârșitul
ultimei zile lucrătoare a fiecărei luni, datele și informațiile
menționate la art. 11, în vederea cumulării tuturor deținerilor de
acțiuni emise de o SIF ale unei persoane având un anumit
identificator unic (cod numeric personal/CUI/pașaport/cod
fiscal).
(2) Depozitarul central va notifica de îndată conducerii
SIF/societății de administrare a investițiilor (SAI) care
administrează o SIF, în conformitate cu prevederile art. 2 alin. (6)
din Instrucțiunea nr. 1/2007 emisă în aplicarea prevederilor
art. 2861 din Legea nr. 297/2004 privind piața de capital,
modificată și completată prin Legea nr. 208/2005 și Legea
nr. 97/2006, aprobată prin Ordinul Comisiei Naționale a Valorilor
Mobiliare nr. 29/2007, în cazul în care, ulterior centralizării
datelor și informațiilor menționate la alin. (1), depozitarul central
constată situații de depășire a limitei prevăzute la art. 2861
alin. (1) din Legea nr. 297/2004, apărute ca urmare a
operațiunilor de piață raportate de către participanții la sistemul
depozitarului central.
CAPITOLUL IV
Operațiunile de împrumut de valori mobiliare și de
constituire a garanțiilor asociate acestora
Art. 13. — (1) Operatorul de piață are obligația de a publica
lista valorilor mobiliare admise la tranzacționare pe o piață
reglementată care pot face obiectul vânzărilor în lipsă, listă care
include:
a) o secțiune cu cele mai lichide valori mobiliare admise la
tranzacționare pe piața reglementată respectivă;
b) o secțiune cu orice alte valori mobiliare care se
tranzacționează prin intermediul formatorilor de piață.
(2) Operatorul de piață va stabili, prin reglementările proprii,
criteriile de lichiditate care vor fi avute în vedere la alcătuirea
secțiunii prevăzute la alin. (1) lit. a).
(3) Secțiunea prevăzută la alin. (1) lit. a) se actualizează
semestrial de către operatorul de piață, conform regulilor
acestuia.
(4) Secțiunea prevăzută la alin. (1) lit. b) se actualizează de
către operatorul de piață ori de câte ori este necesar, conform
regulilor acestuia.
(5) Lista valorilor mobiliare eligibile pentru operațiunile de
împrumut de valori mobiliare, precum și lista valorilor mobiliare
eligibile pentru operațiunile de constituire de garanții asociate
împrumutului de valori mobiliare se stabilesc și se publică de
către depozitarul central, conform regulilor acestuia.

6

MONITORUL OFICIAL AL ROMÂNIEI, PARTEA I, Nr. 169/16.III.2010

(6) Lista valorilor mobiliare eligibile pentru operațiunile de
împrumut de valori mobiliare va include cel puțin valorile
mobiliare admise la tranzacționare care pot face obiectul
vânzărilor în lipsă, prevăzute la alin. (1).
(7) Listele prevăzute la alin. (5) se actualizează semestrial
de către depozitarul central conform regulilor acestuia.
(8) C.N.V.M. poate dispune, în situația în care consideră
necesar, excluderea unor valori mobiliare din listele prevăzute la
alin. (1), respectiv (5).
Art. 14. — (1) Monitorizarea de către depozitarul central a
operațiunilor de împrumut de valori mobiliare, precum și a celor
de constituire a garanțiilor asociate acestora, efectuate în
conturile globale deschise de către intermediari în sistemul
depozitarului central în numele clienților, se va realiza exclusiv
la nivelul numărului total de valori mobiliare libere de sarcini și
gajate, segregate pe ISIN.
(2) Ȋn vederea evidențierii numărului total de valori mobiliare
ce fac obiectul operațiunilor de împrumut și al sarcinilor
înregistrate în conturile globale deschise de către intermediari în
sistemul depozitarului central în numele clienților, reglementările
proprii ale depozitarului central trebuie să prevadă obligația
participanților la sistemul depozitarului central de a instructa în
mod corespunzător depozitarul central ori de câte ori în
sistemele lor proprii de back-office este înregistrată o astfel de
operațiune.
(3) Evidențierea de către depozitarul central a garanțiilor
asupra valorilor mobiliare constituite în baza Legii nr. 99/1999
privind unele măsuri pentru accelerarea reformei economice, cu
modificările ulterioare, denumită în continuare Legea
nr. 99/1999, va avea ca efect reducerea corespunzătoare a
cantității de valori mobiliare disponibile pentru tranzacționare și
decontare în contul global deschis de participantul la sistemul
depozitarului central, în care au fost evidențiate valorile
mobiliare ce fac obiectul garanției, anterior înscrierii garanției.
Art. 15. — Monitorizarea de către depozitarul central a
operațiunilor de împrumut de valori mobiliare, precum și a celor
de constituire a garanțiilor asociate acestora, înregistrate în
conturile house deschise în nume propriu de către intermediari
în sistemul depozitarului central, se va efectua prin reconcilierea
zilnică cu sistemul depozitarului central a informațiilor referitoare
la deținerile de valori mobiliare pe conturile house, astfel încât să
se respecte, pentru fiecare cont house în parte deschis, relația:
TOTAL ACTIVE FINANCIARE PENTRU FIECARE ISIN =
ACTIVE FINANCIARE GAJATE + ACTIVE FINANCIARE
LIBERE DE SARCINI.
Art. 16. — (1) Toate operațiunile de împrumut de valori
mobiliare vor avea la bază un contract-cadru și acte adiționale
la acesta, în conformitate cu prevederile alin. (2)—(5), actele
adiționale întocmindu-se de către părți după cum urmează:
a) anterior introducerii ordinului de vânzare în sistemul de
tranzacționare, în cazul aplicării mecanismului cu prevalidare a
instrumentelor financiare;
b) cel mai târziu la data decontării potrivit termenului de
decontare, în cazul aplicării mecanismului fără prevalidarea
instrumentelor financiare.
(2) Pentru situațiile în care operațiunile de împrumut de valori
mobiliare, precum și cele de constituire a garanțiilor asociate
acestora sunt efectuate între conturile proprii a 2 participanți la
sistemul depozitarului central, intermediarii au obligația de a
utiliza un contract-standard de împrumut (format dintr-un
contract-cadru și acte adiționale), întocmit în baza ăGlobal
Master Securities Lending Agreement — International Securities
Lenders Association ISLA” (GMSLA).
(3) Contractul-standard de împrumut GMSLA, armonizat cu
prevederile legislației din România, va constitui parte integrantă
din reglementările proprii ale depozitarului central.

(4) Pentru situațiile în care operațiunile de împrumut de valori
mobiliare, precum și cele de constituire a garanțiilor asociate
acestora sunt efectuate între un intermediar și un client al
acestuia sau un client al altui intermediar ori între 2 clienți ai unui
intermediar/ai unor intermediari, se va utiliza un contractstandard de împrumut (format dintr-un contract-cadru și acte
adiționale) întocmit în baza contractului-standard de împrumut
GMSLA, armonizat cu dispozițiile legislației din România, cu
respectarea următoarelor prevederi:
a) contractul-cadru va conține cel puțin clauze referitoare la:
— părțile contractante;
— obiectul contractului;
— drepturile și obligațiile părților contractante;
— volumul/valoarea maxim (ă) a valorilor mobiliare care pot
fi împrumutate unui client, în funcție de regulile de administrare
a riscului ale intermediarului;
— tipul garanțiilor care pot fi utilizate pentru garantarea
împrumutului;
— modalitatea de constituire, evaluare și executare a
garanțiilor;
— modalitatea de restituire a valorilor mobiliare împrumutate
și a garanțiilor;
— situația nerambursării la scadență a valorilor mobiliare;
— modul de exercitare, de către părțile contractante, a
drepturilor aferente dreptului de proprietate asupra valorilor
mobiliare împrumutate și, după caz, asupra valorilor mobiliare
constituite drept garanție financiară cu transfer de proprietate;
— prevederi privind modul de încetare a contractului, inclusiv
situația în care valorile mobiliare obiect al operațiunilor de
împrumut de valori mobiliare sunt excluse din lista prevăzută la
art. 13 alin. (5);
b) pentru fiecare operațiune de împrumut de valori mobiliare
se va întocmi un act adițional care va conține cel puțin clauze
referitoare la:
— părțile contractante;
— obiectul contractului;
— tipul, numărul, valoarea nominală și valoarea de piață la
momentul împrumutului ale valorilor mobiliare împrumutate, cu
precizarea emitentului și a codului ISIN;
— tipul și valoarea activelor acceptate pentru garantarea
împrumutului;
— durata împrumutului de valori mobiliare;
— tarifele și comisioanele plătite de beneficiarul
împrumutului de valori mobiliare.
(5) Garanțiile cu și fără transfer de proprietate asociate
împrumutului de valori mobiliare se vor constitui în funcție de
încadrarea juridică a părților contractante în legislația incidentă
contractelor de garanție, potrivit reglementărilor depozitarului
central, după cum urmează:
a) garanțiile financiare asociate operațiunilor de împrumut de
valori mobiliare se pot constitui atât cu transfer de proprietate,
cât și fără transfer de proprietate, în conformitate cu prevederile
Ordonanței Guvernului nr. 9/2004 privind unele contracte de
garanție financiară, aprobată cu modificări și completări prin
Legea nr. 222/2004, denumită în continuare O.G. nr. 9/2004. La
apariția cauzei care determină executarea garanției financiare,
respectiv în situația în care nu se restituie la termen valorile
mobiliare împrumutate, beneficiarul garanției poate să execute
garanția financiară cu respectarea prevederilor contractuale, ale
O.G. nr. 9/2004 și ale prevederilor incidente din reglementările
C.N.V.M.;
b) garanțiile reale mobiliare asociate operațiunilor de
împrumut de valori mobiliare se vor constitui exclusiv fără
transfer de proprietate, în conformitate cu prevederile Legii
nr. 99/1999; garanțiile reale mobiliare se vor constitui numai în
cazul în care clauzele contractuale cuprind acordul părților cu
privire la modalitățile de executare a garanțiilor reale mobiliare;

MONITORUL OFICIAL AL ROMÂNIEI, PARTEA I, Nr. 169/16.III.2010
la apariția cauzei care determină executarea garanției reale
mobiliare, respectiv în situația în care nu se restituie la termen
valorile mobiliare împrumutate, beneficiarul garanției poate să
execute garanția reală mobiliară cu respectarea prevederilor
contractuale și ale prevederilor incidente din reglementările
C.N.V.M.
Art. 17. — (1) În cazul utilizării sistemului de conturi globale,
operațiunile de împrumut de valori mobiliare realizate între
conturile participanților la sistemul depozitarului central,
deschise atât în nume propriu, cât și în numele clienților, se vor
reflecta de către depozitarul central printr-un transfer al valorilor
mobiliare între conturile implicate, conform instrucțiunilor
adecvate, primite din partea participanților implicați, în formatul
prevăzut în reglementările depozitarului central.
(2) Ȋn cazul utilizării sistemului de conturi globale, operațiunile
de constituire a garanțiilor financiare cu transfer de proprietate
se vor reflecta de către depozitarul central printr-un transfer al
valorilor mobiliare între conturile implicate, conform
instrucțiunilor adecvate, primite din partea participanților
implicați, în formatul prevăzut în reglementările depozitarului
central.
Art. 18. — (1) Ȋn cazul utilizării sistemului de conturi globale,
pentru derularea operațiunilor de împrumut de valori mobiliare
între 2 clienți ai aceluiași participant la sistemul depozitarului
central, participantul respectiv are obligația și răspunderea
exclusivă de a notifica depozitarului central, prin transmiterea
unei instrucțiuni adecvate, în formatul prevăzut în reglementările
depozitarului central, cu privire la transferul valorilor mobiliare
obiect al operațiunii de împrumut efectuat în cadrul contului
global de clienți. Participantul va înregistra în sistemul său de
back-office transferul valorilor mobiliare.
(2) La restituirea valorilor mobiliare obiect al operațiunilor de
împrumut de valori mobiliare între 2 clienți ai aceluiași participant
la sistemul depozitarului central, participantul respectiv are
obligația de a notifica depozitarul central, prin transmiterea unei
instrucțiuni adecvate, în formatul prevăzut în reglementările
depozitarului central, cu privire la transferul valorilor mobiliare
obiect al operațiunii de împrumut efectuat în cadrul contului
global de clienți. Participantul va înregistra în sistemul său de
back-office transferul valorilor mobiliare.
(3) Participanții la sistemul depozitarului central au obligația
să coreleze operațiunile prevăzute la alin. (1) și (2) pentru
fiecare operațiune de împrumut în parte.
Art. 19. — (1) Ȋn cazul utilizării sistemului de conturi globale,
participanții la sistemul depozitarului central au obligația de a
înregistra în evidențele proprii blocarea valorilor mobiliare ce fac
obiectul garanțiilor fără transfer de proprietate sau al altor sarcini
și de a instructa, de îndată, depozitarul central, cu privire la
reflectarea în conturile globale a blocărilor, prin transmiterea
unor instrucțiuni adecvate, în formatul prevăzut în reglementările
depozitarului central.
(2) Participanții la sistemul depozitarului central au obligația
de a înregistra în evidențele proprii deblocarea valorilor
mobiliare ce au făcut obiectul garanțiilor fără transfer de
proprietate sau al altor sarcini și de a instructa, de îndată,
depozitarul central cu privire la reflectarea în conturile globale a
deblocărilor, prin transmiterea unor instrucțiuni adecvate, în
formatul prevăzut în reglementările depozitarului central.
(3) Depozitarul central va reflecta fiecare operațiune de
blocare, respectiv deblocare a valorilor mobiliare, prin transferul
acestora între conturile globale deschise de către intermediar și
conturile globale speciale destinate acestor operațiuni, de îndată
ce a primit instrucțiunea corespunzătoare din partea
respectivului intermediar.
Art. 20. — În cazul utilizării sistemului de conturi individuale,
operațiunile de împrumut de valori mobiliare realizate între
conturile participanților la sistemul depozitarului central,

7

deschise atât în nume propriu, cât și în numele clienților, se vor
reflecta de către depozitarul central printr-un transfer al valorilor
mobiliare între conturile implicate, conform instrucțiunilor
adecvate, primite din partea participanților implicați, în formatul
prevăzut în reglementările depozitarului central.
Art. 21. — (1) În cazul utilizării sistemului de conturi
individuale, operațiunile de constituire a garanțiilor financiare cu
transfer de proprietate se vor reflecta de către depozitarul
central printr-un transfer al valorilor mobiliare între conturile
implicate, conform instrucțiunilor adecvate, primite din partea
participanților implicați, în formatul prevăzut în reglementările
depozitarului central.
(2) Ȋn cazul utilizării sistemului de conturi individuale,
înregistrarea garanțiilor fără transfer de proprietate se va reflecta
de către depozitarul central în conturile individuale, conform
reglementărilor depozitarului central aplicabile.
Art. 22. — (1) Depozitarul central are obligația de a transmite
C.N.V.M. raportări semestriale, în termen de maximum 10 zile
de la încheierea semestrului de raportare sau în termen de o zi
lucrătoare de la solicitarea C.N.V.M., cu privire la operațiunile
de împrumut de valori mobiliare, cu precizarea următoarelor:
a) numărul operațiunilor de împrumut de valori mobiliare;
b) volumul valorilor mobiliare luate cu împrumut, centralizate
în funcție de codul ISIN;
c) intermediarii și conturile implicate în aceste operațiuni,
după caz contul global de clienți sau titularul contului individual,
în situația utilizării sistemului de conturi individuale, cu
precizarea calității lor de creditor sau debitor, după caz.
(2) Intermediarii au obligația de a transmite C.N.V.M.
raportări lunare, în termen de maximum 10 zile de la încheierea
lunii de raportare sau în maximum 24 de ore de la solicitarea
C.N.V.M., cu privire la operațiunile de împrumut de valori
mobiliare realizate de aceștia sau de clienți ai lor, potrivit
art. 153 alin. (1) lit. b) din Regulamentul C.N.V.M. nr. 32/2006,
cu precizarea inclusiv a următoarelor:
a) numărul operațiunilor de împrumut de valori mobiliare;
b) volumul valorilor mobiliare luate cu împrumut, respectiv
date cu împrumut, centralizate în funcție de codul ISIN;
c) valoarea, la data împrumutului, a valorilor mobiliare luate
cu împrumut, respectiv date cu împrumut, centralizate în funcție
de codul ISIN;
d) scopul operațiunilor de împrumut de valori mobiliare.
CAPITOLUL V
Tranzacțiile de vânzare în lipsă
Art. 23. — (1) Tranzacțiile de vânzare în lipsă încheiate de
către intermediari în numele clienților se vor efectua cu
împrumut de valori mobiliare în prealabil, în conformitate cu
prevederile art. 190 alin. (2) lit. a) și ale art. 207 alin. (1) din
Regulamentul C.N.V.M. nr. 32/2006.
(2) Intermediarii au obligația să se asigure că au încheiat un
contract-cadru de împrumut de valori mobiliare cu clientul care
intenționează să vândă valorile mobiliare respective.
Art. 24. — (1) Încheierea de către intermediari, în nume
propriu, pe conturile house, a tranzacțiilor de vânzare în lipsă a
unor valori mobiliare pe care aceștia nu le dețin în proprietate la
momentul vânzării și nu le-au împrumutat în prealabil se permite
numai pentru menținerea poziției de formator de piață pentru
valorile mobiliare prevăzute la art. 29 lit. b).
(2) Intermediarii care nu dețin calitatea de formator de piață
vor putea încheia, în nume propriu, pe conturile house, tranzacții
de vânzare în lipsă după efectuarea unui împrumut/unor
împrumuturi de valori mobiliare care să asigure acoperirea
integrală a vânzării în lipsă.
Art. 25. — (1) Pentru efectuarea tranzacțiilor de vânzare în
lipsă, operatorul de piață trebuie să asigure suportul tehnic
corespunzător și regulile impuse prin reglementările proprii astfel

8

MONITORUL OFICIAL AL ROMÂNIEI, PARTEA I, Nr. 169/16.III.2010

încât să fie respectate prevederile art. 13, precum și următoarele
condiții:
a) în momentul introducerii ordinului în sistemul de
tranzacționare, intermediarul are obligația de a semnala în mod
clar că ordinul este de vânzare în lipsă; pentru aceasta
intermediarul va acționa în conformitate cu instrucțiunea
clientului, dacă ordinul este introdus în numele unui client;
b) prețul aferent unui ordin de vânzare în lipsă trebuie să fie
cel puțin egal cu cel mai bun preț de vânzare înregistrat în piața
principală a valorii mobiliare respective, la momentul introducerii
ordinului aferent tranzacției de vânzare în lipsă;
c) operatorul de piață are obligația de a publica la sfârșitul
fiecărei zile de tranzacționare informații privind volumul și
numărul tranzacțiilor de vânzare în lipsă executate pe piața
reglementată respectivă, pentru fiecare emitent;
d) operatorul de piață are obligația de a asigura suportul
tehnic astfel încât să nu se permită din punct de vedere tehnic
introducerea pe contul house, pe contul global de clienți sau pe
contul individual a ordinului de vânzare de către agentul de
servicii de investiții financiare fără a se proceda la inserarea
caracteristicii de vânzare în lipsă, respectiv la marcarea
câmpului specific vânzării în lipsă cu ăYES/NO”. Cu excepția
formatorilor de piață, marcarea câmpului specific vânzării în
lipsă cu ăYES” presupune, implicit, confirmarea efectuării
prealabile a operațiunii de împrumut a valorilor mobiliare care
fac obiectul respectivei vânzări în lipsă, precum și existența unui
contract/unor contracte-cadru de împrumut, încheiat/încheiate
conform legislației incidente.
(2) Condiția prevăzută la alin. (1) lit. b) nu se aplică
formatorilor de piață, în cazul acestora vânzările în lipsă
efectuându-se la prețuri conform regulilor pieței reglementate.
CAPITOLUL VI
Sancțiuni
Art. 26. — Încălcarea prevederilor prezentului regulament se
sancționează conform dispozițiilor titlului X din Legea
nr. 297/2004.
CAPITOLUL VII
Dispoziții tranzitorii și finale
Art. 27. — (1) În vederea utilizării sistemului de conturi
globale pentru alte valori mobiliare decât cele prevăzute la
art. 29 lit. b), precum și pentru realizarea de operațiuni de
împrumut de valori mobiliare și de tranzacții de vânzare în lipsă,
reglementările proprii ale depozitarilor centrali, ale operatorilor
de piață și, după caz, ale operatorilor de sistem trebuie să
conțină prevederi exprese care să respecte cerințele prevăzute
la cap. II—V.
(2) Obligațiile participanților prevăzute în cap. II—V trebuie
să constituie cerințe exprese de menținere a acestora în
sistemele administrate de către depozitarul central, operatorul
de piață și, după caz, operatorul de sistem, iar nerespectarea
acestor obligații trebuie să conducă la aplicarea măsurilor
corespunzătoare.
Art. 28. — Depozitarii centrali, operatorii de piețe
reglementate și, după caz, operatorii de sistem au obligația să
modifice și să coreleze corespunzător reglementările proprii, în
conformitate cu prevederile prezentului regulament, în termen
de 60 de zile lucrătoare de la data intrării în vigoare a acestuia.
Art. 29. — Începând cu data intrării în vigoare a prezentului
regulament se aplică următoarele prevederi:
a) sub condiția modificării reglementărilor proprii ale
depozitarilor centrali, ale operatorilor de piață și, după caz, ale
operatorilor de sistem în conformitate cu prevederile art. 27 și
28, sistemul mixt de conturi (globale sau individuale) și
mecanismul cu prevalidare a instrumentelor financiare se vor
utiliza pentru toate instrumentele financiare depozitate și/sau

înregistrate în cadrul unui sistem de compensare-decontare
administrat de un depozitar central din România, care nu sunt
prevăzute la lit. b);
b) sistemul de conturi globale și mecanismul fără prevalidare
a instrumentelor financiare se vor aplica în cazul:
(i) emitenților ale căror instrumente financiare sunt
înregistrate în sistemul unui depozitar central din
România, cu condiția ca instrumentele financiare
respective să fie tranzacționate atât pe o piață
reglementată sau în cadrul unui sistem alternativ de
tranzacționare din România, cât și pe o piață
reglementată sau în cadrul unui sistem alternativ de
tranzacționare dintr-un alt stat membru al Uniunii
Europene;
(ii) emitentului titlurilor de stat tranzacționate pe o piață
reglementată din România;
(iii) emitenților ale căror valori mobiliare sunt înregistrate
în sistemul unui depozitar central din România și
constituie obiectul unei oferte publice transfrontaliere
derulate în baza unui prospect notificat C.N.V.M. de
către o autoritate competentă dintr-un alt stat
membru al Uniunii Europene;
(iv) instrumentelor financiare înregistrate în sistemul
unui depozitar central din România, precum și în
cadrul unui alt sistem/unor altor sisteme ale unor
entități similare sau ale unor instituții financiare
internaționale din state membre ale Uniunii
Europene, cu care depozitarul central din România
are stabilite legături electronice în vederea asigurării
transferului instrumentelor financiare și decontării
transfrontaliere a tranzacțiilor;
(v) altor emitenți/instrumente financiare stabiliți/stabilite
prin decizia C.N.V.M. la cererea fundamentată a
depozitarului central sau a operatorului de
piață/sistem.
Art. 30. — (1) Începând cu data intrării în vigoare a
modificărilor reglementărilor proprii efectuate de depozitarii
centrali, operatorii de piață și, după caz, operatorii de sistem în
conformitate cu prevederile art. 27 și 28, aceștia au obligația de
a realiza teste și de a efectua evaluări lunare ale aplicării
sistemului de conturi globale, a operațiunilor de împrumut de
valori mobiliare, a celor de constituire a garanțiilor asociate
acestora și a tranzacțiilor de vânzare în lipsă, rezultatele
evaluărilor urmând a fi comunicate C.N.V.M.
(2) Testele și evaluările prevăzute la alin. (1) se vor realiza pe
o perioadă de cel puțin 3 luni.
(3) Începând cu data intrării în vigoare a modificărilor
reglementărilor proprii efectuate de depozitarii centrali, operatorii
de piață și, după caz, operatorii de sistem în conformitate cu
prevederile art. 28, intermediarii au obligația de a participa la
testele prevăzute la alin. (1) și de a realiza o autoevaluare cu
privire la capacitatea proprie de a utiliza sistemul de conturi
globale, operațiunile de împrumut de valori mobiliare, cele de
constituire a garanțiilor asociate acestora și tranzacțiile de
vânzare în lipsă, precum și de a iniția un audit în conformitate cu
prevederile art. 6 alin. (8).
(4) Participanții la sistemele depozitarilor centrali, operatorilor
de piață și, după caz, ale operatorilor de sistem vor transmite
C.N.V.M. autoevaluarea prevăzută la alin. (3), precum și raportul
de audit întocmit în conformitate cu prevederile art. 6 alin. (8), în
termen de 3 luni de la intrarea în vigoare a modificărilor
reglementărilor proprii efectuate de depozitarii centrali, operatorii
de piață și, după caz, operatorii de sistem respectivi în
conformitate cu prevederile art. 28.
Art. 31. — Începând cu data intrării în vigoare a prezentului
regulament, Regulamentul nr. 13/2005 privind autorizarea și
funcționarea depozitarului central, caselor de compensare și

MONITORUL OFICIAL AL ROMÂNIEI, PARTEA I, Nr. 169/16.III.2010
contrapărților centrale, aprobat prin Ordinul Comisiei Naționale
a Valorilor Mobiliare nr. 60/2005, publicat în Monitorul Oficial al
României, Partea I, nr. 983 și 983 bis din 4 noiembrie 2005, cu
modificările și completările ulterioare, se modifică și se
completează după cum urmează:
a) La articolul 36, după alineatul (2) se introduce un nou
alineat, alineatul (3), cu următorul cuprins:
ă(3) Depozitarul central va asigura un tratament
nediscriminatoriu pentru operatorii de piață și operatorii de
sistem în vederea efectuării de operațiuni de compensaredecontare.”
b) La articolul 51, alineatul (2) se modifică și va avea
următorul cuprins:
ă(2) În cazul utilizării conturilor de valori mobiliare prevăzute
la alin. (1), responsabilitatea privind existența valorilor mobiliare
la decontare revine:
a) intermediarului care a introdus respectivul ordin de
vânzare; sau, după caz,
b) entității autorizate care prestează activități de custodie
pentru vânzător, sub condiția confirmării instrucțiunii de
decontare de către entitatea respectivă.”
c) Articolul 53 se modifică și va avea următorul cuprins:
ăArt. 53. — (1) În cazul conturilor de valori mobiliare
prevăzute la art. 51 alin. (1) lit. b), membrii depozitarului central,
inclusiv participanții, au obligația de a menține subconturi
individuale de valori mobiliare pentru clienții ai căror mandatari
sunt și de a înregistra zilnic în evidențele proprii deținerile pe
fiecare client, în conformitate cu prevederile art. 151 alin. (2) din
Legea nr. 297/2004.
(2) Subconturile prevăzute la alin. (1) vor fi evidențiate astfel
încât să se asigure separarea valorilor mobiliare deținute în
nume propriu de cele deținute în numele clienților.”
d) Articolul 54 se modifică și va avea următorul cuprins:
ăArt. 54. — Valorile mobiliare ce fac obiectul unui contract de
împrumut și/sau de garanție vor fi înregistrate în conturile de
valori mobiliare prevăzute la art. 51 alin. (1).”
e) Articolul 55 se modifică și va avea următorul cuprins:
ăArt. 55. — La cererea C.N.V.M. sau a oricăror altor instituții
împuternicite prin lege, membrii depozitarului central, inclusiv
participanții, care deschid conturi globale de valori mobiliare vor
raporta deținerile pe fiecare client, evidențiate în subconturile
individuale
ale
acestora
în
sistemul
propriu
al
membrului/participantului, în cel mai scurt timp posibil.”
f) La articolul 61, alineatul (2) se modifică și va avea
următorul cuprins:
ă(2) Depozitarul central poartă răspunderea identificării
proprietarului unor valori mobiliare dintre cele depozitate în
sistemul administrat de acesta, în cazul în care respectivele
valori mobiliare sunt înregistrate în conturi individuale; membrii
depozitarului central, inclusiv participanții, poartă răspunderea
identificării proprietarului unor valori mobiliare dintre cele
depozitate în sistemul administrat de depozitarul central, în
cazul în care valorile mobiliare respective sunt înregistrate în
conturi globale deschise de respectivii membri/participanți în
sistemul depozitarului central.”
g) La articolul 64 alineatul (1), după litera b) se introduce
o nouă literă, litera c), cu următorul cuprins:
ăc) membri, alții decât participanții definiți la art. 168 alin. (1)
lit. a) din Legea nr. 297/2004, pentru conturile globale, potrivit
contractului încheiat cu depozitarul central.”
h) La articolul 81, alineatul (6) se modifică și va avea
următorul cuprins:
ă(6) Pentru situațiile care nu intră sub incidența alin. (1),
inclusiv executarea contractelor de garanție reală mobiliară și
executarea silită, având ca obiect valori mobiliare, transferul
proprietății asupra valorilor mobiliare se va realiza doar prin
vânzarea acestora pe piața reglementată/în cadrul sistemului

9

alternativ de tranzacționare printr-un intermediar sau, pentru
situațiile prevăzute la art. 96 alin. (7) și la art. 97 alin. (61), printr-un
intermediar printr-o tranzacție în afara piețelor reglementate sau
a sistemelor alternative de tranzacționare.”
i) După articolul 81 se introduce un nou articol, articolul 811,
cu următorul cuprins:
ăArt. 81 1 . — (1) Prin excepție de la prevederile art. 79
alin. (1), depozitarul central poate opera transferuri ale valorilor
mobiliare ca efect al operațiunilor de împrumut de valori
mobiliare și al operațiunilor de constituire de garanții financiare
cu transfer de proprietate.
(2) Transferurile valorilor mobiliare prevăzute la alin. (1) vor
fi operate de către depozitarul central la data indicată de părțile
implicate. Transferurile realizate de către depozitarul central
între conturile proprii ale participanților vor fi condiționate de
depunerea documentației complete.
(3) Prin excepție de la prevederile art. 79 alin. (1), participanții
la sistemul depozitarului central pot opera transferuri ale valorilor
mobiliare în sistemele de back-office proprii, ca efect al
operațiunilor de împrumut de valori mobiliare și al operațiunilor
de constituire de garanții financiare cu transfer de proprietate
între clienții proprii ale căror dețineri de valori mobiliare sunt
evidențiate în cadrul aceluiași cont global.”
j) Articolul 96 se modifică și va avea următorul cuprins:
ăArt. 96. — (1) În conformitate cu dispozițiile titlului VI cap. II
din Legea nr. 99/1999 privind unele măsuri pentru accelerarea
reformei economice, cu modificările ulterioare, garanțiile
mobiliare asupra valorilor mobiliare care fac obiectul contractelor
de garanție reală mobiliară se constituie prin indisponibilizarea
acestora în conturile prevăzute la art. 51 alin. (1).
(2) În cazul în care părțile sunt de acord cu privire la
executarea contractului de garanție reală mobiliară, creditorul
va vinde valorile mobiliare gajate, prin intermediul unui
intermediar, pe o piață reglementată/în cadrul unui sistem
alternativ de tranzacționare, inclusiv prin metoda «vânzare
specială la ordin», cu respectarea reglementărilor aplicabile.
(3) În cazul executării silite a contractului de garanție reală
mobiliară, creditorul, cu exercițiul executorului, va vinde valorile
mobiliare gajate în favoarea sa, prin intermediul unui
intermediar, pe o piață reglementată/în cadrul unui sistem
alternativ de tranzacționare, în condițiile prevăzute la alin. (2).
(4) În cazul executării silite în baza Codului de procedură
civilă, executorul va proceda la valorificarea valorilor mobiliare
ce fac obiectul popririi, prin intermediul unui intermediar, pe o
piață reglementată/în cadrul unui sistem alternativ de
tranzacționare, în condițiile prevăzute la alin. (2).
(5) În situația în care creanța nu va putea fi stinsă prin
vânzarea valorilor mobiliare ce fac obiectul popririi sau al unui
contract de garanție reală mobiliară, creditorul poate lua în
proprietate, în contul creanței, valorile mobiliare oferite spre
vânzare, depozitarul central urmând a opera transferul în contul
creditorului, potrivit art. 811 alin. (1) și (2).
(6) În cazul în care valorile mobiliare ce fac obiectul popririi
sau al unui contract de garanție reală mobiliară nu sunt admise
la tranzacționare pe o piață reglementată sau în cadrul unui
sistem alternativ de tranzacționare administrat de un operator
de piață, respectiv de un operator de sistem, autorizat de
C.N.V.M., beneficiarul va vinde valorile mobiliare gajate, printr-un
intermediar, printr-o tranzacție în afara piețelor reglementate sau
a sistemelor alternative de tranzacționare.
(7) În situația în care creanța nu va putea fi stinsă prin
vânzarea valorilor mobiliare ce fac obiectul popririi sau al unui
contract de garanție reală mobiliară printr-un intermediar, printr-o
tranzacție în afara piețelor reglementate sau a sistemelor
alternative de tranzacționare, creditorul poate lua în proprietate,
în contul creanței, valorile mobiliare oferite spre vânzare,
depozitarul central urmând a opera transferul în contul
creditorului, potrivit art. 811 alin. (1) și (2).”

10

MONITORUL OFICIAL AL ROMÂNIEI, PARTEA I, Nr. 169/16.III.2010

k) La articolul 97, alineatul (1) se modifică și va avea
următorul cuprins:
ăArt. 97. — (1) În conformitate cu prevederile Ordonanței
Guvernului nr. 9/2004 privind unele contracte de garanție
financiară, aprobată cu modificări și completări prin Legea
nr. 222/2004, garanțiile financiare asupra valorilor mobiliare care
fac obiectul contractului de garanție financiară fără transfer de
proprietate se constituie prin înscrierea și evidențierea distinctă
a acestora în conturile prevăzute la art. 51 alin. (1).”
l) La articolul 97, alineatul (6) se modifică și va avea
următorul cuprins:
ă(6) În cazul în care părțile au convenit asupra vânzării
valorilor mobiliare ce fac obiectul contractului de garanție
financiară, beneficiarul va vinde valorile mobiliare gajate, printr-un
intermediar, pe o piață reglementată sau în cadrul unui sistem
alternativ de tranzacționare administrat de un operator de piață,
respectiv de un operator de sistem, autorizat de C.N.V.M.,
inclusiv prin metoda «vânzare specială la ordin».”
m) La articolul 97, după alineatul (6) se introduce un nou
alineat, alineatul (61), cu următorul cuprins:
ă(61) În cazul în care valorile mobiliare ce fac obiectul
contractului de garanție financiară nu sunt admise la
tranzacționare pe o piață reglementată sau în cadrul unui sistem
alternativ de tranzacționare administrat de un operator de piață,
respectiv de un operator de sistem, autorizat de C.N.V.M., iar
părțile au convenit asupra vânzării acestora, beneficiarul va
vinde valorile mobiliare gajate, printr-un intermediar printr-o
tranzacție în afara piețelor reglementate sau a sistemelor
alternative de tranzacționare.”
n) La articolul 97, după alineatul (7) se introduce un nou
alineat, alineatul (8), cu următorul cuprins:
ă(8) Ȋn cazul contractului de garanție financiară cu transfer
de proprietate, transferul valorilor mobiliare care fac obiectul
contractului de garanție financiară cu transfer de proprietate se
realizează după cum urmează:
a) prin sistemul depozitarului central potrivit art. 811 alin. (1)
și (2);
b) în sistemele de back-office ale participanților la sistemul
depozitarului central, potrivit art. 811 alin. (3), în cazul
operațiunilor de împrumut între 2 clienți ai unui intermediar, ale
căror dețineri sunt evidențiate în cadrul aceluiași cont global.”
Art. 32. — Începând cu data intrării în vigoare a prezentului
regulament, Regulamentul nr. 32/2006 privind serviciile de
investiții financiare, aprobat prin Ordinul Comisiei Naționale a
Valorilor Mobiliare nr. 121/2006, publicat în Monitorul Oficial al
României, Partea I, nr. 103 și 103 bis din 12 februarie 2007, cu
modificările ulterioare, se modifică și se completează după cum
urmează:
a) La articolul 190 alineatul (2), litera a) se modifică și va
avea următorul cuprins:
ăa) vânzarea în lipsă — vânzarea valorilor mobiliare pe care
vânzătorul nu le deține în proprietate la momentul vânzării și pe
care acesta le-a împrumutat în prealabil prin încheierea unui
contract-cadru de împrumut; condiția referitoare la
împrumutarea în prealabil a valorilor mobiliare nu se aplică
formatorilor de piață pentru valorile mobiliare stabilite de
C.N.V.M.;”.
b) Articolul 191 se modifică și va avea următorul cuprins:
ăArt. 191. — (1) Operatorul de piață are obligația de a publica
lista valorilor mobiliare admise la tranzacționare pe o piață
reglementată care pot face obiectul vânzărilor în lipsă și al
cumpărărilor în marjă, listă care include:
a) o secțiune cu cele mai lichide valori mobiliare admise la
tranzacționare pe piața reglementată respectivă;

b) o secțiune cu orice alte valori mobiliare care se
tranzacționează prin intermediul formatorilor de piață.
(2) Operatorul de piață va stabili, prin reglementările proprii,
criteriile de lichiditate care vor fi avute în vedere la alcătuirea
secțiunii prevăzute la alin. (1) lit. a).
(3) Secțiunea prevăzută la alin. (1) lit. a) se actualizează
semestrial de către operatorul de piață, conform regulilor
acestuia.
(4) Secțiunea prevăzută la alin. (1) lit. b) se actualizează de
către operatorul de piață ori de câte ori este necesar, conform
regulilor acestuia.
(5) Lista valorilor mobiliare eligibile pentru operațiunile de
împrumut de valori mobiliare, precum și lista valorilor mobiliare
eligibile pentru operațiunile de constituire de garanții asociate
împrumutului de valori mobiliare sunt stabilite și publicate de
către depozitarul central conform regulilor acestuia.
(6) Lista valorilor mobiliare eligibile pentru operațiunile de
împrumut de valori mobiliare va include cel puțin valorile
mobiliare admise la tranzacționare care pot face obiectul
vânzărilor în lipsă și al cumpărărilor în marjă, prevăzute la
alin. (1).
(7) Listele prevăzute la alin. (5) sunt actualizate de către
depozitarul central conform regulilor acestuia.
(8) C.N.V.M. poate dispune, în situația în care consideră
necesar, excluderea unor valori mobiliare din listele prevăzute la
alin. (1), respectiv (5).”
c) La articolul 195, litera j) se modifică și va avea
următorul cuprins:
ăj) clauze privind modul de încetare a contractului, inclusiv
situația în care valorile mobiliare obiect al cumpărării în marjă
sunt eliminate din lista menționată la art. 191 alin. (1).”
d) Articolul 205 se modifică și va avea următorul cuprins:
ăArt. 205. — (1) Prețul aferent unui ordin de vânzare în lipsă
trebuie să fie cel puțin egal cu cel mai bun preț de vânzare
înregistrat în piața principală a valorii mobiliare respective, la
momentul introducerii ordinului aferent tranzacției de vânzare în
lipsă.
(2) La deschiderea ședinței, prețul menționat la alin. (1) este
egal cu prețul de deschidere stabilit conform regulilor pieței
reglementate.
(3) Executarea ordinelor privind vânzările în lipsă va respecta
regulile stabilite de operatorul de piață.
(4) Operatorul de piață are obligația de a publica la sfârșitul
fiecărei zile de tranzacționare informații privind volumul și
numărul tranzacțiilor de vânzare în lipsă executate pe piața
reglementată respectivă, pentru fiecare emitent.
(5) Condiția prevăzută la alin. (1) nu se aplică ordinelor
introduse de formatorii de piață, în cazul acestora vânzările în
lipsă efectuându-se la prețuri conform regulilor pieței
reglementate.”
e) La articolul 207 alineatul (3), litera i) se modifică și va
avea următorul cuprins:
ăi) prevederi privind modul de încetare a contractului, inclusiv
situația în care valorile mobiliare obiect al tranzacționării în marjă
sunt eliminate din lista prevăzută la art. 191 alin. (1).”
Art. 33. — Prezentul regulament intră în vigoare la data
publicării ordinului de aprobare în Monitorul Oficial al României,
Partea I.
Art. 34. — La data intrării în vigoare a prezentului regulament
se abrogă orice dispoziții contrare.

MONITORUL OFICIAL AL ROMÂNIEI, PARTEA I, Nr. 169/16.III.2010

11

ACTE ALE CURȚII EUROPENE
A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 29 septembrie 2009, definitivă la 29 decembrie 2009,

în Cauza Constantin și Stoian împotriva României
(Cererile nr. 23.782/06 și 46.629/06)
În Cauza Constantin și Stoian împotriva României,
Curtea Europeană a Drepturilor Omului (Secția a treia), reunită într-o cameră compusă din: Josep Casadevall, președinte,
Corneliu Bîrsan, Boštjan M. Zupančič, Egbert Myjer, Ineta Ziemele, Luis López Guerra, Ann Power, judecători, și Stanley Naismith,
grefier adjunct de secție,
după ce a deliberat în camera de consiliu la 8 septembrie 2009,
pronunță prezenta hotărâre, adoptată la aceeași dată:
PROCEDURA

1. La originea cauzei se află două cereri (nr. 23.782/06 și
46.629/06) îndreptate împotriva României, prin care 2 cetățeni
ai acestui stat, domnii Marius-Georgian Constantin și Florin
Stoian (reclamanții), au sesizat Curtea la 1 iunie 2006 și,
respectiv, 9 noiembrie 2006, în temeiul art. 34 din Convenția
pentru apărarea drepturilor omului și a libertăților fundamentale
(Convenția).
2. Reclamanții au fost reprezentați de domnul Niculae
Constantin (primul reclamant) și de domnul Nicolae Trăistaru (al
doilea reclamant), avocați în București. Guvernul român
(Guvernul) a fost reprezentat de agentul guvernamental, domnul
Răzvan-Horațiu Radu, din cadrul Ministerului Afacerilor Externe.
3. La 12 februarie 2008, președintele Secției a treia a hotărât
să comunice Guvernului plângerile având ca obiect lipsa unui
proces echitabil (art. 6 § 1, 2 și 3 din Convenție) și folosirea
agenților provocatori. Întemeindu-se pe dispozițiile art. 29 § 3
din Convenție, acesta a hotărât, de asemenea, ca
admisibilitatea și fondul să fie examinate împreună.
ÎN FAPT

I. Circumstanțele cauzei
4. Reclamanții s-au născut în anul 1979 și, respectiv, în anul
1971. Primul reclamant locuiește în București, iar al doilea în
Afumați, județul Ilfov.
5. La 11 noiembrie 2003, procurorul a început urmărirea
penală împotriva lui ăGeorge” și a lui ăFlorin”, identificați ulterior
ca fiind reclamanții, pe baza unor informații potrivit cărora
aceștia făceau trafic de droguri. Nu au fost precizate alte detalii
în rezoluția de începere a urmăririi penale emisă de procuror.
A. Evenimentele din 18 noiembrie 2003

6. La 18 noiembrie 2003, Direcția de combatere a crimei
organizate și antidrog din cadrul Inspectoratului General al
Poliției Române (poliția) a solicitat o autorizație de la parchet
pentru folosirea unui investigator sub acoperire și pentru
obținerea a două grame de heroină în vederea dovedirii
pretinsei implicări a reclamanților în traficul de droguri. Aceasta
a făcut trimitere la Legea nr. 143/2000 privind combaterea
traficului și consumului ilicit de droguri (Legea nr. 143). În
aceeași zi, secția de combatere a criminalității organizate și a
traficului de droguri a Parchetului de pe lângă Curtea de Apel
București (parchetul) a autorizat operațiunea pentru 10 zile și a
acordat cele două grame de heroină investigatorului acoperit
(denumit Alex 1 în cadrul procedurii interne).
7. Poliția a stabilit operațiunea de supraveghere în parcarea
de la McDonaldʼs Dristor (București), unde urma să se
desfășoare operațiunea de trafic. Între timp, G.M., un

colaborator al poliției (denumit Alex 2 în cadrul procedurii
interne) a stabilit o întâlnire cu primul reclamant, pe care îl
cunoscuse anterior.
8. La ora 13,45, Alex 1 a sosit cu mașina în zona parcării
împreună cu Alex 2. Primul reclamant și un alt bărbat se aflau
într-o altă mașină. Alex 2 a ieșit din mașină și s-a apropiat de
reclamant; trebuia să îi spună că Alex 1, pe care reclamantul nu
îl cunoștea, dorea să cunoască o persoană care îi putea vinde
două grame de heroină. După o scurtă discuție, Alex 2 s-a întors
însoțit de primul reclamant; apoi, acesta din urmă a plecat cu
mașina împreună cu Alex 1. Poliția a urmărit mașina până când
aceasta a oprit în fața unui bloc pe str. Zizin. Reclamantul a
telefonat de pe telefonul mobil al lui Alex 1. A ieșit din mașină și
a intrat în clădire, unde a rămas timp de 10—15 minute. Apoi,
s-a întors cu al doilea reclamant la mașina lui Alex 1. Primul
reclamant s-a așezat pe scaunul din dreapta din față, în timp ce
al doilea reclamant a rămas în picioare aproape de ușa dreaptă
din față a mașinii. Alex 1 i-a dat bani primului reclamant; acesta
din urmă i-a dat banii celui de-al doilea reclamant, care i-a luat
și a plecat.
9. În acel moment, polițiștii au ieșit din mașinile lor și au
strigat: ăPoliția, stați pe loc!”. Al doilea reclamant a început să
fugă, abandonându-și geaca și banii. A reușit să scape intrând
în una dintre clădirile învecinate.
10. Primul reclamant a fost legitimat și percheziționat.
Șaisprezece tablete de metadonă au fost găsite asupra sa.
Acesta a admis că tabletele îi aparțineau și a declarat că era un
toxicoman care urma o cură de dezintoxicare și că era autorizat
să ia metadonă. Un pachet mic conținând 1,5 g de heroină era
vizibil în mașină în apropiere de schimbătorul de viteze. Polițiștii
l-au confiscat.
11. În aceeași zi, s-a efectuat o percheziție în apartamentul
de unde venise al doilea reclamant și în care acesta locuia cu
S.F., concubina sa. Nu s-au găsit droguri.
12. Primul reclamant a fost reținut pentru 24 de ore, dar a
fost eliberat la 19 noiembrie 2003. În timpul reținerii, acesta a
fost dus la spital, sub suspiciunea că ar fi înghițit un pachet de
heroină. Tratamentul nu a confirmat suspiciunile.
13. Al doilea reclamant a fost depistat la 18 mai 2004, după
ce a fost recunoscut pe stradă de Alex 1. Acesta a fost reținut de
poliție. La 20 mai 2004, Tribunalul București a dispus arestarea
sa preventivă pentru 30 de zile. Ulterior, arestarea sa preventivă
a fost prelungită de tribunal la fiecare 30 de zile până la
finalizarea procedurii în fața primei instanțe.

12

MONITORUL OFICIAL AL ROMÂNIEI, PARTEA I, Nr. 169/16.III.2010

B. Declarațiile reclamanților în cursul urmăririi penale

14. La 18 noiembrie 2003, primul reclamant a dat o declarație
la poliție, în prezența unui apărător. Acesta a recunoscut că a
intermediat vânzarea de droguri dintre Alex 1 și al doilea
reclamant. A declarat că a luat banii de la Alex 1 și i-a dat celui
de-al doilea reclamant, care apoi a pus o pungă mică cu heroină
în apropierea schimbătorului de viteze. A declarat, de
asemenea, că a obținut tabletele de metadonă de la o asistentă
medicală din Spitalul Bagdasar în schimbul unui pachet de
cafea.
15. Dosarul de urmărire penală conține o a doua declarație
asemănătoare, care nu este datată și care este semnată numai
de primul reclamant. Acesta a declarat că i-a fost luată în
aceeași zi, la momentul arestării sale.
16. Cu toate acestea, în ziua următoare, în prezența
apărătorului său, primul reclamant și-a schimbat poziția și a
declarat în fața Tribunalului București că nu era traficant de
droguri și că nu se mai drogase de 2 ani. A declarat, de
asemenea, că G.M. i-a cerut să îl determine pe al doilea
reclamant să iasă din casa acestuia și să meargă până unde se
afla poliția. A acceptat să colaboreze numai pentru că a înțeles
că era o operațiune sub acoperire a poliției. Acesta a afirmat în
continuare că a avut loc un schimb de bani pentru o pungă mică
între Alex 1 și al doilea reclamant. A confirmat, de asemenea, că
cele 16 tablete de metadonă erau pentru propria utilizare și că
le-a obținut fără rețetă.
17. La momentul audierii de către procuror, la 5 și 7 iulie
2004, primul reclamant a adoptat aceeași poziție ca în fața
tribunalului. A explicat că a dat declarația din 18 noiembrie 2003
crezând că va fi parte în ancheta penală doar în calitate de
martor, nu ca acuzat.
18. La 19 mai 2004, al doilea reclamant i-a declarat
procurorului că el nu i-a înmânat nimic primului reclamant, că
nu știa ce conținea micul pachet găsit în mașină și că a acceptat
să îl însoțească pe primul reclamant la mașină numai pentru că
acesta din urmă i-a spus celui de-al doilea reclamant că avea
bani pentru S.F., concubina celui de-al doilea reclamant. A
declarat, de asemenea, că, la acel moment, nu știa că S.F. era
traficantă de droguri. La 1 martie 2004, S.F. a fost, de
asemenea, arestată pentru trafic de droguri în cadrul unei
investigații separate.
19. Al doilea reclamant și-a menținut declarațiile anterioare la
20 mai 2004 în fața Tribunalului București și la 7 iulie 2004 în
cursul unei audieri în fața procurorului.
20. La 12 iulie 2004, parchetul i-a trimis în judecată pe
reclamanți pentru săvârșirea infracțiunilor de deținere și trafic
ilicit de droguri periculoase conform Legii nr. 143. Acesta a
stabilit, pe baza dovezilor adunate, că al doilea reclamant
dăduse punga mică de heroină primului reclamant, care i-o
înmânase lui Alex 1, și că în schimb Alex 1 îi dăduse banii, pe
care acesta i-a predat apoi celui de-al doilea reclamant.
21. Procurorul a observat că primul reclamant a fost găsit
vinovat pentru săvârșirea infracțiunii de deținere și consum de
droguri în 2001 și că al doilea reclamant nu avea cazier judiciar.
C. Procedura în fața Tribunalului București

22. Reclamanții au fost audiați la 7 septembrie 2004. Primul
reclamant a reiterat că a acceptat să îl contacteze pe al doilea
reclamant numai ca urmare a faptului că fusese informat despre
operațiunea sub acoperire a poliției. Al doilea reclamant și-a
menținut poziția și a negat săvârșirea infracțiunii de trafic de
droguri.
23. Investigatorul sub acoperire și colaboratorul poliției au
susținut versiunea procurorului cu privire la fapte și au afirmat că
primul reclamant nu fusese înștiințat în legătură cu operațiunea
poliției.

24. Unii dintre martorii care dăduseră declarații nefavorabile
în privința reclamanților pe parcursul urmăririi penale și-au
schimbat declarațiile în fața instanței și au pretins că au semnat
fără să citească declarațiile redactate în întregime de către
polițiști.
25. În ședința publică din 20 mai 2005, după mai multe
adrese rămase fără răspuns din partea parchetului, avocații
reclamanților nu au mai insistat pentru obținerea de informații
cu privire la ceea ce s-a întâmplat cu pachetul de heroină
acordat lui Alex 1 în vederea desfășurării operațiunii sub
acoperire.
26. La 25 mai 2005, Tribunalul București a pronunțat sentința
de achitare a reclamanților. Acesta a considerat că elementele
din dosar indicau faptul că, la 18 noiembrie 2003, poliția a
încercat să provoace o vânzare de droguri și a eșuat. În
consecință, heroina primită de Alex 1 de la parchet a fost plasată
în mașină pentru a dovedi pretinsa săvârșire a infracțiunii.
Tribunalul a observat, de asemenea, că urmărirea penală a fost
pornită nelegal, la 11 noiembrie, deoarece la data respectivă nu
existau informații relevante cu privire la pretinsul comportament
infracțional al reclamanților, iar faptele care erau cercetate au
avut loc abia la 18 noiembrie. În plus, tribunalul a observat că
schimbul de bani pentru droguri nu era dovedit și că martorii nu
puteau susține versiunea procurorului. Tribunalul a dispus
punerea în libertate a celui de-al doilea reclamant.
D. Procedura în căile de atac

27. La 3 octombrie 2005, procedura în apel a debutat în fața
Curții de Apel București, ca urmare a apelului formulat de
parchet. Curtea de apel a ascultat concluziile procurorului și ale
avocaților reclamanților. Reclamanții au beneficiat de dreptul de
a se adresa instanței în temeiul ultimului cuvânt al inculpatului.
Nu au fost solicitate alte probe de către părți și nici nu au fost
administrate alte probe de către instanță.
28. La 10 octombrie 2005, curtea de apel l-a condamnat pe
primul reclamant la 7 ani închisoare, iar pe al doilea reclamant
la 6 ani închisoare. Instanța a considerat că ar fi trebuit să i se
acorde mai multă importanță descrierii detaliate a evenimentelor
făcută de investigatorul acoperit și de colaborator, deoarece se
corobora cu rapoartele poliției cu privire la arestarea în flagrant
delict și astfel declarațiile acestora reflectau adevărul. Instanța
a decis că primul reclamant nu a spus adevărul în declarațiile
sale și că acesta a pretins că a fost înștiințat despre acțiunea
sub acoperire a poliției numai pentru că știa din propria
experiență că legea proteja colaboratorii. Aceasta a
concluzionat, de asemenea, că scopul celui de-al doilea
reclamant a fost să tergiverseze cercetările. Instanța a
considerat schimbarea poziției martorilor drept dovadă a releicredințe a acestora.
Curtea de apel a anulat interpretarea tribunalului privind
utilizarea mijloacelor de constrângere după cum urmează:
ăCurtea apreciază că în cauză nu sunt incidente dispozițiile
articolului 68 alin. 1 și 2 Cod procedură penală, așa cum în mod
greșit a reținut instanța de fond, cât timp nu a rezultat din probele
administrate în cauză că inculpatul Constantin Marius Georgian
a fost amenințat sau constrâns să săvârșească fapta. De
asemenea, nu a rezultat că inculpatul a fost determinat de
organele de poliție să săvârșească infracțiunea, [...] a fost de
acord să intermedieze vânzarea de droguri [...], însă în fața
instanței nu a mai recunoscut rolul său de intermediar.”
Instanța s-a pronunțat cu privire la argumentele referitoare
la originea heroinei găsite după cum urmează:
ă[...] Constantin Marius Georgian în persoană a declarat, la
momentul prinderii sale de către poliție și în declarațiile
ulterioare, că drogurile găsite în mașină i-au fost date de către
Stoian Florin, în schimbul sumei de 6.000.000 ROL.”
29. Primul reclamant a fost condamnat și pentru posesia
ilegală a 16 tablete de metadonă.

MONITORUL OFICIAL AL ROMÂNIEI, PARTEA I, Nr. 169/16.III.2010
30. Instanța a dedus arestarea preventivă a celui de-al doilea
reclamant de la ă19 mai 2004 la 25 mai 2004”. De asemenea,
aceasta a confiscat, în temeiul art. 17 alin. (1) din Legea nr. 143,
cele 8 tablete de metadonă și 1,48 g de heroină rămase, în urma
testelor de laborator, de la primul și, respectiv, al doilea
reclamant.
31. La 11 mai 2006, Înalta Curte de Casație și Justiție a
confirmat condamnarea, în urma judecării recursului declarat de
reclamanți.
De asemenea, aceasta a corectat eroarea materială din
hotărârea pronunțată în apel, cu privire la arestarea preventivă
a celui de-al doilea reclamant și, printr-o încheiere interlocutorie
din 14 iulie 2006, a constatat că acesta a fost reținut de la 19 mai
2004 la 25 mai 2005.
E. Alte proceduri

32. La 7 iulie 2004, la 2 iunie și la 16 august 2006,
reclamanții au depus o plângere penală împotriva lui G.C., a
procurorilor responsabili de anchetarea lor, a investigatorului
acoperit și a martorilor, susținând că aceștia au depus mărturie
mincinoasă în fața autorităților însărcinate cu cercetarea penală.
În plus, în plângerea din 7 iulie 2004, primul reclamant s-a plâns
că mai multe probe aduse de el au dispărut din materialul de
urmărire penală. La 11 octombrie 2004, la 23 mai și la 13 iunie
2007, Parchetul de pe lângă Înalta Curte de Casație și Justiție
a dispus neînceperea urmăririi penale împotriva lui G.C și a lui
Alex 1. La 25 februarie 2008, Parchetul de lângă Tribunalul
București a pronunțat o rezoluție similară cu privire la martori.
II. Dreptul intern și internațional relevant
33. Art. 68 din Codul de procedură penală prevede după
cum urmează:
ARTICOLUL 68

ă(1) Este oprit a se întrebuința violențe, amenințări ori alte
mijloace de constrângere, precum și promisiuni sau îndemnuri,
în scopul de a se obține probe.
(2) De asemenea, este oprit a determina o persoană să
săvârșească sau să continue săvârșirea unei fapte penale, în
scopul obținerii unei probe.”
34. Dispozițiile relevante din Legea nr. 143 dispun după cum
urmează:
ARTICOLUL 1

ăÎn prezenta lege termenii și expresiile de mai jos au
următorul înțeles:
[...]
k) investigatori acoperiți: polițiști special desemnați să
efectueze, cu autorizarea procurorului, investigații în vederea
strângerii datelor privind existența infracțiunii și identificarea
făptuitorilor și acte premergătoare, sub o altă identitate decât
cea reală, atribuită pentru o perioadă determinată.”
ARTICOLUL 21

ă(1) Procurorul poate autoriza folosirea investigatorilor
acoperiți pentru descoperirea faptelor, identificarea autorilor și
obținerea mijloacelor de probă, în situațiile în care există indicii
temeinice că a fost săvârșită sau că se pregătește comiterea
unei infracțiuni dintre cele prevăzute în prezenta lege.”
ARTICOLUL 22

ă(1) Polițiștii din formațiunile de specialitate, care acționează
ca investigatori acoperiți, precum și colaboratorii acestora pot
procura droguri, substanțe chimice, esențiale și precursori, cu
autorizarea prealabilă a procurorului, în vederea descoperirii
activităților infracționale și a identificării persoanelor implicate în
astfel de activități.

13

(2) Actele încheiate de polițiștii și colaboratorii acestora,
prevăzuți la alin. (1), pot constitui mijloace de probă.”
35. Textele Consiliului Europei privind utilizarea tehnicilor
speciale de investigație sunt detaliate în Ramanauskas împotriva
Lituaniei (MC), nr. 74.420/01, pct. 35—37, CEDO 2008-... .
ÎN DREPT

I. Conexarea cauzelor
36. Având în vedere caracterul similar al cauzelor atât în
fapt, cât și în drept, Curtea consideră necesar să le conexeze și
să le examineze împreună.
II. Cu privire la pretinsa încălcare a art. 6 din Convenție
37. Reclamanții s-au plâns că nu au beneficiat de un proces
echitabil în cadrul procesului penal desfășurat împotriva lor,
pretinzând o încălcare a art. 6 § 1, 2 și a art. 6 § 3 a), b) și c) din
Convenție, care dispun după cum urmează:
ă1. Orice persoană are dreptul la judecarea în mod echitabil,
în mod public și într-un termen rezonabil a cauzei sale, de către
o instanță independentă și imparțială, instituită de lege, care va
hotărî fie asupra încălcării drepturilor și obligațiilor sale cu
caracter civil, fie asupra temeiniciei oricărei acuzații în materie
penală îndreptate împotriva sa. Hotărârea trebuie să fie
pronunțată în mod public, dar accesul în sala de ședință poate
fi interzis presei și publicului pe întreaga durată a procesului sau
a unei părți a acestuia, în interesul moralității, al ordinii publice
ori al securității naționale într-o societate democratică, atunci
când interesele minorilor sau protecția vieții private a părților la
proces o impun, sau în măsura considerată absolut necesară
de către instanță, atunci când, în împrejurări speciale,
publicitatea ar fi de natură să aducă atingere intereselor justiției.
2. Orice persoană acuzată de o infracțiune este prezumată
nevinovată până ce vinovăția sa va fi legal stabilită.
3. Orice acuzat are, în special, dreptul:
a) să fie informat, în termenul cel mai scurt, într-o limbă pe
care o înțelege și în mod amănunțit, asupra naturii și cauzei
acuzației aduse împotriva sa;
b) să dispună de timpul și de înlesnirile necesare pregătirii
apărării sale;
c) să se apere el însuși sau să fie asistat de un apărător ales
de el și, dacă nu dispune de mijloacele necesare pentru a plăti
un apărător, să poată fi asistat în mod gratuit de un avocat din
oficiu, atunci când interesele justiției o cer;”.
38. În special, reclamanții s-au plâns că au fost determinați
să săvârșească o faptă penală de către investigatorul acoperit
și de colaboratorul acestuia, care au acționat ca agenți
provocatori.
39. Aceștia au considerat că procurorul nu a respectat
cerințele procedurale la momentul emiterii rechizitoriului; că
acuzarea s-a bazat pe probe adunate prin presiuni asupra
martorilor pentru a depune mărturie mincinoasă; că primul
reclamant nu a fost asistat de un apărător atunci când a făcut
prima declarație și atunci când procurorul l-a informat cu privire
la acuzațiile aduse la 18 noiembrie 2003 și nu a fost citat în mod
corespunzător în cursul investigațiilor; și că al doilea reclamant
nu a fost informat despre actele de urmărire penală între
18 noiembrie 2003 și 19 mai 2004.
40. De asemenea, aceștia s-au plâns de modul în care
Curtea de Apel a schimbat interpretarea faptelor, fără să
readministreze probele și fără să clarifice proveniența banilor
dați de Alex 1 sau ce s-a întâmplat cu banii și cele două grame
de heroină acordate de procuror investigatorului acoperit. De
asemenea, al doilea reclamant a precizat că curtea de apel nu
a dispus examinarea amprentelor de pe punga de heroină
pentru a stabili dacă acesta atinsese punga respectivă.
41. În plus, primul reclamant s-a plâns că fusese autorizat
să dețină metadonă în calitate de consumator de droguri aflat în

14

MONITORUL OFICIAL AL ROMÂNIEI, PARTEA I, Nr. 169/16.III.2010

cură de dezintoxicare și a fost astfel condamnat pentru o
infracțiune pe care nu o săvârșise.
42. În cele din urmă, reclamanții s-au plâns că modul în care
curtea de apel a interpretat probele le-a încălcat dreptul la
prezumția de nevinovăție.
A. Cu privire la admisibilitate

43. Curtea constată că acest capăt de cerere nu este în mod
vădit nefondat în sensul art. 35 § 3 din Convenție. De
asemenea, Curtea constată că acesta nu prezintă niciun alt
motiv de inadmisibilitate. Prin urmare, este necesar să fie
declarată admisibil.
B. Cu privire la fond
1. Argumentele părților
a) Guvernul

44. Guvernul a afirmat că un sistem care să permită
operațiuni sub acoperire ale poliției exista și în alte țări europene
și era recomandat de Consiliul Europei și de Uniunea
Europeană în anumite situații.
45. În ceea ce privește faptele din prezenta cauză, Guvernul
a negat utilizarea mijloacelor de constrângere din partea poliției,
argumentând că informațiile deținute înainte de operațiunea sub
acoperire au arătat că primul reclamant fusese predispus la
săvârșirea unei fapte penale [s-a făcut trimitere la Cauza
Sequeira împotriva Portugaliei (dec.), nr. 73.557/01, CEDO
2003-VI]. Guvernul a subliniat că al doilea reclamant nu a avut
niciun contact direct cu investigatorul acoperit.
46. Guvernul admite că se pare că primul reclamant a fost
interogat o dată de către procuror în absența apărătorului său.
Cu toate acestea, consideră că dreptul la apărare al
reclamantului nu a fost încălcat prin faptul respectiv, deoarece
acesta nu a făcut declarații incriminatoare. În plus, consideră că
episodul respectiv a rămas un episod izolat, întrucât reclamantul
a fost asistat de apărătorul său pe parcursul celorlalte audieri
mai complexe.
De asemenea, Guvernul a subliniat că al doilea reclamant
nu a fost informat cu privire la investigații, deoarece acesta s-a
ascuns de la 18 noiembrie 2003 până în mai 2004.
47. Guvernul a respins susținerile cu privire la un proces
inechitabil în fața curții de apel. Potrivit acestuia, instanța a oferit
o interpretare detaliată a probelor și a explicat amănunțit
concluziile la care a ajuns. În plus, decizia a fost confirmată de
Înalta Curte de Casație și Justiție.
În afară de aceasta, spre deosebire de Cauza Teixeira de
Castro împotriva Portugaliei (9 iunie 1998, Culegere de hotărâri
și decizii, 1998-IV), în speță, instanțele nu și-au întemeiat
decizia numai pe mărturiile investigatorilor sub acoperire.
Reclamanții au fost audiați de tribunal (Guvernul a făcut
trimitere, a contrario, la Cauza Ilișescu și Chiforec împotriva
României, nr. 77.364/01, 1 decembrie 2005) și au avut
posibilitatea de a supune investigatorul acoperit unui
interogatoriu (a se vedea, a contrario, Dănilă împotriva
României, nr. 53.897/00, 8 martie 2007).
Potrivit Guvernului, era suficient ca prima instanță să
examineze probele în mod direct.
48. Guvernul a subliniat că, în ceea ce privește originea
drogurilor, curtea de apel a clarificat îndoielile, deoarece a
stabilit că pachetul a fost dat lui Alex 1 de către al doilea
reclamant în schimbul banilor. În plus, Guvernul a afirmat că
apărătorii reclamanților nu au solicitat probe suplimentare în fața
curții de apel.
49. De asemenea, Guvernul a afirmat că atât instanțele, cât
și procurorii au examinat susținerile reclamanților cu privire la
mijloacele de constrângere din partea agenților de poliție și le-a
respins prin pronunțarea de decizii motivate în mod
corespunzător.

50. În cele din urmă, Guvernul a argumentat că primul
reclamant nu a prezentat o rețetă valabilă pentru metadonă. În
orice caz, instanța de apel și cea de recurs i-au răspuns cererii.
b) Reclamanții

51. Primul reclamant a reiterat că a fost informat chiar de la
început despre operațiunea sub acoperire și că i s-a solicitat
colaborarea la organizarea unui flagrant pentru cel de-al doilea
reclamant. Potrivit acestuia, Alex 1 a acționat ca agent
provocator și a folosit cele două grame de heroină ca să le
însceneze fapta reclamanților. Acesta a subliniat că instanțele
nu au putut să stabilească ce s-a întâmplat cu heroina
respectivă. În cele din urmă, el a susținut că a prezentat o
autorizație valabilă pentru posesia de metadonă la momentul
respectiv.
52. Al doilea reclamant nu și-a prezentat argumentele în
termenul stabilit de Curte.
2. Motivarea Curții

53. Curtea observă că, pentru a contesta caracterul echitabil
al procesului, reclamanții au prezentat două argumente. În
primul rând, aceștia au susținut că au săvârșit infracțiunea
numai din cauza intervenției agenților provocatori, primul
reclamant pretinzând că a știut despre operațiunea sub
acoperire a poliției, iar al doilea reclamant că a acceptat să îl
însoțească pe primul reclamant la mașină numai pentru a primi
banii concubinei sale. În al doilea rând, aceștia au susținut că,
la momentul condamnării lor, curtea de apel nu a efectuat o
examinare amănunțită a probelor.
54. Curtea reamintește jurisprudența sa recentă privind art. 6
în care a dezvoltat conceptul de înscenare ca fiind distinct de
folosirea tehnicilor legale ale activităților sub acoperire și a
reafirmat obligația instanțelor interne de a efectua o examinare
atentă a materialului de urmărire penală atunci când un acuzat
invocă utilizarea mijloacelor de constrângere din partea agenților
de poliție. În acest context, Curtea a stabilit, de asemenea, că
funcția sa în temeiul art. 6 § 1 nu este să determine dacă
anumite probe au fost obținute în mod nelegal, ci, mai degrabă,
să examineze dacă o asemenea ănelegalitate” a avut drept
consecință încălcarea altui drept protejat de Convenție; astfel,
trebuie să examineze calitatea evaluării de către instanțele
interne a pretinsei înscenări și să se asigure că acestea au
respectat în mod corespunzător drepturile acuzatului la apărare,
în special respectarea principiului contradictorialității și de
egalitate a armelor [a se vedea Ramanauskas, citată anterior,
pct. 49—61, Malininas împotriva Lituaniei, nr. 10.071/04,
pct. 34—35, 1 iulie 2008, și Bykov împotriva Rusiei (MC),
nr. 4.378/02, pct. 88—93, 10 martie 2009].
55. Pentru a constata dacă agentul de poliție sub acoperire
s-a limitat la ăinvestigarea activității infracționale într-un mod în
principal pasiv” în prezenta cauză (a se vedea Ramanauskas,
citată anterior, pct. 55), Curtea ține seama de următoarele
considerații. Nimic din trecutul reclamanților nu a sugerat o
predispoziție spre traficul de droguri. Doar faptul că unul dintre
ei era un consumator de droguri condamnat (a se vedea pct. 21)
nu poate schimba concluzia Curții. Curtea observă că procurorul
nu a oferit detalii și nici nu s-a referit la vreo probă obiectivă, cu
privire la pretinsul comportament infracțional al reclamanților, în
decizia sa de începere a urmăririi penale. În plus, nu s-a găsit
heroină în posesia primului reclamant sau în casa celui de-al
doilea reclamant (a se vedea pct. 10—12).
56. De asemenea, Curtea observă că părțile au oferit
interpretări diferite ale evenimentelor care au avut loc la 18
noiembrie 2003. Potrivit Guvernului, primul reclamant a acceptat
să intermedieze schimbul între investigatorul acoperit, a cărui
identitate nu o cunoștea, și al doilea reclamant, iar drogurile
găsite în mașina agentului proveneau din schimbul respectiv.
Cu toate acestea, pretinzând provocarea din partea poliției,

MONITORUL OFICIAL AL ROMÂNIEI, PARTEA I, Nr. 169/16.III.2010
primul reclamant a declarat că a fost informat cu privire la
operațiunea sub acoperire, în timp ce al doilea reclamant a
pretins că a fost indus în eroare să accepte banii; ambii
reclamanți susțin că cele două grame de heroină găsite de
polițiști erau cele care au fost acordate de parchet pentru
operațiunea sub acoperire.
57. În lumina acestei controverse și sub rezerva rolului său
subsidiar cu privire la interpretarea probelor, Curtea va examina
dacă reclamanții au putut să conteste în mod eficient aspectul
provocării (a se vedea Ramanauskas, pct. 60—61, și Malininas,
pct. 34, ambele citate anterior).
58. Tribunalul a hotărât că probele obținute de la reclamanți,
investigatorul acoperit și martori au confirmat că a existat
provocare din partea poliției și, prin urmare, a achitat reclamanții
pentru acest motiv.
59. Cu toate acestea, pe baza acelorași probe, curtea de
apel a anulat sentința și i-a condamnat pe reclamanți pentru
trafic de droguri. Procedând astfel, curtea de apel nu a audiat
persoanele cărora li s-au luat declarații în fața procurorului și a
tribunalului. Aceasta a acordat mai multă importanță declarațiilor
obținute de procuror și a considerat că declarațiile date în fața
instanței nu au fost conforme cu realitatea.
60. Curtea reiterează că, atunci când i se solicită unei curți de
apel să examineze cauza în fapt și în drept și să se pronunțe cu
privire la aspectul vinovăției sau nevinovăției reclamantului,
precum în cazul de față, aceasta nu poate, în ceea ce privește
procesul echitabil, să stabilească faptele în mod corespunzător
fără o examinare directă a probelor prezentate în persoană de
către reclamant, în cazul în care acesta sau aceasta susține că
nu a săvârșit fapta presupusă a constitui infracțiune (a se vedea
Dănilă împotriva României, nr. 53.897/00, pct. 35, 8 martie
2007). În prezenta cauză, curtea de apel nu a examinat nicio
probă și nici nu a audiat în mod direct reclamanții cu privire la
fondul acuzațiilor; faptul că reclamanții nu au solicitat în mod
expres examinarea unor probe suplimentare de către curtea de
apel, după cum a subliniat Guvernul, nu împiedică instanța
respectivă să ia măsuri pozitive în acest sens (a se vedea
Dănilă, citată anterior, pct. 41). De asemenea, ultimul cuvânt al
reclamanților în fața instanței nu poate fi echivalat cu dreptul
acestora de a fi audiați de instanță în timpul procesului (a se
vedea Constantinescu împotriva României, nr. 28.871/95,
pct. 58, CEDO 2000-VIII).
61. În afară de aceasta, sub rezerva faptului că nu poate
trece cu vederea că depozițiile unui martor în ședință publică și
sub jurământ ar trebui întotdeauna să fie prioritare altor declarații
făcute de același martor în cursul urmăririi penale, nici măcar
atunci când cele două sunt contradictorii (a se vedea Doorson
împotriva Olandei, 26 martie 1996, pct. 78, Culegere 1996-II),
Curtea nu este convinsă de raționamentul sumar al curții de apel
pentru a justifica prioritatea acordată declarațiilor obținute de
procuror. Curtea observă, în special, că bănuielile nutrite de
curtea de apel privind lipsa de onestitate a martorilor nu erau
justificate de constatările anchetatorilor în această privință.
Faptul că reclamanții au fost audiați de tribunal și au avut
posibilitatea de a supune martorii unei confruntări la acel
moment al procedurii nu schimbă convingerea Curții în această
privință.
62. În cele din urmă, spre deosebire de Guvern, Curtea nu
este convinsă de răspunsul pe care autoritățile, în special
instanțele, l-au dat acuzațiilor de constrângere din partea poliției
(a se vedea Ramanauskas, citată anterior, pct. 61). Fie că primul
reclamant era sau nu la curent cu acțiunea poliției și fie că al
doilea reclamant a fost sau nu indus în eroare să accepte banii,
faptele cauzei arată că, dacă nu ar fi existat solicitarea explicită
a agentului de a cumpăra droguri, nu ar fi avut loc niciunul dintre
evenimentele de la 18 noiembrie.

15

63. Curtea consideră că curtea de apel nu a examinat în mod
corespunzător schimbarea de poziție a primului reclamant,
considerând, fără explicații suplimentare, că a refuzat, în fața
instanțelor, să admită implicarea sa în traficul de droguri.
64. În concluzie, având în vedere importanța și dificultățile
sarcinii investigatorilor, Curtea consideră, ținând seama de
considerațiile precedente, că acțiunile ofițerului de poliție sub
acoperire și ale colaboratorului acestuia au avut drept
consecință determinarea reclamanților să săvârșească fapta
penală pentru care au fost condamnați, depășind simpla
investigație pasivă a activității infracționale existente, și că
instanțele interne nu au investigat suficient acuzațiile de
provocare. Pentru aceste motive, procesul reclamanților a fost
privat de caracterul echitabil impus de art. 6 din Convenție.
În consecință, a fost încălcat art. 6 § 1 din Convenție în
această privință.
65. În afară de aceasta, Curtea consideră că, în urma
concluziei de mai sus, nu este necesar să se mai examineze
celelalte capete de cerere.
III. Cu privire la celelalte pretinse încălcări ale Convenției
66. Curtea a examinat celelalte capete de cerere. Cu toate
acestea, având în vedere toate elementele de care dispune și în
măsura în care este competentă să se pronunțe cu privire la
aspectele invocate, Curtea consideră că acestea nu indică nicio
pretinsă încălcare a drepturilor și a libertăților stabilite în
Convenție sau în protocoalele la aceasta. În special, al doilea
reclamant s-a plâns, în temeiul art. 6 § 1 din Convenție, că,
datorită deducerii eronate a arestării sale preventive de către
instanțele interne, ar trebui să ispășească un an suplimentar de
detenție. Această eroare a fost, de fapt, corectată de Înalta Curte
de Casație și Justiție la 14 iulie 2006 (a se vedea pct. 31). În
cele din urmă, invocând în esență art. 1 din Protocolul nr. 1 la
Convenție, al doilea reclamant s-a plâns că nu putea să
respecte ordinul de confiscare privind cele 1,48 g de heroină,
întrucât heroina găsită la 18 noiembrie fusese deja predată
investigatorilor și nu deținea alte droguri. Cu toate acestea,
Curtea observă că ordinul de confiscare se referea la aceleași
droguri care au fost confiscate de polițiști în timpul
evenimentelor din 18 noiembrie (a se vedea pct. 30) și că nu au
fost luate împotriva reclamanților alte măsuri care să aducă
atingere drepturilor patrimoniale ale acestora în sensul art. 1.
67. Rezultă că acest capăt de cerere este în mod vădit
nefondat și trebuie respins în sensul art. 35 § 3 și 4 din
Convenție.
IV. Cu privire la aplicarea art. 41 din Convenție
68. Articolul 41 din Convenție prevede:
ăÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.”
A. Prejudiciu

69. Primul reclamant a solicitat Curții să stabilească o sumă
rezonabilă pentru prejudiciul material și moral.
Al doilea reclamant a solicitat inițial, în cererea introductivă,
cu titlu de prejudiciu material, suma de 252.000 euro (EUR) și
suma de 300.000 EUR cu titlu de prejudiciu moral; acesta nu a
răspuns solicitării Curții, la 17 iunie 2008, pentru formularea
pretențiilor sale în conformitate cu art. 60 din Regulamentul
Curții. După ce au expirat termenele stabilite pentru introducerea
cererilor de satisfacție echitabilă și după ce reclamantul a fost
avertizat că solicitarea sa ar putea fi respinsă, acesta a informat
Curtea că își menținea pretențiile inițiale.
70. Guvernul a susținut că solicitarea primului reclamant
pentru prejudiciul material ar trebui respinsă, întrucât acesta nu
a adus probe cu privire la prejudiciul suferit.

16

MONITORUL OFICIAL AL ROMÂNIEI, PARTEA I, Nr. 169/16.III.2010

Cu privire la pretențiile celui de-al doilea reclamant, Guvernul
a considerat că acestea ar trebui respinse, întrucât nu le-a
prezentat în conformitate cu art. 60 din Regulamentul Curții.
Guvernul a făcut trimitere la Nițescu împotriva României
(nr. 26.763/03, pct. 48, 21 aprilie 2009). În plus, acesta a
susținut că sumele solicitate pentru pretinsul prejudiciu material
erau excesive și nejustificate și că nu există nicio legătură de
cauzalitate între aceste sume și actele autorităților.
De asemenea, Guvernul consideră că o eventuală
constatare a încălcării ar putea constitui, în sine, o reparație
suficientă a prejudiciului moral pretins de reclamanți.
71. Curtea nu identifică nicio legătură de cauzalitate între
încălcarea constatată și prejudiciul material pretins de către
primul reclamant; prin urmare, respinge acest capăt de cerere.

Pe de altă parte, acordă primului reclamant 10.000 EUR cu titlu
de prejudiciu moral.
72. În cele din urmă, Curtea observă că al doilea reclamant,
care a fost reprezentat de avocat, nu a respectat condițiile
pentru prezentarea pretențiilor și nici nu a prezentat o justificare
rezonabilă pentru nerespectarea termenelor. Prin urmare,
Curtea îi respinge acestuia toate capetele de cerere.
B. Cheltuieli de judecată

73. Reclamanții nu au solicitat rambursarea cheltuielilor de
judecată.
C. Dobânzi moratorii

74. Curtea consideră potrivit ca rata dobânzilor moratorii să
se bazeze pe rata dobânzii facilității de împrumut marginal a
Băncii Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
C U R T E A,

1. decide să conexeze cererile;
2. declară cererea admisibilă în ceea ce privește capătul de cerere întemeiat pe art. 6 (echitatea procedurii penale și
prezumția de nevinovăție) și inadmisibilă pentru celelalte capete de cerere;
3. hotărăște că a fost încălcat art. 6 § 1 din Convenție ca urmare a utilizării mijloacelor de constrângere din partea poliției
și a lipsei investigării acestui aspect de către autoritățile interne;
4. hotărăște că nu este necesar să se examineze celelalte capete de cerere în temeiul art. 6 din Convenție;
5. hotărăște:
a) ca statul pârât să îi plătească primului reclamant, în termen de 3 luni de la data rămânerii definitive a hotărârii, în
conformitate cu art. 44 § 2 din Convenție, suma de 10.000 EUR (zece mii euro) pentru prejudiciul moral, plus orice sumă care ar
putea fi datorată cu titlu de impozit, ce vor fi convertite în moneda statului pârât la cursul de schimb valabil la data plății;
b) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene, valabilă în această
perioadă și majorată cu 3 puncte procentuale;
6. respinge cererea de reparație echitabilă pentru restul pretențiilor.
Întocmită în limba engleză, apoi comunicată în scris, la data de 29 septembrie 2009, în conformitate cu art. 77 § 2 și 3 din
Regulamentul Curții.
Josep Casadevall,
președinte

Stanley Naismith
grefier adjunct

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 169/16.III.2010 conține 16 pagini.

Prețul: 3,20 lei

&JUYDGY|441552]
ISSN 1453—4495

