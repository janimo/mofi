PARTEA I

Anul 178 (XXII) — Nr. 83

Luni, 8 februarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.379 din 27 octombrie 2009 referitoare la excepția
de neconstituționalitate a dispozițiilor art. 403 alin. 1 și
art. 575 din Codul de procedură civilă........................

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
203/C.

— Ordin al ministrului justiției privind modificarea și
completarea Ordinului ministrului de stat, ministrul
justiției, nr. 1.322/C/2000 pentru aprobarea
Regulamentului privind organizarea și procedura de
desfășurare a examenelor de atribuire a calității de
expert tehnic judiciar și de testare a specialiștilor ......

3–6

1.430. — Ordin al președintelui Agenției Naționale de
Administrare Fiscală pentru modificarea Ordinului
președintelui Agenției Naționale de Administrare
Fiscală nr. 101/2008 privind aprobarea modelului și
conținutului formularelor utilizate pentru declararea
impozitelor, taxelor și contribuțiilor cu regim de stabilire
prin autoimpunere sau reținere la sursă ....................

7–12

ACTE ALE CURȚII EUROPENE
A DREPTURILOR OMULUI
Hotărârea din 24 aprilie 2008 în Cauza Rosengren împotriva
României ....................................................................

13–16

2

MONITORUL OFICIAL AL ROMÂNIEI, PARTEA I, Nr. 83/8.II.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.379
din 27 octombrie 2009

referitoare la excepția de neconstituționalitate a dispozițiilor art. 403 alin. 1 și art. 575
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 și art. 575 din Codul de procedură
civilă, excepție ridicată de Irina Mihaela Pascu în Dosarul
nr. 1.054/866/2009 al Judecătoriei Pașcani.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența constantă a
Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 7 mai 2009, pronunțată în Dosarul
nr. 1.054/866/2009, Judecătoria Pașcani a sesizat Curtea
Constituțională cu soluționarea excepției de neconstituționalitate a dispozițiilor art. 403 alin. 1 și ale art. 575 din
Codul de procedură civilă, excepție ridicată de Irina Mihaela
Pascu.
În motivarea excepției de neconstituționalitate autorul
acesteia susține că, potrivit teoriei și practicii procesuale civile,
procesul civil cunoaște mai multe etape, faza executării silite
făcând parte integrantă a acestuia. În măsura în care principiile
constituționale ale liberului acces la justiție și dreptului la apărare
sunt garantate, rezultă că aceste principii trebuie să cârmuiască
deopotrivă și faza executării silite. Or, art. 403 alin. 1 din Codul
de procedură civilă, în redactarea sa actuală, lăsând la
latitudinea instanței de judecată măsura procesuală a
suspendării cauzei până la soluționarea definitivă și irevocabilă
a contestației, nu asigură în mod efectiv accesul la justiție și
dreptul la apărare al părții supuse procedurii executării. Nu se
poate accepta ca în cadrul unei proceduri execuționale care are
ca obiect o hotărâre judecătorească de înapoiere a copilului în
țara reședinței sale obișnuite să devină aplicabile, prin analogie,
prevederile art. 575 din Codul de procedură civilă, fără ca prin
aceasta să nu se aducă atingere gravă demnității ființei umane,
astfel cum aceasta este garantată de prevederile art. 22 alin. (2)
din Constituție, și interesului superior al copilului, consacrat de
art. 49.
Judecătoria Pașcani apreciază excepția ca fiind
neîntemeiată. Art. 403 alin. 1 pct. c) din Codul de procedură
civilă acordă instanței de judecată posibilitatea de a examina,
de la caz la caz, dacă se impune, suspendarea executării silite,

în funcție de împrejurările cauzei și consecințele produse de
executare. Referitor la critica prevederilor art. 575 din Codul de
procedură civilă, instanța arată că, deși legea procesuală
română nu reglementează distinct executarea silită a obligației
civile de a preda un minor, posibilitatea ducerii la îndeplinire a
acestei obligații de a face, prin aplicarea unei amenzi civile
debitorului, corespunde exigențelor constituționale invocate de
autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de neconstituționalitate este neîntemeiată, textele de lege criticate fiind în
deplină concordanță cu dispozițiile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 403 alin. 1 și ale art. 575 din Codul de procedură
civilă, texte de lege care au următorul conținut:
— Art. 403 alin. 1: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”;
— Art. 575: ăDacă partea obligată să predea un bun mobil,
determinat prin calitate și cantitate, nu-și îndeplinește obligația
în termen de o zi de la primirea somației, predarea lui se va face
prin executare silită.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21, art. 22 alin. (2), art. 24, 26 și 49.
Examinând excepția de neconstituționalitate, Curtea
constată că dispozițiile art. 403 alin. 1 din Codul de procedură
civilă au mai făcut obiectul controlului de constituționalitate.
Astfel, de exemplu, prin Decizia nr. 541 din 7 iunie 2007,
publicată în Monitorul Oficial al României, Partea I, nr. 558 din
15 august 2007, Curtea a reținut că dispozițiile de lege criticate
prevăd posibilitatea ca președintele instanței să dispună, pe
calea ordonanței președințiale, suspendarea provizorie a
executării până la soluționarea cererii de suspendare, care se
judecă potrivit regulilor de procedură din dreptul comun. Așadar,
suspendarea provizorie se dispune ca o măsură vremelnică, în

MONITORUL OFICIAL AL ROMÂNIEI, PARTEA I, Nr. 83/8.II.2010
scopul păstrării unui drept care s-ar păgubi prin întârziere ori al
prevenirii unei pagube iminente care nu s-ar putea repara.
Având posibilitatea de a aprecia oportunitatea suspendării
cursului judecății, instanța este chemată să cenzureze toate
acele cazuri care ar putea constitui pretext pentru tergiversarea
judecății. Prin urmare, lăsarea măsurii suspendării la aprecierea
judecătorului este menită să îi permită acestuia să își exercite
rolul activ, sancționând eventualele tentative de exercitare
abuzivă a drepturilor procesuale, incontestabil mai eficient decât
în situația în care suspendarea ar avea caracter imperativ.
Pe de altă parte, încheierea prin care este soluționată
cererea de suspendare este supusă căii de atac a recursului,
prilej care permite părții nemulțumite de soluția adoptată să
obțină îndreptarea acesteia.
Soluția adoptată în decizia anterioară, ca și considerentele
pe care aceasta se întemeiază își mențin valabilitatea și în
cauza de față, întrucât nu au apărut elemente noi care să
determine schimbarea jurisprudenței Curții Constituționale în
această materie.

3

În ceea ce privește critica de neconstituționalitate referitoare
la art. 575 din Codul de procedură civilă, Curtea reține că, în
cazul în care obligația debitorului prevăzută în titlul executoriu
constă în predarea unui bun mobil, iar debitorul nu execută de
bunăvoie obligația sa în termenul prevăzut în somație,
executorul va proceda la executarea silită. Bunul mobil căruia îi
este aplicată procedura de executare silită prevăzută de
dispozițiile criticate este un bun determinat prin calitate și
cantitate, finalitatea acestei proceduri fiind evidentă, și anume
determinarea debitorului de a executa obligația la care este ținut
în temeiul unui titlu executoriu, pe care numai el o poate
executa.
Așa fiind, Curtea constată că sfera de aplicare a dispozițiilor
art. 575 din Codul de procedură civilă reprezintă un aspect de
interpretare și aplicare coroborată a legilor incidente în cauza
aflată pe rolul instanței, aceasta din urmă fiind singura
competentă a decide cu privire la modalitatea în care va aplica
norma procesuală civilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 și art. 575 din Codul de procedură civilă, excepție
ridicată de Irina Mihaela Pascu în Dosarul nr. 1.054/866/2009 al Judecătoriei Pașcani.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind modificarea și completarea Ordinului ministrului de stat, ministrul justiției, nr. 1.322/C/2000
pentru aprobarea Regulamentului privind organizarea și procedura de desfășurare
a examenelor de atribuire a calității de expert tehnic judiciar și de testare a specialiștilor
În conformitate cu dispozițiile art. 9 din Ordonanța Guvernului nr. 2/2000 privind organizarea activității de expertiză tehnică
judiciară și extrajudiciară, aprobată prin Legea nr. 156/2002, cu modificările și completările ulterioare,
în temeiul art. 13 din Hotărârea Guvernului nr. 652/2009 privind organizarea și funcționarea Ministerului Justiției, cu
modificările și completările ulterioare,
ministrul justiției emite următorul ordin:
Art. I. — Ordinul ministrului de stat, ministrul justiției,
nr. 1.322/C/2000 pentru aprobarea Regulamentului privind
organizarea și procedura de desfășurare a examenelor de
atribuire a calității de expert tehnic judiciar și de testare a
specialiștilor, publicat în Monitorul Oficial al României, Partea I,
nr. 419 din 1 septembrie 2000, cu modificările și completările
ulterioare, se modifică și se completează după cum urmează:

1. Titlul se modifică și va avea următorul cuprins:
ăO R D I N
pentru aprobarea Regulamentului
privind atribuirea calității de expert tehnic judiciar
și de specialist”
2. Articolul 1 se modifică și va avea următorul cuprins:
ăArt. 1. — Se aprobă Regulamentul privind atribuirea calității
de expert tehnic judiciar și de specialist, cuprins în anexa care
face parte integrantă din prezentul ordin.”

4

MONITORUL OFICIAL AL ROMÂNIEI, PARTEA I, Nr. 83/8.II.2010

3. În anexa ăRegulamentul privind organizarea și
procedura de desfășurare a examenelor de atribuire a
calității de expert tehnic judiciar și de testare a
specialiștilor”:
a) Titlul se modifică și va avea următorul cuprins:
ăR E G U L A M E N T
privind atribuirea calității de expert tehnic judiciar
și de specialist”
b) Articolul 1 se modifică și va avea următorul cuprins:
ăArt. 1. — (1) În conformitate cu prevederile art. 8, 9 și 12 din
Ordonanța Guvernului nr. 2/2000 privind organizarea activității
de expertiză tehnică judiciară și extrajudiciară, aprobată prin
Legea nr. 156/2002, cu modificările și completările ulterioare,
precum și cu dispozițiile Hotărârii Guvernului nr. 652/2009
privind organizarea și funcționarea Ministerului Justiției, cu
modificările și completările ulterioare, Ministerul Justiției atribuie
calitatea de expert tehnic judiciar și de specialist pe bază de
examen sau interviu.
(2) Examenul pentru atribuirea calității de expert tehnic
judiciar este organizat de Ministerul Justiției, se desfășoară în
limba română și are drept scop verificarea pregătirii de
specialitate, a cunoașterii actelor normative referitoare la
domeniul de specialitate și a prevederilor din Codul de
procedură civilă, Codul de procedură penală, precum și din alte
acte normative care reglementează activitatea de expertiză
tehnică judiciară și drepturile și obligațiile expertului.
(3) Interviul pentru dobândirea calității de expert tehnic
judiciar este organizat de Ministerul Justiției, se desfășoară în
limba română și are drept scop verificarea gradului de însușire
a dispozițiilor din Codul de procedură civilă, Codul de procedură
penală, precum și a prevederilor din alte acte normative care
reglementează activitatea de expertiză tehnică judiciară și
drepturile și obligațiile expertului.”
c) Articolul 2 se modifică și va avea următorul cuprins:
ăArt. 2. — Se poate prezenta la examen persoana care
îndeplinește condițiile prevăzute la art. 10 alin. (1) lit. a), a1), b),
c), d) și f) din Ordonanța Guvernului nr. 2/2000, aprobată prin
Legea nr. 156/2002, cu modificările și completările ulterioare:
a) este cetățean român sau cetățean al unui stat membru al
Uniunii Europene (UE) ori aparținând Spațiului Economic
European (SEE);
b) cunoaște limba română;
c) are capacitate de exercițiu deplină;
d) a absolvit studii superioare în specialitatea pentru care se
prezintă la examenul de expert tehnic judiciar, dovedite cu
diplomă;
e) are un stagiu de cel puțin 3 ani în specialitatea în care a
obținut diploma;
f) nu are antecedente penale și se bucură de o bună
reputație profesională și socială.”
d) Articolul 3 se modifică și va avea următorul cuprins:
ăArt. 3. — (1) Pentru înscrierea la examen, candidatul va
depune la organizatorul examenului următoarele documente:
a) cerere de înscriere, care se va redacta în limba română și
în care se vor înscrie date privind solicitantul: nume, prenume,
cod numeric personal, cetățenie, adresa de domiciliu în statul
membru UE sau SEE și, dacă există, adresa de reședință,
telefon, fax, e-mail, pagina de internet. În cerere se va face
mențiune despre sesiunea de examen și specializarea la care
candidează;
b) copia actului de identitate și, dacă este necesar, a altui act
doveditor al cetățeniei unuia dintre statele membre ale UE sau
aparținând SEE;

c) copia legalizată a atestatului de cunoaștere a limbii
române de către cetățeanul statului membru UE sau SEE, altul
decât România. Dacă documentul este emis în altă limbă decât
cea română, se va depune și traducerea în limba română,
legalizată, a documentului respectiv;
d) declarație pe propria răspundere că are capacitatea de
exercițiu deplină, în original, redactată în limba română;
e) copie legalizată de pe diploma de absolvire a instituției de
învățământ superior. Dacă diploma a fost obținută într-un stat
membru al UE ori aparținând SEE, altul decât România, se va
depune și dovada recunoașterii diplomei potrivit Legii
nr. 200/2004 privind recunoașterea diplomelor și calificărilor
profesionale pentru profesiile reglementate din România, cu
modificările și completările ulterioare. Dacă documentul este
emis în altă limbă decât cea română, se va depune și traducerea
în limba română, legalizată, a documentului respectiv;
f) copia documentului prin care se face dovada, conform
legislației țării emitente, că îndeplinește condiția privind stagiul
de cel puțin 3 ani în specialitatea în care a obținut diploma. Dacă
documentul este emis în altă limbă decât cea română, se va
depune și traducerea în limba română, legalizată, a
documentului respectiv;
g) certificatul de cazier judiciar, în original, aflat în termenul
de valabilitate. Dacă acesta este emis în altă limbă decât cea
română, se va depune și traducerea în limba română, legalizată,
a documentului respectiv;
h) recomandare privind buna reputație profesională și
socială, în original, obținută de la locul de muncă, asociații
profesionale din domeniu sau, după caz, de la alte organizații și
instituții cu care a colaborat. Dacă documentul este emis în altă
limbă decât cea română, se va depune și traducerea în limba
română, legalizată, a documentului respectiv;
i) dovada plății taxei de înscriere la examen.
(2) Înscrierea la examen se face cu cel puțin 30 de zile
înainte de data examenului, după publicarea anunțului pe
pagina de internet a Ministerului Justiției.
(3) Pentru înscrierea la examenul pentru atribuirea calității
de expert tehnic judiciar, candidații plătesc o taxă de înscriere,
al cărei cuantum este stabilit prin ordin al ministrului justiției.
Taxa de înscriere se plătește la casieria Ministerului Justiției sau
în contul bancar al ministerului. Sumele astfel constituite se
folosesc pentru plata cheltuielilor cu organizarea și desfășurarea
examenului și remunerarea membrilor comisiilor constituite în
vederea organizării și desfășurării examenului pentru atribuirea
calității de expert tehnic judiciar. Plata membrilor comisiei se
face la un nivel echivalent orei de muncă plătite de angajator în
luna susținerii examenului, în funcție de numărul de ore lucrate
în cadrul comisiei.”
e) La articolul 6, alineatul (1) se modifică și va avea
următorul cuprins:
ăArt. 6. — (1) Data și locul susținerii examenului,
specializarea și termenul de depunere a actelor pentru
înscrierea la examen se aduc la cunoștința celor interesați cu
cel puțin 40 de zile înainte de data susținerii examenului, prin
publicare pe pagina de internet a Ministerului Justiției. De
asemenea, se aduc la cunoștință și prin afișare la sediile
birourilor locale pentru expertize judiciare, tehnice și contabile
din cadrul tribunalelor, la loc vizibil și accesibil publicului.”
f) La articolul 7, alineatul (2) se modifică și va avea
următorul cuprins:
ă(2) Comisia de examinare este constituită din 4 membri,
respectiv două cadre didactice de specialitate de la instituțiile
de învățământ superior de profil și 2 reprezentanți ai Ministerului
Justiției.”

MONITORUL OFICIAL AL ROMÂNIEI, PARTEA I, Nr. 83/8.II.2010
g) După capitolul II se introduce un nou capitol,
capitolul II1 ăInterviul pentru atribuirea calității de expert
tehnic judiciar”, cu următorul cuprins:
ăCAPITOLUL II1
Interviul pentru atribuirea calității
de expert tehnic judiciar
Art. 91. — (1) La cerere, poate dobândi calitatea de expert
tehnic judiciar într-o anumită specializare, pe baza unui interviu
organizat de Ministerul Justiției și desfășurat în limba română:
a) persoana care a dobândit calitatea de expert extrajudiciar
în acea specializare;
b) persoana care a dobândit calitatea cerută pentru
desfășurarea activității în acea specializare în condițiile legii
speciale ce reglementează organizarea și desfășurarea unei
activități sau profesii și modul de acces în aceasta;
c) persoana care are titlul de academician, profesor
universitar sau conferențiar universitar, doctor docent ori doctor
în specializarea respectivă.
(2) Pentru înscrierea la interviu, candidatul va depune la
organizatorul interviului următoarele documente:
a) cerere de înscriere, care se va redacta în limba română și
în care se vor înscrie date privind solicitantul: nume, prenume,
cod numeric personal, cetățenie, adresa de domiciliu în statul
membru UE sau SEE și, dacă există, adresa de reședință,
telefon, fax, e-mail, pagina de internet. În cerere se va face
mențiune despre sesiunea de interviu și specializarea la care
candidează;
b) copia legalizată a documentului cu care se face dovada
îndeplinirii condiției prevăzute la alin. (1) lit. a), b) sau c), după
caz. Dacă documentul este emis în altă limbă decât cea
română, se va depune și traducerea în limba română, legalizată,
a documentului respectiv;
c) copia actului de identitate și, dacă este necesar, a altui act
doveditor al cetățeniei unuia dintre statele membre ale UE sau
aparținând SEE;
d) copia legalizată a atestatului de cunoaștere a limbii
române de către cetățeanul statului membru UE sau SEE, altul
decât România. Dacă documentul este emis în altă limbă decât
cea română, se va depune și traducerea în limba română,
legalizată, a documentului respectiv;
e) declarație pe propria răspundere că are capacitatea de
exercițiu deplină, în original, redactată în limba română;
f) copie legalizată de pe diploma de absolvire a instituției de
învățământ superior. Dacă diploma a fost obținută într-un stat
membru al UE ori aparținând SEE, altul decât România, se va
depune și dovada recunoașterii diplomei potrivit Legii
nr. 200/2004, cu modificările și completările ulterioare. Dacă
documentul este emis în altă limbă decât cea română, se va
depune și traducerea în limba română, legalizată, a
documentului respectiv;
g) copia documentului prin care se face dovada, conform
legislației țării emitente, că îndeplinește condiția privind stagiul
de cel puțin 3 ani în specialitatea în care a obținut diploma. Dacă
documentul este emis în altă limbă decât cea română, se va
depune și traducerea în limba română, legalizată, a
documentului respectiv;
h) certificatul de cazier judiciar, în original, aflat în termenul
de valabilitate. Dacă acesta este emis în altă limbă decât cea
română, se va depune și traducerea în limba română, legalizată,
a documentului respectiv;
i) recomandare privind buna reputație profesională și socială,
în original, obținută de la locul de muncă, asociații profesionale
din domeniu sau, după caz, de la alte organizații și instituții cu
care a colaborat. Dacă documentul este emis în altă limbă decât
cea română, se va depune și traducerea în limba română,
legalizată, a documentului respectiv;
j) dovada plății taxei de înscriere la interviu.

5

(3) Înscrierea la interviu se face cu cel puțin 30 de zile înainte
de data interviului, după publicarea anunțului pe pagina de
internet a Ministerului Justiției.
(4) Data și locul susținerii interviului, specializarea și termenul
de depunere a actelor pentru înscrierea la interviu se aduc la
cunoștința celor interesați cu cel puțin 40 de zile înainte de data
susținerii interviului, prin publicare pe pagina de internet a
Ministerului Justiției. De asemenea, se aduc la cunoștință și prin
afișare la sediile birourilor locale pentru expertize judiciare,
tehnice și contabile din cadrul tribunalelor, la loc vizibil și
accesibil publicului.
(5) Pentru înscrierea la interviul pentru dobândirea calității
de expert tehnic judiciar, candidații plătesc o taxă de înscriere,
al cărei cuantum este stabilit prin ordin al ministrului justiției.
Taxa de înscriere se plătește la casieria Ministerului Justiției sau
în contul bancar al ministerului. Sumele astfel constituite pot fi
utilizate pentru plata cheltuielilor cu organizarea și desfășurarea
interviului și remunerarea membrilor comisiilor constituite în
vederea organizării și desfășurării interviului pentru atribuirea
calității de expert tehnic judiciar. Plata membrilor comisiei se
face la un nivel echivalent orei de muncă plătite de angajator în
luna susținerii interviului, în funcție de numărul de ore lucrate în
cadrul comisiei.
Art. 92. — (1) Pentru organizarea și desfășurarea interviului
se vor constitui următoarele comisii:
a) comisia pentru verificarea îndeplinirii condițiilor de
înscriere la interviu, constituită din 3 reprezentanți ai direcției de
specialitate din Ministerul Justiției;
b) comisia de interviu, constituită din 3 reprezentanți ai
direcției de specialitate din Ministerul Justiției.
(2) Rezultatele evaluării prin interviu pot fi «Admis» sau
«Respins» și se consemnează într-un proces-verbal semnat de
toți membrii comisiei. Rezultatele obținute sunt definitive,
contestația introdusă fiind inadmisibilă.
(3) În cazul în care există un număr mare de candidați, se
pot organiza mai multe comisii și se poate face programarea
candidaților la susținerea interviului pe o durată de mai multe
zile.
(4) Componența comisiilor se aprobă prin ordin al ministrului
justiției.
Art. 93. — Rezultatele obținute în urma susținerii interviului se
publică pe pagina de internet a Ministerului Justiției. De
asemenea, se aduc la cunoștință și prin afișare la sediile
birourilor locale pentru expertize judiciare, tehnice și contabile
din cadrul tribunalelor, la loc vizibil și accesibil publicului.”
h) După capitolul III se introduce un nou capitol,
capitolul III1 ăDispoziții privind experții tehnici judiciari care
au dobândit această calitate într-un stat membru al Uniunii
Europene ori aparținând Spațiului Economic European”, cu
următorul cuprins:
ăCAPITOLUL III1
Dispoziții privind experții tehnici judiciari
care au dobândit această calitate într-un stat membru
al Uniunii Europene ori aparținând
Spațiului Economic European
Art. 101. — (1) Cetățeanul unui alt stat membru al UE sau
aparținând SEE și cetățeanul român care au dobândit calitatea
de expert tehnic judiciar într-un alt stat membru al UE sau
aparținând SEE, calitate certificată de organismele profesionale
recunoscute în acele state, se pot înscrie în Tabelul nominal
cuprinzând experții tehnici judiciari, întocmit pe specialități și pe
județe de Biroul central pentru expertize tehnice judiciare din
cadrul Ministerului Justiției, în vederea exercitării profesiei în
România, în condițiile legii, fără susținerea examenului sau a
interviului pentru dobândirea calității de expert tehnic judiciar.
(2) În baza cererii formulate de solicitantul prevăzut la
alin. (1), Ministerul Justiției recunoaște, fără efectuarea vreunei
formalități de verificare, documentul de atestare profesională

6

MONITORUL OFICIAL AL ROMÂNIEI, PARTEA I, Nr. 83/8.II.2010

emis de autoritatea competentă din statul de origine, document
cu care se dovedește dobândirea calității de expert tehnic
judiciar în statul de origine, și îl înscrie în Tabelul nominal
cuprinzând experții tehnici judiciari.
(3) În vederea înscrierii în Tabelul nominal cuprinzând
experții tehnici judiciari, expertul tehnic judiciar solicitant va
depune la Ministerul Justiției următoarele documente:
a) cererea de înscriere, care se va redacta în limba română
și în care se vor înscrie date privind expertul: nume, prenume,
cod numeric personal, cetățenie, adresa de domiciliu în statul
membru UE sau SEE și, dacă există, adresa de reședință în
România, specializarea expertului, telefon, fax, e-mail, pagina
de internet;
b) copia legalizată a documentului care atestă dobândirea
calității de expert tehnic judiciar în statul de origine;
c) traducerea în limba română, legalizată, a documentului
care atestă dobândirea calității de expert tehnic judiciar în statul
de origine;
d) copia actului de identitate și, dacă este necesar, a altui act
doveditor al cetățeniei unuia dintre statele membre ale UE sau
aparținând SEE;
e) copia legalizată a atestatului de cunoaștere a limbii
române de către cetățeanul statului membru UE sau SEE, altul
decât România. Dacă documentul este emis în altă limbă decât
cea română, se va depune și traducerea în limba română,
legalizată, a documentului respectiv;
f) declarația pe propria răspundere că are capacitatea de
exercițiu deplină, redactată în limba română;
g) certificatul de cazier judiciar, în original, aflat în termenul
de valabilitate. Dacă acesta este emis în altă limbă decât cea
română, se va depune și traducerea în limba română, legalizată,
a documentului respectiv;
h) recomandare privind buna reputație profesională și
socială, în original, obținută de la locul de muncă, asociații
profesionale din domeniu sau, după caz, de la alte organizații și
instituții cu care a colaborat. Dacă documentul este emis în altă
limbă decât cea română, se va depune și traducerea în limba
română, legalizată, a documentului respectiv.
(4) Documentele prevăzute la alin. (3) lit. d) — h) certifică
îndeplinirea condițiilor prevăzute la art. 10 alin. (1) lit. a), a1), b)
și f) din Ordonanța Guvernului nr. 2/2000, aprobată prin Legea
nr. 156/2002, cu modificările și completările ulterioare, și pot fi
emise sau eliberate de autoritățile competente române ori de
cele din statul de origine.
(5) Dacă sunt îndeplinite condițiile legale pentru exercitarea
cu caracter permanent a profesiei în România și înscrierea în
Tabelul nominal cuprinzând experții tehnici judiciari, direcția de
specialitate va elibera solicitantului o adeverință în care se va
preciza că acesta a fost înscris în Tabelul nominal cuprinzând
experții tehnici judiciari și îndeplinește condițiile în vederea
exercitării cu caracter permanent a profesiei în România.
Art. 102. — (1) Cetățeanul unui alt stat membru al UE sau
aparținând SEE și cetățeanul român care au dobândit calitatea
de expert tehnic judiciar într-un alt stat membru al UE sau
aparținând SEE și exercită profesia cu titlu permanent în unul
dintre aceste state pot profesa în România și în mod temporar
sau ocazional. În această situație, expertul tehnic judiciar este
exceptat de la procedura de înscriere în Tabelul nominal
cuprinzând experții tehnici judiciari.
(2) În cazul în care, în vederea exercitării temporare sau
ocazionale a profesiei de expert tehnic judiciar, solicitantul

prevăzut la alin. (1) se află la prima aplicație în România ori dacă
intervine o modificare substanțială a situației sale, acesta va
înainta Ministerului Justiției o declarație privind serviciile pe care
le va presta, însoțită de următoarele documente:
a) copia actului de identitate și, dacă este necesar, a altui act
doveditor al cetățeniei unuia dintre statele membre ale UE sau
aparținând SEE;
b) copia legalizată a atestatului de cunoaștere a limbii
române de către cetățeanul statului membru UE sau SEE, altul
decât România. Dacă documentul este emis în altă limbă decât
cea română, se va depune și traducerea în limba română,
legalizată, a documentului respectiv;
c) copia legalizată a documentului care atestă dobândirea
calității de expert tehnic judiciar în statul de origine;
d) traducerea în limba română, legalizată, a documentului
care atestă dobândirea calității de expert tehnic judiciar în statul
de origine;
e) copia documentului prin care se atestă că solicitantul este
legal stabilit într-un stat membru al UE sau aparținând SEE în
scopul desfășurării de astfel de activități. Dacă documentul este
emis în altă limbă decât cea română, se va depune și traducerea
în limba română, legalizată, a documentului respectiv;
f) copia documentului prin care se atestă că solicitantului nu
îi este interzis să practice profesia, chiar și cu caracter temporar,
la momentul eliberării atestatului. Dacă documentul este emis
în altă limbă decât cea română, se va depune și traducerea în
limba română, legalizată, a documentului respectiv;
g) copia documentului cu care se face dovada că a
desfășurat o activitate specifică profesiei de expert tehnic
judiciar timp de cel puțin 2 ani în decursul ultimilor 10 ani, pentru
cazul în care profesia nu este reglementată în statul în care este
stabilit. Dacă documentul este emis în altă limbă decât cea
română, se va depune și traducerea în limba română, legalizată,
a documentului respectiv.
(3) Declarația prevăzută la alin. (2) poate fi înaintată prin
orice mijloace și se reînnoiește anual, dacă solicitantul
intenționează să exercite, în mod temporar sau ocazional,
profesia de expert tehnic judiciar în România.
(4) Dacă sunt îndeplinite condițiile legale pentru exercitarea
ocazională sau temporară a profesiei, direcția de specialitate va
elibera solicitantului o adeverință în care se va preciza că acesta
a depus declarația prevăzută de lege și îndeplinește condițiile în
vederea exercitării temporare sau ocazionale a profesiei de
expert tehnic judiciar.”
i) La articolul 11, alineatul (1) se modifică și va avea
următorul cuprins:
ăArt. 11. — (1) Calitatea de expert tehnic judiciar se atribuie
persoanelor care au promovat examenul sau interviul și fac
dovada că sunt apte din punct de vedere medical pentru
îndeplinirea activității de expertiză cu certificat medical de
sănătate, eliberat pe baza constatărilor făcute de comisia
medicală constituită potrivit Legii nr. 303/2004 privind statutul
judecătorilor și procurorilor, republicată, cu modificările și
completările ulterioare. Aceștia vor figura în evidență
corespunzător specializării în care au obținut calitatea de expert
tehnic judiciar și locului de domiciliu.”
j) La articolul 12, alineatul (2) se abrogă.
Art. II. — Prezentul ordin se publică în Monitorul Oficial al
României, Partea I.
Art. III. — Direcția servicii conexe va duce la îndeplinire
prevederile prezentului ordin.

p. Ministrul justiției,
Alina Mihaela Bica,
secretar de stat
București, 18 ianuarie 2010.
Nr. 203/C.

MONITORUL OFICIAL AL ROMÂNIEI, PARTEA I, Nr. 83/8.II.2010

7

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru modificarea Ordinului președintelui Agenției Naționale de Administrare Fiscală nr. 101/2008
privind aprobarea modelului și conținutului formularelor utilizate pentru declararea impozitelor,
taxelor și contribuțiilor cu regim de stabilire prin autoimpunere sau reținere la sursă
Având în vedere prevederile art. 81 și ale art. 228 alin. (2) din Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare, și prevederile referitoare la obligațiile declarative prevăzute de Legea
nr. 571/2003 privind Codul fiscal, cu modificările și completările ulterioare,
în temeiul prevederilor art. 12 alin. (3) din Hotărârea Guvernului nr. 109/2009 privind organizarea și funcționarea Agenției
Naționale de Administrare Fiscală, cu modificările și completările ulterioare,
președintele Agenției Naționale de Administrare Fiscală emite următorul ordin:

Art. I. — Ordinul președintelui Agenției Naționale de
Administrare Fiscală nr. 101/2008 privind aprobarea modelului
și conținutului formularelor utilizate pentru declararea
impozitelor, taxelor și contribuțiilor cu regim de stabilire prin
autoimpunere sau reținere la sursă, publicat în Monitorul Oficial
al României, Partea I, nr. 70 din 30 ianuarie 2008, cu modificările
și completările ulterioare, se modifică după cum urmează:
1. Anexa nr. 1 ăDeclarație privind obligațiile de plată la
bugetul de stat”, cod 14.13.01.99/bs, se modifică și se
înlocuiește cu anexa nr. 1.
2. Anexa nr. 8 ăInstrucțiuni de completare a formularului
100 «Declarație privind obligațiile de plată la bugetul de
stat», cod 14.13.01.99/bs”, se modifică și se înlocuiește cu
anexa nr. 2.
3. Anexa nr. 15 ăNomenclatorul obligațiilor de plată la
bugetul de stat” se modifică și se înlocuiește cu anexa nr. 3.
4. Anexa nr. 17 ăNomenclatorul privind accizele” se
modifică după cum urmează:

a) la poziția 12, textul prevăzut la rubrica ăDenumire creanță
fiscală” se înlocuiește cu textul: ăAccize pentru benzină fără
plumb și bioetanol”;
b) la poziția 13, textul prevăzut la rubrica ăDenumire creanță
fiscală” se înlocuiește cu textul: ăAccize pentru motorină și
biodiesel”.
Art. II. — (1) Anexele nr. 1—3 fac parte integrantă din
prezentul ordin.
(2) Prevederile prezentului ordin se aplică începând cu
declararea obligațiilor de plată aferente anului fiscal 2010.
Art. III. — Direcția generală proceduri pentru administrarea
veniturilor, Direcția generală de reglementare a colectării
creanțelor bugetare, Direcția generală de tehnologia informației,
Direcția generală de administrare a marilor contribuabili,
direcțiile generale ale finanțelor publice județene și a
municipiului București, precum și, după caz, direcțiile de
specialitate din cadrul Agenției Naționale de Administrare
Fiscală vor duce la îndeplinire prevederile prezentului ordin.
Art. IV. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar

București, 3 februarie 2010.
Nr. 1.430.

8

MONITORUL OFICIAL AL ROMÂNIEI, PARTEA I, Nr. 83/8.II.2010
ANEXA Nr. 1*
(Anexa nr. 1 la Ordinul nr. 101/2008)

* Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 83/8.II.2010

9
ANEXA Nr. 2
(Anexa nr. 8 la Ordinul nr. 101/2008)

INSTRUCȚIUNI

de completare a formularului 100 ăDeclarație privind obligațiile de plată la bugetul de stat”, cod 14.13.01.99/bs
I. Depunerea declarației
Declarația privind obligațiile de plată la bugetul de stat se
completează și se depune de către contribuabilii cărora le revin,
potrivit legislației în vigoare, obligațiile declarative și de plată
pentru impozitele și taxele cuprinse în Nomenclatorul obligațiilor
de plată la bugetul de stat prevăzut în anexa nr. 15.
1. Termenul de depunere a declarației:

— până la data de 25 inclusiv a lunii următoare perioadei de
raportare, potrivit pct. 1.1 — 1.3;
— la alte termene, astfel cum este prevăzut pentru obligațiile
de plată menționate la pct. 1.4.
1.1. Lunar, pentru obligațiile de plată reprezentând:
a) impozit reținut la sursă, conform legislației specifice privind
impozitul pe venitul persoanelor fizice: impozit pe veniturile din
salarii [cu excepțiile prevăzute la pct. 1.2 lit. d) și pct. 1.3],
impozit pe veniturile din drepturi de proprietate intelectuală,
impozit pe veniturile din activitatea de expertiză contabilă și
tehnică, judiciară și extrajudiciară, impozit pe veniturile din
activități desfășurate în baza contractelor/convențiilor civile
încheiate potrivit Codului civil, cu excepțiile prevăzute la pct. 1.2
lit. d) și pct. 1.3, impozit pe veniturile din vânzarea bunurilor în
regim de consignație, impozit pe veniturile din activități
desfășurate în baza contractelor de agent, comision sau mandat
comercial, impozit pe veniturile din dividende distribuite
persoanelor fizice, impozit pe veniturile din dobânzi, impozit pe
câștigul din transferul dreptului de proprietate asupra titlurilor de
valoare, impozit pe câștigul din operațiuni de vânzarecumpărare de valută la termen, pe bază de contract, precum și
din orice alte operațiuni de acest gen, altele decât cele cu
instrumente financiare tranzacționate pe piețe autorizate și
supravegheate de Comisia Națională a Valorilor Mobiliare,
impozit pe veniturile din pensii, impozit pe veniturile din premii și
din jocuri de noroc, impozit pe veniturile din transferul
proprietăților imobiliare din patrimoniul personal, impozit pe
veniturile din activități agricole, impozit pe alte venituri ale
persoanelor fizice;
b) impozit la țițeiul din producția internă;
c) impozit pe dividende distribuite persoanelor juridice;
d) impozit pe veniturile obținute din România de nerezidenți,
persoane fizice/juridice, conform titlului V din Legea nr. 571/2003
privind Codul fiscal, cu modificările și completările ulterioare, sau
conform convențiilor de evitare a dublei impuneri, încheiate de
România cu alte state;
e) vărsăminte de la persoanele juridice pentru persoanele cu
handicap neîncadrate, conform Legii nr. 448/2006 privind
protecția și promovarea drepturilor persoanelor cu handicap,
republicată, cu modificările și completările ulterioare.
1.2. Trimestrial, pentru obligațiile de plată reprezentând:
a) plăți anticipate, în contul impozitului pe profit anual,
datorate de plătitorii de impozit pe profit prevăzuți la art. 13 lit. a),
b) și f) din Legea nr. 571/2003, cu modificările și completările
ulterioare;
b) impozit pe profit din asociere, datorat de persoane fizice;
c) impozit pe profit datorat de persoane juridice străine, altele
decât cele prevăzute la lit. a): impozit pe profit din asociere fără
personalitate juridică, impozit pe profit datorat de persoane
juridice străine care vând/cesionează proprietăți imobiliare
situate în România sau titluri de participare deținute la o
persoană juridică română, conform art. 13 lit. c) și d) din Legea
nr. 571/2003, cu modificările și completările ulterioare;

d) impozit pe veniturile din salarii, precum și impozit reținut la
sursă potrivit art. 52 alin. (1) lit. d) din Legea nr. 571/2003, cu
modificările și completările ulterioare, în cazul asocierilor fără
personalitate juridică constituite între persoane fizice și
persoanelor fizice care au calitatea de angajator;
e) redevențe miniere și petroliere;
f) facilitățile fiscale prevăzute la art. 38 alin. (1) și (8) din
Legea nr. 571/2003, cu modificările și completările ulterioare.
1.3. Semestrial, pentru obligațiile de plată reprezentând
impozit pe veniturile din salarii și impozit reținut la sursă, potrivit
art. 52 alin. (1) lit. d) din Legea nr. 571/2003, cu modificările și
completările ulterioare, datorate de către asociații, fundații sau
alte entități fără scop patrimonial, cu excepția instituțiilor publice.
1.4. Alte termene:
a) până la data de 25 decembrie inclusiv a anului în curs
pentru anul următor, pentru obligațiile de plată reprezentând
taxa pentru activitatea de prospecțiune, explorare și exploatare
a resurselor minerale, prevăzută la poziția 26 din Nomenclatorul
obligațiilor de plată la bugetul de stat, prevăzut în anexa nr. 15;
b) până la data de 25 a lunii în care este prevăzută obligația
de plată, conform legii, pentru taxa pe jocuri de noroc prevăzută
la pozițiile 24 și 25 din Nomenclatorul obligațiilor de plată la
bugetul de stat, prevăzut în anexa nr. 15;
c) până la data de 25 a lunii următoare celei în care este
prevăzut termenul legal de depunere a bilanțului contabil, dacă
prin legi speciale nu se prevede altfel, pentru obligația de plată
reprezentând vărsăminte din profitul net al regiilor autonome,
societăților și companiilor naționale, conform Ordonanței
Guvernului nr. 64/2001 privind repartizarea profitului la
societățile naționale, companiile naționale și societățile
comerciale cu capital integral sau majoritar de stat, precum și la
regiile autonome, aprobată cu modificări prin Legea
nr. 769/2001, cu modificările și completările ulterioare, prevăzută
la poziția 29 din Nomenclatorul obligațiilor de plată la bugetul de
stat, prevăzut în anexa nr. 15;
d) până la termenul de plată prevăzut de lege, pentru
următoarele obligații de plată: impozitul pe veniturile din
dobânzi, în cazul împrumuturilor acordate pe baza contractelor
civile; impozitul pe câștigul din transferul dreptului de proprietate
asupra titlurilor de valoare, în cazul societăților închise, și din
transferul părților sociale; impozitul pe veniturile din lichidarea
unei persoane juridice.
2. Organul fiscal competent

Declarația privind obligațiile de plată la bugetul de stat se
depune la organul fiscal în a cărui evidență fiscală contribuabilul
este înregistrat ca plătitor de impozite și taxe. În cazul sediului
secundar înregistrat ca plătitor de impozit pe veniturile din
salarii, declarația privind impozitul pe veniturile din salarii,
corespunzător activității sediului secundar, se depune la organul
fiscal în a cărui evidență fiscală este înregistrat sediul secundar.
3. Modul de depunere

Declarația privind obligațiile de plată la bugetul de stat se
completează cu ajutorul programului de asistență.
Formularul se depune în format hârtie, semnat și ștampilat
conform legii, cu codificarea informației prin cod de bare.
Contribuabilii care dețin certificat digital pot depune
formularul prin mijloace electronice de transmitere la distanță,
potrivit reglementărilor legale în vigoare.

10

MONITORUL OFICIAL AL ROMÂNIEI, PARTEA I, Nr. 83/8.II.2010

II. Completarea declarației
1. Perioada de raportare

În rubrica ăLuna” se înscrie cu cifre arabe numărul lunii la
care se referă obligația sau numărul ultimei luni a perioadei de
raportare, după caz (de exemplu: 01 pentru luna ianuarie sau 03
pentru trimestrul I).
Anul pentru care se completează declarația se înscrie cu
cifre arabe cu 4 caractere (de exemplu: 2010).
2. Secțiunea A ăDate de identificare a plătitorului”

În caseta ăCod de identificare fiscală” se completează codul
de identificare fiscală atribuit contribuabilului, conform legii,
înscriindu-se cifrele cu aliniere la dreapta.
În cazul asocierilor fără personalitate juridică pentru care,
potrivit legii, există obligația înregistrării fiscale, se completează
codul de înregistrare fiscală atribuit asocierii, conform legii.
În cazul asocierilor fără personalitate juridică pentru care,
potrivit legii, nu există obligația înregistrării fiscale, se
completează codul de identificare fiscală al persoanei
desemnate, care îndeplinește, potrivit legii, obligațiile declarative
ale asociaților.
În situația în care declarația se completează de către
împuternicit/reprezentantul fiscal, desemnat potrivit legii, se
înscriu codul de identificare fiscală atribuit de organul fiscal
competent persoanei ale cărei obligații sunt îndeplinite, precum
și datele de identificare ale acesteia, iar la rubrica
ăFuncția/Calitatea” din formular se înscrie ăÎmputernicit”.
În cazul în care contribuabilul este înregistrat în scopuri de
taxă pe valoarea adăugată, în prima căsuță se înscrie prefixul
RO.
În rubrica ăDenumire” se înscriu, după caz, denumirea sau
numele și prenumele plătitorului de impozite și taxe.
Rubricile privind adresa se completează, după caz, cu datele
privind adresa domiciliului fiscal al plătitorului sau adresa
sediului secundar care are calitatea de plătitor de impozit.
3. Secțiunea B ăDate privind creanța fiscală”

Pentru fiecare impozit și taxă prevăzute în Nomenclatorul
obligațiilor de plată la bugetul de stat, prevăzut în anexa nr. 15,
pentru care există obligații declarative în perioada de raportare,
se completează în același formular câte un tabel generat cu
ajutorul programului de asistență, înscriindu-se sumele
reprezentând obligațiile constituite în perioada de raportare la
care se referă declarația, în conformitate cu instrucțiunile de mai
jos.
În situația în care în perioada de raportare nu au rezultat
sume datorate/de plată/de recuperat pentru impozitele și taxele
cuprinse în vectorul fiscal, la rubrica ăSuma datorată/de plată” se
înscrie cifra 0 (zero).
Necompletarea tabelului din secțiunea B pentru impozitul sau
taxa pentru care există obligație declarativă potrivit legii
echivalează cu nedeclararea obligației respective.
Corectarea obligațiilor declarate eronat în formular se face
prin depunerea formularului 710 ăDeclarație rectificativă”,
cod 14.13.01.00/r, conform procedurii în vigoare.
În coloana ăDenumire creanță fiscală” se înscrie denumirea
obligației de plată, conform Nomenclatorului obligațiilor de plată
la bugetul de stat, prevăzut în anexa nr. 15, datorată în perioada
de raportare.
În coloana ăSuma”:
— la rândul 1 ăSuma datorată” se înscrie suma reprezentând
impozitul/taxa datorat/datorată în perioada de raportare,
conform legii;
— la rândul 2 ăSuma de plată” se înscrie suma de la rândul 1;
— la rândul 3 ăSuma de recuperat” se completează numai
în cazul asocierilor fără personalitate juridică prevăzute la
art. 28 din Legea nr. 571/2003, cu modificările și completările
ulterioare, pentru asociații persoane juridice străine și persoane
fizice.

— la rândul ăTotal obligații de plată” se înscrie suma
reprezentând obligații de plată la bugetul de stat pentru perioada
de raportare, respectiv totalul sumelor declarate, înscrise la
rândul 2 ăSuma de plată”, pentru fiecare impozit/taxă.
Suma înscrisă la rândul ăTotal obligații de plată” se plătește
în contul unic corespunzător.
3.1. Pentru plățile anticipate, în contul impozitului pe profitul
anual, prevăzute la poziția 1 din Nomenclatorul obligațiilor de
plată la bugetul de stat, prevăzut în anexa nr. 15, datorate de
contribuabilii prevăzuți la art. 34 alin. (1) din Legea nr. 571/2003,
cu modificările și completările ulterioare, formularul se
completează trimestrial, după cum urmează:
La rândul 1 ăSuma datorată” se înscrie suma reprezentând o
pătrime din impozitul pe profit datorat pentru anul precedent,
actualizat cu indicele de inflație (luna decembrie față de luna
decembrie a anului anterior), estimat cu ocazia elaborării
bugetului inițial al anului pentru care se efectuează plățile
anticipate, calculată în conformitate cu prevederile art. 34
alin. (6) din Legea nr. 571/2003, cu modificările și completările
ulterioare.
Impozitul pe profit pentru anul precedent, pe baza căruia se
determină plățile anticipate, este impozitul pe profit anual
datorat, conform declarației privind impozitul pe profit pentru
anul precedent, fără a lua în calcul plățile anticipate efectuate în
acel an.
Pentru anul 2010, în cazul contribuabililor prevăzuți la art. 34
alin. (1) lit. b) din Legea nr. 571/2003, cu modificările și
completările ulterioare, la stabilirea plăților anticipate se va lua
în calcul impozitul pe profit datorat pentru anul precedent,
înregistrat în contul 691 ăCheltuieli cu impozitul pe profit”,
cumulat, după caz, cu sumele înregistrate în contul 698
ăCheltuieli cu impozitul pe venit și cu alte impozite care nu apar
în elementele de mai sus”, în cazul contribuabililor care au
devenit plătitori de impozit pe profit în cursul anului 2009 potrivit
art. 1071 din Legea nr. 571/2003 privind Codul fiscal, cu
modificările și completările ulterioare.
Contribuabilii care în anul precedent au fost plătitori de
impozit pe veniturile microîntreprinderilor efectuează plățile
anticipate trimestriale, datorate în contul impozitului pe profit, în
sumă de o pătrime din impozitul pe veniturile
microîntreprinderilor datorat în anul fiscal precedent, actualizat
cu indicele de inflație (luna decembrie față de luna decembrie a
anului anterior), estimat cu ocazia elaborării bugetului inițial al
anului pentru care se efectuează plățile anticipate. În acest caz,
pentru stabilirea plăților anticipate se va lua în calcul impozitul pe
veniturile microîntreprinderilor înregistrat în contul 698 ăCheltuieli
cu impozitul pe venit și cu alte impozite care nu apar în
elementele de mai sus”.
Contribuabilii nou-înființați au obligația de a declara
trimestrial plăți anticipate în contul impozitului pe profit, la nivelul
impozitului minim anual aferent primei tranșe de venituri totale,
prevăzută la art. 18 alin. (3) din Legea nr. 571/2003, cu
modificările și completările ulterioare, recalculat în mod
corespunzător pentru perioada impozabilă respectivă.
La rândul 2 ăSuma de plată” se înscrie suma de la rândul 1.
Formularul nu se completează pentru impozitul pe profit de
către următorii contribuabili:
— organizațiile nonprofit;
— contribuabilii care obțin venituri majoritare din cultura
cerealelor și plantelor tehnice, pomicultură și viticultură.
3.2. Declararea impozitului pe profit pentru veniturile obținute
de persoanele juridice străine din proprietăți imobiliare și din
vânzarea-cesionarea titlurilor de participare deținute la o
persoană juridică română:
a) în situația în care plătitorul de venit nu este o persoană
juridică română sau un sediu permanent din România al unei
persoane juridice străine, obligația declarării impozitului pe profit

11

MONITORUL OFICIAL AL ROMÂNIEI, PARTEA I, Nr. 83/8.II.2010
revine persoanei juridice străine care realizează veniturile
menționate la art. 30 alin. (1) din Legea nr. 571/2003, cu
modificările și completările ulterioare, respectiv reprezentantului
fiscal/împuternicitului desemnat pentru îndeplinirea acestei
obligații;
b) în situația în care plătitorul de venit este o persoană
juridică română sau un sediu permanent din România al unei
persoane juridice străine, obligația declarării impozitului pe profit
pentru persoana juridică străină care realizează veniturile
menționate la art. 30 alin. (1) din Legea nr. 571/2003, cu
modificările și completările ulterioare, revine plătitorului de venit.
3.3. În cazul în care autoritățile și instituțiile publice,
persoanele juridice, publice sau private, au optat pentru
achiziționarea de produse sau servicii realizate prin propria
activitate a persoanelor cu handicap angajate în unitățile
protejate autorizate, pe bază de parteneriat, pentru obligația
prevăzută la poziția 23 ăVărsăminte de la persoanele juridice
pentru persoanele cu handicap neîncadrate” din Nomenclatorul
obligațiilor de plată la bugetul de stat, prevăzut în anexa nr. 15,
formularul se completează după cum urmează:
— în situația în care valoarea achizițiilor este în sumă
echivalentă cu suma datorată la bugetul de stat în condițiile
prevăzute la art. 78 alin. (3) lit. a) din Legea nr. 448/2006,
republicată, cu modificările ulterioare, în luna de raportare,
pentru poziția 23 ăVărsăminte de la persoanele juridice pentru
persoanele cu handicap neîncadrate” nu există obligația
declarării;
— în situația în care valoarea achizițiilor este mai mică decât
echivalentul sumei datorate la bugetul de stat în condițiile
prevăzute la art. 78 alin. (3) lit. a) din Legea nr. 448/2006,
republicată, cu modificările ulterioare, în luna de raportare, la
poziția 23 ăVărsăminte de la persoanele juridice pentru
persoanele cu handicap neîncadrate” se declară diferența dintre
echivalentul sumei datorate bugetului de stat și valoarea
produselor și serviciilor achiziționate;
— în situația în care valoarea achizițiilor este mai mare decât
echivalentul sumei datorate la bugetul de stat în condițiile
prevăzute la art. 78 alin. (3) lit. a) din Legea nr. 448/2006,
republicată, cu modificările ulterioare, pentru poziția 23
ăVărsăminte de la persoanele juridice pentru persoanele cu

handicap neîncadrate” nu există obligația declarării în luna de
raportare, iar diferența de sume se reportează în lunile
următoare prin diminuarea obligației de plată.
3.4. Declararea impozitului pe profit în cazul asocierilor fără
personalitate juridică:
a) în cazul asociaților persoane fizice, impozitul pe profit
datorat la nivelul tuturor asociaților persoane fizice se declară la
poziția nr. 2 din Nomenclatorul obligațiilor de plată la bugetul de
stat, prevăzut în anexa nr. 15;
b) în cazul asociaților persoane juridice străine, impozitul pe
profit datorat la nivelul tuturor asociaților persoane juridice
străine se declară la poziția nr. 3 din Nomenclatorul obligațiilor
de plată la bugetul de stat, prevăzut în anexa nr. 15.
La declararea impozitului pe profit, în cazul asocierilor fără
personalitate juridică, pentru asociații persoane juridice străine
și persoane fizice, rândul 3 ăSuma de recuperat” se
completează, dacă este cazul, după cum urmează: se înscrie
suma reprezentând impozit pe profit de recuperat pentru
perioada de raportare, în situația în care în perioada de
raportare s-a înregistrat pe cumulat pierdere fiscală sau
scăderea profitului impozabil.
3.5. Taxele pe jocuri de noroc prevăzute la pozițiile 24 și 25
din Nomenclatorul obligațiilor de plată la bugetul de stat,
prevăzut în anexa nr. 15, se completează de către operatorii
economici care dețin licențe pentru exploatarea jocurilor de
noroc conform prevederilor Ordonanței de urgență a Guvernului
nr. 69/1998* privind regimul de autorizare a activităților din
domeniul jocurilor de noroc și care îndeplinesc condițiile
prevăzute la art. 27 alin. (3) din Ordonanța de urgență a
Guvernului nr. 77/2009 privind organizarea și exploatarea
jocurilor de noroc.
3.6. Contribuabilii care beneficiază de facilități fiscale, în
conformitate cu dispozițiile art. 38 alin. (1) și (8) din Legea
nr. 571/2003, cu modificările și completările ulterioare, declară
impozitul pe profit scutit la pozițiile 30 sau 31, după caz, din
Nomenclatorul obligațiilor de plată la bugetul de stat, prevăzut în
anexa nr. 15.
Sumele se înscriu la rândul 1 ăSuma datorată” din formular,
fără completarea rândului 2 ăSuma de plată”.

* Ordonanța de urgență a Guvernului nr. 69/1998 a fost abrogată prin Ordonanța de urgență a Guvernului nr. 77/2009 privind organizarea și exploatarea
jocurilor de noroc, publicată în Monitorul Oficial al României, Partea I, nr. 439 din 26 iunie 2009.

ANEXA Nr. 3
(Anexa nr. 15 la Ordinul nr. 101/2008)

N O M E N C L AT O R U L

obligațiilor de plată la bugetul de stat
Nr.
crt.

Denumire creanță fiscală

Temei legal

1.

Plăți anticipate, în contul impozitului pe profit anual

art. 13 lit. a), b) și f) și art. 34 din Legea nr. 571/2003 privind
Codul fiscal, cu modificările și completările ulterioare

2.

Impozit pe profit din asociere datorat de persoane fizice

art. 13 lit. c) și e) și art. 34 din Legea nr. 571/2003, cu modificările
și completările ulterioare

3.

Impozit pe profit datorat de persoane juridice străine, altele decât cele art. 13 lit. c) și d) și art. 34 din Legea nr. 571/2003, cu modificările
menționate la pct. 1
și completările ulterioare

4.

Impozit pe dividende distribuite persoanelor juridice

art. 36 din Legea nr. 571/2003, cu modificările și completările
ulterioare

5.

Impozit la țițeiul din producția internă

art. 215 și 217 din Legea nr. 571/2003, cu modificările și
completările ulterioare

12

MONITORUL OFICIAL AL ROMÂNIEI, PARTEA I, Nr. 83/8.II.2010

Nr.
crt.

6.
7.
8.
9.
10.
11.
12.
13.

14.

15.
16.
17.
18.
19.
20.

Denumire creanță fiscală

Temei legal

art. 57, 58 și 93 din Legea nr. 571/2003, cu modificările și
completările ulterioare
art. 52 și 93 din Legea nr. 571/2003, cu modificările și
Impozit pe veniturile din drepturi de proprietate intelectuală
completările ulterioare
Impozit pe veniturile din activitatea de expertiză contabilă și tehnică, art. 52 și 93 din Legea nr. 571/2003, cu modificările și
judiciară și extrajudiciară
completările ulterioare
Impozit pe veniturile din activități desfășurate în baza art. 52 și 93 din Legea nr. 571/2003, cu modificările și
contractelor/convențiilor civile încheiate potrivit Codului civil
completările ulterioare
Impozit pe veniturile obținute din vânzarea bunurilor în regim de
art. 52 și 93 din Legea nr. 571/2003, cu modificările și
consignație și din activități desfășurate în baza contractelor de agent,
completările ulterioare
comision sau mandat comercial
art. 67 și 93 din Legea nr. 571/2003, cu modificările și
Impozit pe veniturile din dividende distribuite persoanelor fizice
completările ulterioare
art. 67 și 93 din Legea nr. 571/2003, cu modificările și
Impozit pe veniturile din dobânzi
completările ulterioare
Impozit pe câștigul din transferul dreptului de proprietate asupra art. 67 și 93 din Legea nr. 571/2003, cu modificările și
titlurilor de valoare
completările ulterioare
Impozit pe câștigul din operațiuni de vânzare-cumpărare de valută la
termen, pe bază de contract, precum și din orice alte operațiuni de acest art. 67 și 93 din Legea nr. 571/2003, cu modificările și
gen, altele decât cele cu instrumente financiare tranzacționate pe piețe completările ulterioare
autorizate și supravegheate de Comisia Națională a Valorilor Mobiliare
art. 67 și 93 din Legea nr. 571/2003, cu modificările și
Impozit pe veniturile din lichidarea unei persoane juridice
completările ulterioare
art. 70 și 93 din Legea nr. 571/2003, cu modificările și
Impozit pe veniturile din pensii
completările ulterioare
art. 77 și 93 din Legea nr. 571/2003, cu modificările și
Impozit pe veniturile din premii și din jocuri de noroc
completările ulterioare
Impozit pe veniturile din transferul proprietăților imobiliare din art. 771 și 93 din Legea nr. 571/2003, cu modificările și
patrimoniul personal
completările ulterioare
art. 74 alin. (4) și art. 93 din Legea nr. 571/2003, cu modificările
Impozitul pe veniturile din activități agricole
și completările ulterioare
art. 79 și 93 din Legea nr. 571/2003, cu modificările și
Impozit pe alte venituri ale persoanelor fizice
completările ulterioare
Impozit pe veniturile din salarii

21.

art. 115 și 116 din Legea nr. 571/2003, cu modificările și
Impozit pe veniturile obținute din România de nerezidenți —
completările ulterioare, sau convențiile de evitare a dublei
persoanele fizice
impuneri încheiate de România cu alte state

22.

art. 115 și 116 din Legea nr. 571/2003, cu modificările și
Impozit pe veniturile obținute din România de nerezidenți —
completările ulterioare, sau convențiile de evitare a dublei
persoanele juridice
impuneri încheiate de România cu alte state

Vărsăminte de la persoanele juridice pentru persoanele cu handicap
neîncadrate
Taxa pe jocuri de noroc datorată lunar, pe perioada de valabilitate a
24.
licenței de exploatare a jocurilor de noroc
Taxa pe jocuri de noroc regularizată periodic, în funcție de realizări,
25.
datorată pentru perioada de raportare
Taxa pe activitatea de prospecțiune, explorare, exploatare a resurselor
26.
minerale

Legea nr. 448/2006 privind protecția și promovarea drepturilor
persoanelor cu handicap, republicată, cu modificările ulterioare

27. Redevențe miniere

Legea nr. 85/2003, cu modificările și completările ulterioare

28. Redevențe petroliere

Legea petrolului nr. 238/2004, cu modificările și completările
ulterioare

23.

art. 27 alin. (3) din Ordonanța de urgență a Guvernului
nr. 77/2009 privind organizarea și exploatarea jocurilor de noroc
Legea minelor nr. 85/2003, cu modificările și completările
ulterioare

Ordonanța Guvernului nr. 64/2001 privind repartizarea profitului
la societățile naționale, companiile naționale și societățile
Vărsăminte din profitul net al regiilor autonome, societăților și
29.
comerciale cu capital integral sau majoritar de stat, precum și la
companiilor naționale
regiile autonome, aprobată cu modificări prin Legea nr. 769/2001,
cu modificările și completările ulterioare
art. 38 alin. (1) din Legea nr. 571/2003, cu modificările și
30. Impozit pe profit scutit, conform art. 38 alin. (1) din Codul fiscal
completările ulterioare
art. 38 alin. (8) din Legea nr. 571/2003, cu modificările și
31. Impozit pe profit scutit, conform art. 38 alin. (8) din Codul fiscal
completările ulterioare

MONITORUL OFICIAL AL ROMÂNIEI, PARTEA I, Nr. 83/8.II.2010

13

ACTE ALE CURȚII EUROPENE
A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 24 aprilie 2008

în Cauza Rosengren împotriva României
(Cererea nr. 70.786/01)
În Cauza Rosengren împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Elisabet Fura-Sandström, Corneliu Bîrsan, Alvina Gyulumyan, Egbert Myjer, Ineta Ziemele, Ann Power, judecători, și
Santiago Quesada, grefier de secție,
după ce a deliberat în camera de consiliu la data de 27 martie 2008,
Pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 70.786/01)
îndreptată împotriva României, prin care un cetățean cu dublă
cetățenie, română și suedeză, domnul Julian Rosengren
(reclamantul), a sesizat Curtea la data de 17 august 2000, în
temeiul art. 34 din Convenția pentru apărarea drepturilor omului
și a libertăților fundamentale (Convenția).
2. Reclamantul, căruia i s-a acordat asistență judiciară, a fost
reprezentat de domnul J. Dufvenmark, avocat din Visby, Suedia.
Guvernul român (Guvernul) a fost reprezentat de agentul său,
domnul R.-H. Radu, de la Ministerul Afacerilor Externe. Guvernul
suedez, căruia i-a fost transmisă o copie a cererii, conform
art. 44 § 1 (a) din Regulamentul Curții, nu și-a exercitat dreptul
de a interveni în procedură.
3. La data de 4 mai 2006, Curtea a declarat cererea
admisibilă în ceea ce privește durata procedurii penale începute
împotriva reclamantului și pretinsa încălcare a dreptului său la
libertatea de circulație prin interdicția de a nu părăsi orașul
București. Restul cererii a fost declarat inadmisibil.
4. La data de 6 iulie 2006, reclamantul a solicitat o audiere în
cauză. Cu toate acestea, pe baza probelor aflate în posesia sa,
Curtea consideră că în cauză nu este necesară o audiere. Prin
urmare, respinge cererea reclamantului.
ÎN FAPT

5. Reclamantul s-a născut în anul 1954 și locuiește în Visby,
Suedia. La data evenimentelor locuia în România.
6. La datele de 4 februarie, 20 și 29 martie 1993, poliția
română i-a luat o declarație reclamantului cu privire la plângerea
penală formulată împotriva sa de către partenerii săi de afaceri,
referitoare la o presupusă fraudă.
7. La data de 13 aprilie 1993 a fost începută urmărirea
penală împotriva reclamantului și a fost reținut de poliție sub
acuzația de fraudă în tranzacțiile sale comerciale.
În ziua următoare, procurorul de pe lângă Curtea Supremă
de Justiție a dispus arestarea preventivă a reclamantului.
8. La data de 1 noiembrie 1993, procurorul de pe lângă
Curtea Supremă de Justiție a dispus trimiterea în judecată a
reclamantului în fața Tribunalului București.
1. Procedurile penale îndreptate împotriva reclamantului
9. La data de 6 decembrie 1993, Tribunalul București a ținut
primul termen de judecată în cauză. Avocatul reclamantului a

solicitat o amânare în vederea pregătirii apărării. Au fost
acordate mai multe termene în vederea administrării de probe în
cauză. În mai multe rânduri, Tribunalul București a amânat
judecarea cauzei din cauza viciilor procedurii de citare.
La data de 15 noiembrie 1994 a fost audiat un martor în
prezența reclamantului și a avocatului său.
10. Prin Sentința din data de 29 noiembrie 1994, Tribunalul
București l-a condamnat pe reclamant la 4 ani de închisoare
pentru înșelăciune și a dispus acordarea de daune civile părților
vătămate. De asemenea, instanța a dispus expulzarea
reclamantului, după executarea pedepsei, având în vedere
naționalitatea sa suedeză.
11. La data de 11 mai 1995, Curtea de Apel București a
admis apelul introdus de reclamant și a trimis cauza la Tribunalul
București pentru rejudecare. Instanța superioară a constatat că
instanța de fond nu clarificase toate faptele relevante și că nu
examinase toate acuzațiile aduse împotriva reclamantului, astfel
cum au fost formulate de procuror la data de 1 noiembrie 1993.
12. În perioada 27 iunie 1995 — 21 ianuarie 2000 au avut
loc aproximativ 40 de termene de judecată în fața Tribunalului
București, cauza fiind în mod repetat amânată din cauza viciilor
în procedura de citare, din cauza lipsei părților sau a lipsei
dosarului de urmărire penală. La data de 30 aprilie 1997, cauza
a fost amânată pentru a-i permite reclamantului să își angajeze
un nou avocat.
Reclamantul a formulat cereri de recuzare împotriva
judecătorilor Tribunalului București la datele de 20 noiembrie
1996, 18 iunie și 13 august 1997, toate acestea fiind respinse.
13. La data de 21 ianuarie 2000, Tribunalul București, după
reexaminarea probelor administrate în cauză, l-a condamnat din
nou pe reclamant la 4 ani de închisoare, cu obligația de a plăti
daune civile.
14. La data de 16 octombrie 2000, ca urmare a apelului
reclamantului, Curtea de Apel București a dispus încetarea
procesului penal ca urmare a prescripției răspunderii penale,
deoarece plângerile penale împotriva reclamantului se
prescriseseră. După reexaminarea probelor și pe baza
constatărilor sale, Curtea de Apel București a recalculat
cuantumul daunelor civile pe care urma să le acorde victimelor.
15. În data de 12 martie 2002, Curtea Supremă de Justiție,
după reexaminarea probelor, a pronunțat decizia definitivă în
cauză și a respins recursul reclamantului împotriva Deciziei din
data de 16 octombrie 2000.

14

MONITORUL OFICIAL AL ROMÂNIEI, PARTEA I, Nr. 83/8.II.2010

16. La data de 25 octombrie 2002, procurorul general a
formulat recurs în anulare împotriva Deciziei definitive din data
de 12 martie 2002 cu privire la anularea ordinului de expulzare.
Prin Decizia rămasă definitivă din data de 7 aprilie 2003,
Curtea Supremă de Justiție a admis recursul în anulare, a casat
partea din Decizia definitivă din data de 12 martie 2002
referitoare la ordinul de expulzare și a anulat ordinul cu
motivarea că reclamantul nu și-a pierdut niciodată cetățenia
română, ceea ce ar face ca expulzarea sa să fie
neconstituțională.
2. Interdicția de a nu părăsi orașul București
17. La data de 19 decembrie 1995, Tribunalul București, la
cererea reclamantului, a revocat arestarea preventivă, însă i-a
impus obligația de a nu părăsi orașul, măsură preventivă
prevăzută de Codul de procedură penală al României (CPP).
18. La data de 27 februarie 1996, reclamantul a depus la
Tribunalul București o cerere de revocare a acestei interdicții.
El a argumentat că, dacă i s-ar permite să călătorească în
străinătate în scopuri de afaceri, fondurile necesare pentru plata
daunelor ar putea fi procurate mai repede. Prin decizia
pronunțată în aceeași zi, Tribunalul București a respins cererea.
Acesta a reținut că pentru derularea afacerilor sale nu era
necesar ca reclamantul să călătorească în străinătate sau
într-un alt oraș, deoarece ar putea numi un reprezentant.
19. La data de 29 martie 1996, Curtea de Apel București a
respins un recurs introdus de reclamant împotriva acestei
decizii. Aceasta a reținut că, în conformitate cu CPP, reclamantul
nu poate contesta interdicția decât odată cu apelul pe fond
declarat împotriva hotărârii primei instanțe.
20. La datele de 5 și 26 iunie, 11 septembrie și 16 octombrie
1996, Tribunalul București a respins cererile ulterioare primite
de la reclamant în vederea ridicării măsurii, însă fără a specifica
motivele. La data de 18 decembrie 1996, Tribunalul București a
respins o cerere similară pe motivul că circumstanțele care au
dus la luarea măsurii nu s-au schimbat.
21. La data de 22 octombrie 2001, reclamantul a părăsit
România din proprie inițiativă și s-a stabilit în Suedia.
ÎN DREPT

I. Asupra pretinsei încălcări a art. 6 § 1 din Convenție
22. Reclamantul se plânge de faptul că durata procedurii
penale pornite împotriva sa a fost incompatibilă cu cerința
ătermenului rezonabil” stipulată la art. 6 § 1 din Convenție, care
prevede următoarele:
ăOrice persoană are dreptul la judecarea... într-un termen
rezonabil a cauzei sale, de către o instanță... care va hotărî...
asupra temeiniciei oricărei acuzații în materie penală îndreptate
împotriva sa.”
23. Guvernul a considerat că această cauză a fost complexă
și că reclamantul a contribuit semnificativ la tergiversarea sa, în
special prin neprezentarea sa la câteva termene de judecată.
O mare parte din întârzieri au fost produse prin faptul că martorii
nu s-au prezentat în fața instanțelor. Pe de altă parte, nu au
existat perioade lungi de inactivitate care să poată fi imputate
autorităților.
24. Perioada care trebuie luată în considerare a început abia
la data de 20 iunie 1994, când a intrat în vigoare recunoașterea
de către România a dreptului la petiție individuală în fața Curții.
Cu toate acestea, în evaluarea caracterului rezonabil al
perioadei de timp care s-a scurs după această dată, trebuie
luată în considerare starea procedurii la data respectivă. Prin

urmare, la acea dată, după 16 luni de la data primei notificări a
cercetării penale pornite împotriva reclamantului, cauza s-a aflat
pe rolul instanței de fond.
Perioada în discuție s-a încheiat la data de 12 martie 2002.
Procedura recursului în interesul legii formulat ulterior de către
procurorul general și care avea drept scop casarea de către
Curtea Supremă de Justiție a Deciziei rămase definitivă din data
de 12 martie 2002 nu ar trebui să fie luată în considerare la
stabilirea perioadei relevante pentru durata totală a procedurii,
deoarece nu se referă la ăacuzațiile penale” formulate împotriva
reclamantului, în măsura în care calea de atac s-a referit numai
la măsura expulzării, și nu la fondul acuzațiilor aduse împotriva
reclamantului (vezi, mutatis mutandis, Raimondo împotriva
Italiei, Hotărârea din 22 februarie 1994, seria A nr. 281A, p. 20,
§ 43).
Astfel, procedura a durat 9 ani pentru 3 grade de jurisdicție,
dintre care 8 ani intră în competența ratione temporis a Curții. În
toată această perioadă cauza a fost analizată de 5 instanțe.
25. Curtea reiterează faptul că, pentru stabilirea caracterului
rezonabil al duratei procedurii, evaluarea trebuie să se facă în
lumina circumstanțelor cauzei și cu luarea în considerare a
următoarelor criterii: complexitatea cauzei, conduita reclamantului
și conduita autorităților competente (vezi, printre multe altele,
Pélissier și Sassi împotriva Franței [MC], nr. 25.444/94, § 67,
CEDO 1999-II).
26. Curtea a constatat în mai multe rânduri încălcări ale
art. 6 § 1 din Convenție în cauze care ridicau probleme similare
cu cea din cauza de față (vezi Pélissier și Sassi, menționată mai
sus).
Mai mult decât atât, Curtea a constatat deja că, deși nu este
de competența sa să analizeze calitatea juridică a jurisprudenței
instanțelor interne, deoarece retrimiterea cauzelor spre
rejudecare este dispusă de obicei în urma unor erori comise de
instanțele inferioare, repetarea acestor dispoziții în cadrul
aceluiași set de proceduri denotă o deficiență majoră a
sistemului judiciar. Ba mai mult, această deficiență le este
imputabilă autorităților, și nu reclamanților (vezi Wierciszewska
împotriva Poloniei, nr. 41.431/98, § 46, 25 noiembrie 2003, și
Matica împotriva României, nr. 19.567/02, § 24, 2 noiembrie
2006).
27. După analizarea tuturor elementelor aflate în posesia sa,
Curtea consideră că Guvernul nu a prezentat niciun fapt sau
argument care să o poată convinge să ajungă la o altă concluzie
în cauza de față. Ținând cont de jurisprudența sa în materie,
Curtea consideră că în cauza de față durata procedurilor a fost
excesivă și nu a respectat cerința ătermenului rezonabil”.
Prin urmare, a avut loc încălcarea art. 6 § 1.
II. Asupra pretinsei încălcări a art. 2 din Protocolul nr. 4
la Convenție
28. Reclamantul s-a plâns de faptul că interdicția de a părăsi
orașul București ce i-a fost impusă de Tribunalul București la
data de 19 decembrie 1995 i-a încălcat dreptul la libertatea de
circulație garantat de art. 2 din Protocolul nr. 4 la Convenție, care
prevede următoarele:
ă1. Oricine se găsește în mod legal pe teritoriul unui stat are
dreptul să circule în mod liber și să-și aleagă în mod liber
reședința sa.
2. Orice persoană este liberă să părăsească orice țară,
inclusiv pe a sa.
3. Exercitarea acestor drepturi nu poate face obiectul altor
restrângeri decât acelea care, prevăzute de lege, constituie

MONITORUL OFICIAL AL ROMÂNIEI, PARTEA I, Nr. 83/8.II.2010
măsuri necesare, într-o societate democratică, pentru
securitatea națională, siguranța publică, menținerea ordinii
publice, prevenirea faptelor penale, protecția sănătății sau a
moralei ori pentru protejarea drepturilor și libertăților altora.
4. Drepturile recunoscute în paragraful 1 pot, de asemenea,
în anumite zone determinate, să facă obiectul unor restrângeri
care, prevăzute de lege, sunt justificate de interesul public
într-o societate democratică.”
A. Argumentele părților

29. Guvernul a observat că măsura preventivă în discuție a
fost impusă reclamantului la cererea acestuia, după eliberarea
sa din arestul preventiv, și că măsura s-a încheiat cu Sentința
pronunțată de Tribunalul București la data de 21 ianuarie 2000,
în temeiul art. 357 din CPP.
30. Deși nu a contestat faptul că măsura a reprezentat o
ingerință în dreptul reclamantului la libertatea de circulație,
Guvernul a declarat că măsura era prevăzută de lege, urmărea
scopul legitim de a asigura buna administrare a justiției și era
proporțională cu scopul urmărit, în măsura în care a servit
exclusiv ca măsură preventivă temporară pentru a asigura
prezentarea reclamantului în fața unei autorități judiciare
competente în perioada de judecare a cauzei de către instanța
de fond.
Mai mult, faptul că reclamantul a fost absent de la mai multe
termene de judecată după eliberarea sa din arest preventiv a
întărit concluzia că interdicția de a părăsi orașul București a fost
justificată în circumstanțele cauzei.
31. În opinia reclamantului, interdicția de a părăsi orașul
București l-a pus într-o situație și mai dificilă decât cea în care
s-a aflat în timpul arestului pe parcursul procedurilor judiciare.
B. Aprecierea Curții

32. Curtea observă încă de la început că părțile nu contestă
faptul că interdicția de a părăsi orașul București impusă
reclamantului a constituit o ingerință în libertatea sa de circulație.
33. Această ingerință încalcă art. 2 din Protocolul nr. 4, cu
excepția cazului în care este ăîn conformitate cu legea”,
urmărește unul dintre scopurile legitime prevăzute la art. 2 §§ 3
și 4 din Protocolul nr. 4 și este, în plus, necesară într-o societate
democratică pentru a atinge scopul sau scopurile în discuție
(vezi Fedorov și Fedorova împotriva Rusiei, nr. 31.008/02, § 36,
13 octombrie 2005, și Ivanov împotriva Ucrainei, nr. 15.007/02,
§ 86, 7 decembrie 2006). Curtea reiterează că nu este o
chestiune discutabilă în sine faptul că statul poate aplica diferite
măsuri preventive ce limitează libertatea unui acuzat pentru a
asigura realizarea eficientă a unei cercetări penale, în măsura în
care o astfel de măsură — și în special durata sa — este
proporțională cu scopurile urmărite [vezi, mutatis mutandis,
Nagy împotriva Ungariei (dec.), nr. 6.437/02, 6 iulie 2004,
Fedorov și Fedorova, menționată mai sus, § 41, și Petre
împotriva României, nr. 71.649/01, § 47, 27 iunie 2006].
34. În speță, ingerința a fost în conformitate cu legea [art. 136
din CPP; pentru un rezumat al legislației în materie, vezi
Rosengren împotriva României (dec.), nr. 70.786/01, 4 mai
2006] și a urmărit scopurile legitime stipulate la art. 2 § 3 din
Protocolul nr. 4, în mod special prevenirea infracțiunilor și
protecția drepturilor și libertăților altora.
35. Urmează să se stabilească dacă ingerința a fost
proporțională cu scopurile urmărite.
36. Curtea a statuat cu privire la compatibilitatea art. 2 din
Protocolul nr. 4 cu obligațiile ce limitează libertatea de circulație
a reclamantului într-o serie de cauze având ca obiect proceduri

15

penale. În mod special, în Cauza Antonenkov și alții (vezi
Antonenkov și alții împotriva Ucrainei, nr. 14.183/02, §§ 59—67,
22 noiembrie 2005), în care durata unei astfel de limitări în
timpul cercetării penale a fost de 4 ani și 10 luni, Curtea nu a
constatat nicio încălcare a art. 2 din Protocolul nr. 4. În cauza
Fedorov și Fedorova, menționată mai sus (§§ 32—47), în care
obligația contestată le-a fost impusă reclamanților timp de 4 ani
și 3 luni, Curtea a constatat că, în circumstanțele cauzei,
limitarea libertății de circulație a reclamanților nu era
disproporționată.
Totuși, în Cauza Ivanov (de asemenea menționată mai sus,
§ 96), Curtea a considerat că o interdicție de aproape 11 ani,
dintre care circa 9 ani au intrat în competența ratione temporis
a Curții, a constituit o încălcare a libertății de circulație prin
simpla ei durată.
37. În opinia Curții, cererea de față este mai apropiată de
Cauza Ivanov decât de cauzele Antonenkov și alții și Fedorov și
Fedorova, menționate mai sus, sub aspectul atât al duratei
măsurii contestate, cât și al circumstanțelor de fapt.
38. În cererea de față, interdicția de a părăsi orașul București
i-a fost impusă reclamantului la data de 19 decembrie 1995 și a
durat până la finalul procedurii, la data de 13 martie 2002, deși
acuzațiile aduse reclamantului s-au prescris la data de
16 octombrie 2000.
Mai mult chiar, deși din dosar rezultă că reclamantul nu a
întâmpinat dificultăți la părăsirea orașului București la data de
22 octombrie 2001 (vezi paragraful 21 de mai sus), el nu a fost
în niciun moment informat de către autorități despre revocarea
interdicției (vezi și Ivanov, menționată mai sus, § 85). De
asemenea, Curtea reiterează că în Cauza Raimondo împotriva
Italiei a constatat o încălcare a art. 2 din Protocolul nr. 4 cu
privire la o amânare de 5 luni în formularea motivelor unei decizii
prin care instanța internă a revocat o măsură ce viza drepturile
reclamantului prevăzute de acest articol, precum și o întârziere
de 18 zile în comunicarea deciziei respective reclamantului (vezi
Raimondo, menționată mai sus, p. 19, § 39).
Astfel, măsura din cauza de față a durat 6 ani și 3 luni, o
durată ce poate constitui în sine o încălcare a art. 2 din
Protocolul nr. 4.
39. Mai mult chiar, Curtea observă că instanțele interne nu au
precizat motivele de luare sau de prelungire a măsurii, deși
reclamantul a contestat această măsură în mod repetat (vezi,
mutatis mutandis, Labita împotriva Italiei [MC], nr. 26.772/95,
§§ 152—153, CEDO 2000-IV). Curtea consideră că lipsa
motivării în deciziile instanțelor interne aduce atingere tot mai
mult drepturilor reclamantului, întrucât necesitatea de a impune
restricția se va diminua inevitabil odată cu trecerea timpului (vezi
Luordo împotriva Italiei, nr. 32.190/96, § 96, CEDO 2003-IX, și,
mutatis mutandis, Labita, menționată mai sus, § 159).
40. Pentru toate aceste motive, Curtea constată că nu a fost
păstrat un just echilibru între cerințele de interes general și
drepturile reclamantului.
Prin urmare, a avut loc încălcarea art. 2 din Protocolul nr. 4
la Convenție.
III. Asupra aplicării art. 41 din Convenție
41. Conform art. 41 din Convenție:
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”

16

MONITORUL OFICIAL AL ROMÂNIEI, PARTEA I, Nr. 83/8.II.2010

A. Prejudiciul

42. Reclamantul solicită următoarele sume pentru daunele
materiale și morale:
— 850.000 dolari americani (USD) reprezentând creditele pe
care a trebuit să le contracteze pentru a-și acoperi cheltuielile
zilnice în timpul procedurilor;
— 3.000.000 USD reprezentând daunele produse afacerii
sale prin obligația de a nu părăsi orașul București;
— 800.000 USD pentru compensarea suferințelor fizice și
mentale (inclusiv pentru bolile contractate) în timpul detenției pe
perioada procedurilor judiciare;
— 4.000.000 USD pentru daunele morale suferite din cauza
arestului său ilegal și atingerea adusă reputației sale de om de
afaceri în România;
— 100.000 USD pentru daunele morale suferite din cauza
imposibilității de a-și vedea familia din Suedia pe timpul
interdicției de a părăsi localitatea; și
— 637.500 USD pentru daunele ce i-au fost cauzate, în
calitatea sa de cetățean străin, prin limitarea libertății sale de
circulație.
43. Guvernul contestă aceste pretenții. Acesta consideră că
nu există nicio legătură de cauzalitate între reparația echitabilă
pretinsă și măsurile luate de stat împotriva reclamantului. În

orice caz, el consideră că reclamantul nu și-a susținut pretențiile
și că a cerut sume exorbitante cu titlu de daune morale.
44. Curtea reiterează faptul că a constatat deja încălcarea
art. 6 din Convenție cu privire la durata procedurii penale și a
art. 2 din Protocolul nr. 4, în măsura în care interdicția de a
părăsi localitatea i-a încălcat reclamantului, în mod netemeinic,
dreptul la libertatea de circulație. Aceasta nu distinge nicio
legătură de cauzalitate între încălcările constatate și daunele
materiale pretinse; prin urmare, respinge această cerere. Pe de
altă parte, aceasta îi acordă reclamantului suma de 3.000 EUR
cu titlu de daune morale.
B. Cheltuieli de judecată

45. Reclamantul nu a formulat pretenții cu privire la
cheltuielile de judecată angajate în fața instanțelor interne sau în
fața Curții. Curtea reamintește că avocatul a primit deja suma de
701 EUR pentru asistența juridică.
46. Ținând cont de situația expusă mai sus, Curtea nu
acordă reclamantului cheltuielile de judecată.
C. Dobânzi moratorii

47. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. hotărăște că a avut loc încălcarea art. 6 § 1 din Convenție;
2. hotărăște că a avut loc încălcarea art. 2 din Protocolul nr. 4 la Convenție;
3. hotărăște:
a) ca statul pârât să îi plătească reclamantului, în cel mult 3 luni de la data rămânerii definitive a prezentei hotărâri, conform
art. 44 § 2 din Convenție, suma de 3.000 EUR (trei mii euro), plus orice sumă ce ar putea fi datorată cu titlu de impozit, pentru
daunele morale, sume ce vor fi convertite în moneda națională a statului pârât la cursul de schimb valabil la data plății;
b) ca, începând de la expirarea termenului menționat mai sus și până la efectuarea plății, această sumă să se majoreze
cu o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
4. respinge cererea de reparație echitabilă pentru rest.
Întocmită în limba engleză, ulterior comunicată în scris la data de 24 aprilie 2008, în conformitate cu art. 77 §§ 2 și 3 din
Regulament.
Josep Casadevall,
președinte

Santiago Quesada,
grefier

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 83/8.II.2010 conține 16 pagini.

Prețul: 3,20 lei

&JUYDGY|440692]
ISSN 1453—4495

