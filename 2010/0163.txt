CristinaGabriela F.
Popescu

Anul 178 (XXII) — Nr. 163

PARTEA I

LEGI, DECRETE, HOTĂRÂRI ȘI ALTE ACTE

Digitally signed by CristinaGabriela F. Popescu
Date: 2010.03.15 10:29:14
+02:00
Reason: Regia Autonoma
Monitorul Oficial
Location: Bucuresti

Luni, 15 martie 2010

SUMAR

Nr.

Pagina

184.

Pagina
— Ordin al ministrului transporturilor și infrastructurii
pentru aprobarea Planului de securitate portuară a
portului Constanța și a portului Midia aparținând
Companiei Naționale ăAdministrația Porturilor
Maritime” — S.A. Constanța ......................................

14

185.

DECIZII ALE CURȚII CONSTITUȚIONALE
Decizia nr. 84 din 26 ianuarie 2010 referitoare la excepția de
neconstituționalitate a dispozițiilor art. 163 din Codul
de procedură civilă ....................................................

Nr.

— Ordin al ministrului transporturilor și infrastructurii
pentru aprobarea Evaluării de securitate portuară a
portului Constanța și a portului Midia aparținând
Companiei Naționale ăAdministrația Porturilor
Maritime” — S.A. Constanța ......................................

14

911.

— Ordin al ministrului dezvoltării regionale și turismului
privind aprobarea Listei organismelor notificate în
domeniul produselor pentru construcții ......................

15

2–3

Decizia nr. 88 din 26 ianuarie 2010 referitoare la excepția de
neconstituționalitate a dispozițiilor art. 400 alin. 1,
art. 402 alin. 1 și art. 403 alin. 1 din Codul de
procedură civilă ..........................................................

3–4

Decizia nr. 93 din 4 februarie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 195/2002 privind circulația pe
drumurile publice ........................................................

5–6

Decizia nr. 101 din 4 februarie 2010 referitoare la excepția de
neconstituționalitate a dispozițiilor art. 2781 alin. 7 din
Codul de procedură penală ........................................

6–7
ACTE ALE AUTORITĂȚII NAȚIONALE
PENTRU ADMINISTRARE ȘI REGLEMENTARE
ÎN COMUNICAȚII

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
56.

— Ordin al ministrului agriculturii și dezvoltării rurale
privind recunoașterea Acordului interprofesional pentru
sfecla de zahăr — recolta anului de comercializare
2010/2011 ..................................................................

168.
7–13

— Decizie pentru armonizarea utilizării benzilor de
frecvențe radio pereche 880—915 MHz, 925—960 MHz,
1710—1747,5 MHz și 1805—1842,5 MHz ................

15–16

2

MONITORUL OFICIAL AL ROMÂNIEI, PARTEA I, Nr. 163/15.III.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 84
din 26 ianuarie 2010

referitoare la excepția de neconstituționalitate a dispozițiilor art. 163 din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Tudorel Toader
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 163 din Codul de procedură civilă, excepție
ridicată de Societatea Comercială ăAlcom” — S.A. din Galați în
Dosarul nr. 6.549/121/2008 al Tribunalului Galați — Secția
comercială, maritimă și fluvială și de contencios administrativ și
fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 martie 2009, pronunțată în Dosarul
nr. 6.549/121/2008, Tribunalul Galați — Secția comercială,
maritimă și fluvială și de contencios administrativ și fiscal
a sesizat Curtea Constituțională cu excepția de
neconstituționalitate a dispozițiilor art. 163 din Codul de
procedură civilă, excepție ridicată de Societatea Comercială
ăAlcom” — S.A. din Galați în cadrul soluționării unui recurs
împotriva unei încheieri a Judecătoriei Galați.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece nu asigură exercitarea de către părți
a unui recurs efectiv și imediat în materia soluționării excepțiilor
procedurale, mai ales că există tendința instanțelor de a analiza
acțiunile numai în raport cu dispozițiile art. 137 din Codul de
procedură civilă, fără a uni excepțiile cu fondul, deși pentru
soluționarea acestora este necesară administrarea de dovezi.
Tribunalul Galați — Secția comercială, maritimă și
fluvială și de contencios administrativ și fiscal și-a exprimat
opinia în sensul că dispozițiile de lege criticate sunt
constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 163 din Codul de procedură civilă, având
următorul cuprins: ăNimeni nu poate fi chemat în judecată pentru
aceeași cauză, același obiect și de aceeași parte înaintea mai
multor instanțe.
Această excepție se va putea ridica de părți sau de judecător
în orice stare a pricinii în fața instanțelor de fond.
Dacă excepția este primită, dosarul se va trimite instanței
care a fost mai întâi învestită, iar în cazul când pricinile se află
în judecata unor instanțe de grade deosebite, la instanța cu grad
mai înalt.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16 privind egalitatea în fața legii, art. 21 privind accesul liber
la justiție, art. 44 privind dreptul de proprietate privată, art. 53
privind restrângerea exercițiului unor drepturi sau al unor libertăți
și art. 129 privind folosirea căilor de atac.
Examinând excepția de neconstituționalitate, Curtea
constată următoarele:
Referitor la critica de neconstituționalitate a dispozițiilor
art. 163 din Codul de procedură civilă, raportată la prevederile
art. 21 din Constituție, Curtea s-a pronunțat prin Decizia
nr. 1.351 din 22 octombrie 2009, publicată în Monitorul Oficial al
României, Partea I, nr. 852 din 9 decembrie 2009, constatând că
dispozițiile procedurale referitoare la litispendență și autoritatea
de lucru judecat nu contravin dreptului la un proces echitabil,
prin privarea părții de un grad de jurisdicție, așa cum în mod
greșit susțin autorii excepției, ci, dimpotrivă, constituie garanții
ale respectării acestui drept fundamental, și anume instituie o
prezumție legală absolută că, odată judecat un proces între
aceleași părți, având aceeași cauză și același obiect, acesta nu
mai poate fi reluat.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată de Curte prin decizia menționată, cât și
considerentele care au fundamentat-o sunt valabile și în
prezenta cauză.
În ceea ce privește critica de neconstituționalitate raportată
la prevederile art. 16 din Constituție, Curtea constată că și
aceasta este neîntemeiată, deoarece dispozițiile criticate nu
instituie discriminări de natură a contraveni principiului egalității
în fața legii și a autorităților publice, aplicându-se în mod egal
tuturor persoanelor.
Cât privește celelalte prevederi invocate din Constituție,
Curtea reține că acestea nu au legătură cu dispozițiile
procedurale referitoare la litispendență, dispoziții ce urmăresc
să împiedice pronunțarea unor hotărâri judecătorești
contradictorii, evitând judecarea unor procese cu același obiect,

MONITORUL OFICIAL AL ROMÂNIEI, PARTEA I, Nr. 163/15.III.2010
aceeași cauză și aceleași părți, în vederea asigurării securității
și stabilității raporturilor juridice încheiate.
În final, Curtea observă că prevederile criticate din Codul de
procedură civilă sunt norme de procedură pe care legiuitorul
este abilitat să le instituie în temeiul art. 126 alin. (2) din
Constituție, evident, cu condiția ca acestea să nu contravină

3

principiilor consacrate de Legea fundamentală și de normele
internaționale.
Referitor la așa-zisa practică greșită a instanțelor de
judecată, Curtea constată că nici această susținere nu poate fi
primită, neconstituind o veritabilă critică de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 163 din Codul de procedură civilă, excepție ridicată de
Societatea Comercială ăAlcom” — S.A. din Galați în Dosarul nr. 6.549/121/2008 al Tribunalului Galați — Secția comercială, maritimă
și fluvială și de contencios administrativ și fiscal.
Definitivă și general obligatorie.
Pronunțată în ședința publică din data de 26 ianuarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 88
din 26 ianuarie 2010

referitoare la excepția de neconstituționalitate a dispozițiilor art. 400 alin. 1, art. 402 alin. 1
și art. 403 alin. 1 din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Tudorel Toader
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 400 alin. 1, art. 402 alin. 1 și art. 403 alin. 1 din
Codul de procedură civilă, excepție ridicată de Societatea
Comercială ăBT Securities” — S.A. din Cluj-Napoca în Dosarul
nr. 13.340/211/2009 al Judecătoriei Cluj-Napoca.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra cererii depuse la dosar de
autorul excepției de neconstituționalitate, prin care solicită
acordarea unui termen de judecată în vederea pregătirii apărării,
întrucât apărătorul nu poate fi prezent la acest termen de
judecată.
Reprezentantul Ministerului Public solicită respingerea cererii
de amânare, întrucât excepția de neconstituționalitate a fost
ridicată la data de 30 iulie 2009, iar autorul acesteia a avut
suficient timp pentru pregătirea apărării.
Curtea, deliberând, în temeiul dispozițiilor art. 14 din Legea
nr. 47/1992 coroborate cu cele ale art. 156 alin. 1 din Codul de
procedură civilă, respinge cererea de amânare a cauzei.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 august 2009, pronunțată în Dosarul
nr. 13.340/211/2009, Judecătoria Cluj-Napoca a sesizat
Curtea Constituțională cu excepția de neconstituționalitate
a dispozițiilor art. 400 alin. 1, art. 402 alin. 1 și art. 403 alin. 1
din Codul de procedură civilă, excepție ridicată de Societatea
Comercială ăBT Securities” — S.A. din Cluj-Napoca în cadrul
soluționării unei contestații la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece nu evidențiază modalitatea de
calcul al cauțiunii și sunt de natură să pună în inferioritate
persoanele care nu dispun de mijloace financiare suficiente,
accesul acestora la justiție fiind astfel îngrădit. Pe de altă parte,
susține că dispozițiile de lege criticate instituie judecarea de
către aceeași instanță a tuturor procedurilor legate de
executarea silită, excluzându-se prin aceasta exercitarea unui
control judecătoresc veritabil.
Judecătoria Cluj-Napoca și-a exprimat opinia în sensul că
dispozițiile de lege criticate sunt constituționale.

4

MONITORUL OFICIAL AL ROMÂNIEI, PARTEA I, Nr. 163/15.III.2010

Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 400 alin. 1, art. 402 alin. 1 și art. 403 alin. 1 din
Codul de procedură civilă, modificate ultima dată prin dispozițiile
Ordonanței de urgență a Guvernului nr. 42/2009 pentru
modificarea Codului de procedură civilă, publicată în Monitorul
Oficial al României, Partea I, nr. 324 din 15 mai 2009, având
următorul cuprins:
— Art. 400 alin. 1: ăContestația se introduce la instanța de
executare.”;
— Art. 402 alin. 1: ăContestația la executare se judecă cu
procedura prevăzută pentru judecata în primă instanță, care se
aplică în mod corespunzător. Părțile vor fi citate în termen scurt,
iar judecarea contestației se face de urgență și cu precădere.”;
— Art. 403 alin. 1: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în art. 1
alin. (3) privind statul de drept, art. 16 alin. (1) privind egalitatea
în fața legii, art. 21 alin. (1) și (2) privind accesul liber la justiție,
art. 53 privind restrângerea exercițiului unor drepturi sau al unor
libertăți și art. 124 alin. (2) privind unicitatea, imparțialitatea și
egalitatea pentru toți a justiției.
Examinând excepția de neconstituționalitate, Curtea
constată următoarele:

Astfel, prin Decizia nr. 902 din 5 decembrie 2006, publicată
în Monitorul Oficial al României, Partea I, nr. 49 din 23 ianuarie
2007, Curtea a reținut că instituirea obligației de plată a cauțiunii
ca o condiție a suspendării executării are o dublă finalitate, și
anume, pe de o parte, aceea de a constitui o garanție pentru
creditor, în ceea ce privește acoperirea eventualelor daune
suferite ca urmare a întârzierii executării silite, prin efectul
suspendării acesteia, și, pe de altă parte, de a preveni și limita
eventualele abuzuri în valorificarea unui atare drept de către
debitorii rău-platnici. Întrucât plata cauțiunii nu constituie o
condiție de admisibilitate a contestației la executare, ci exclusiv
pentru a putea solicita suspendarea provizorie a executării silite,
instituirea acestei obligații nu poate fi calificată ca o modalitate
de a împiedica accesul liber la justiție.
Întrucât nu au intervenit elemente noi, de natură să
determine schimbarea jurisprudenței Curții, atât soluția, cât și
considerentele deciziei menționate sunt valabile și în prezenta
cauză.
În ceea ce privește criticile de neconstituționalitate ale
art. 400 alin. 1 și art. 402 alin. 1 din Codul de procedură civilă,
Curtea constată că și acestea sunt neîntemeiate, deoarece în
cadrul procedurii executării silite se aplică procedura prevăzută
pentru judecata în primă instanță, părțile beneficiind astfel de
toate drepturile și garanțiile procesuale pentru realizarea
accesului liber la justiție. Faptul că soluționarea contestației la
executare se poate face de către o instanță de grad inferior celei
care a judecat fondul nu are ca rezultat încălcarea accesului la
justiție și excluderea unui control judiciar veritabil, așa cum
susține în mod greșit autorul excepției, deoarece un astfel de
control se realizează în cadrul soluționării căilor de atac
împotriva hotărârii instanței care a judecat fondul cauzei, iar nu
în cadrul soluționării contestației la executare.
Față de cele arătate, Curtea constată că dispozițiile de lege
nu contravin nici prevederilor art. 53 din Constituție, deoarece
acestea sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care, astfel cum s-a arătat anterior,
nu s-a constatat.
Referitor la dispozițiile art. 1 alin. (3) și ale art. 124 alin. (2)
din Constituție, Curtea observă că acestea nu au relevanță în
cauza de față.
În final, Curtea observă că prevederile criticate din Codul de
procedură civilă sunt norme de procedură pe care legiuitorul
este abilitat să le instituie în temeiul art. 126 alin. (2) din
Constituție, evident, cu condiția ca acestea să nu contravină
principiilor consacrate de Legea fundamentală și de normele
internaționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 400 alin. 1, art. 402 alin. 1 și art. 403 alin. 1 din Codul de
procedură civilă, excepție ridicată de Societatea Comercială ăBT Securities” — S.A. din Cluj-Napoca în Dosarul nr. 13.340/211/2009
al Judecătoriei Cluj-Napoca.
Definitivă și general obligatorie.
Pronunțată în ședința publică din data de 26 ianuarie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 163/15.III.2010

5

CURTEA CONSTITUȚIONALĂ

D E C I Z I A Nr. 93
din 4 februarie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 195/2002 privind circulația pe drumurile publice
Ioan Vida
Aspazia Cojocaru
Acsinte Gaspar
Ion Predescu
Tudorel Toader
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 195/2002
privind circulația pe drumurile publice, excepție ridicată de
Ovidiu Teci în Dosarul nr. 4.634/320/2008 al Judecătoriei Târgu
Mureș.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 7 noiembrie 2008, pronunțată în Dosarul
nr. 4.634/320/2008, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 195/2002 privind circulația pe drumurile publice, excepție
ridicată de Ovidiu Teci.
În motivarea excepției de neconstituționalitate autorul
acesteia susține, în esență, că actul normativ criticat este
neconstituțional, întrucât Hotărârea Guvernului nr. 1.391/2006
care reglementează contravenția reținută în sarcina sa a fost
adoptată ulterior Ordonanței de urgență a Guvernului
nr. 195/2002, care instituia sancțiunea aplicabilă pentru
contravenția reținută. Prin tehnica legislativă adoptată s-a
inversat ierarhia actelor cu caracter normativ emise de Guvern,
Ordonanța de urgență a Guvernului nr. 195/2002 având rolul de
a completa și a adăuga la Hotărârea Guvernului nr. 1.391/2006,
ceea ce încalcă art. 108 alin. (2) din Constituție. Se mai arată că
se încalcă și art. 115 alin. (4) din Constituție, întrucât actul
normativ criticat nu a fost adoptat în împrejurări extraordinare a
căror reglementare nu putea fi amânată.
Judecătoria Târgu Mureș apreciază că excepția de
neconstituționalitate invocată în cauză este neîntemeiată,
întrucât actul normativ criticat nu încalcă prevederile
constituționale invocate, precizând că în același sens este și
jurisprudența Curții Constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.

C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare.
În opinia autorului excepției de neconstituționalitate, actul
normativ criticat încalcă dispozițiile constituționale ale art. 108
alin. (2) potrivit cărora hotărârile se emit pentru organizarea
executării legilor și ale art. 115 alin. (4) privind condițiile adoptării
ordonanțelor de urgență.
Examinând excepția de neconstituționalitate astfel cum a fost
formulată, Curtea Constituțională constată că a mai examinat
conformitatea Ordonanței de urgență a Guvernului nr. 195/2002
față de aceleași prevederi fundamentale invocate și în prezenta
cauză. În acest sens sunt, de exemplu, Decizia nr. 179 din
26 februarie 2008, publicată în Monitorul Oficial al României,
Partea I, nr. 209 din 18 martie 2008, Decizia nr. 245 în 10 mai
2005, publicată în Monitorul Oficial al României, Partea I, nr. 612
din 14 iulie 2005, și Decizia nr. 575 din 19 septembrie 2006,
publicată în Monitorul Oficial al României, Partea I, nr. 889 din
1 noiembrie 2006, prin care Curtea, pentru motivele acolo
arătate, a respins excepția de neconstituționalitate invocată.
Întrucât nu au intervenit elemente noi, de natură să ducă la
reconsiderarea acestei jurisprudențe, atât soluția, cât și
considerentele deciziilor menționate își păstrează valabilitatea și
în cauza de față.
Criticile formulate prin compararea dispozițiilor Ordonanței
de urgență a Guvernului nr. 195/2002 cu cele ale Hotărârii
Guvernului nr. 1.391/2006 pentru aprobarea Regulamentului de
aplicare a Ordonanței de urgență a Guvernului nr. 195/2002
privind circulația pe drumurile publice nu pot fi reținute, întrucât,
așa cum a statuat Curtea Constituțională în jurisprudența sa, de
exemplu prin Decizia nr. 495 din 16 noiembrie 2004, publicată în
Monitorul Oficial al României, Partea I, nr. 63 din 19 ianuarie
2005, examinarea constituționalității unui text de lege are în
vedere compatibilitatea acelui text cu dispozițiile constituționale
pretins încălcate, iar nu compararea mai multor prevederi legale
între ele și raportarea concluziei ce ar rezulta din această
comparație la dispoziții ori principii ale Constituției. În plus,
examinarea constituționalității hotărârilor Guvernului nu intră în
competența Curții Constituționale, astfel cum este aceasta
reglementată de dispozițiile art. 146 din Constituție și ale Legii
nr. 47/1992 privind organizarea și funcționarea Curții
Constituționale.

6

MONITORUL OFICIAL AL ROMÂNIEI, PARTEA I, Nr. 163/15.III.2010

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 195/2002 privind circulația
pe drumurile publice, excepție ridicată de Ovidiu Teci în Dosarul nr. 4.634/320/2008 al Judecătoriei Târgu Mureș.
Definitivă și general obligatorie.
Pronunțată în ședința publică din data de 4 februarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 101
din 4 februarie 2010

referitoare la excepția de neconstituționalitate a dispozițiilor art. 2781 alin. 7
din Codul de procedură penală
Ioan Vida
Aspazia Cojocaru
Acsinte Gaspar
Ion Predescu
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 2781 alin. 7 din Codul de procedură penală,
excepție invocată de Vasile Lazăr în Dosarul nr. 7.015/300/2009
al Judecătoriei Sectorului 2 București — Secția penală.
La apelul nominal răspunde, pentru autorul excepției, domnul
avocat George Alimănescu.
Cauza se află în stare de judecată.
Având cuvântul, avocatul autorului excepției solicită
admiterea excepției de neconstituționalitate astfel cum a fost
formulată, expunând, pe larg, motivele de neconstituționalitate
formulate în dosarul cauzei.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 11 iunie 2009, pronunțată în Dosarul
nr. 7.015/300/2009, Judecătoria Sectorului 2 București —
Secția penală a sesizat Curtea Constituțională cu excepția
de neconstituționalitate a dispozițiilor art. 2781 alin. 7 din
Codul de procedură penală, excepție invocată de Vasile Lazăr.
În motivarea excepției de neconstituționalitate se susține,
în esență, că normele criticate restrâng mijloacele de probă ce
pot fi administrate în cadrul procedurii îndreptate împotriva
rezoluțiilor sau ordonanțelor procurorului de netrimitere în
judecată, permițând doar administrarea probei cu înscrisuri. Prin
aceasta este îngrădit accesul liber la justiție și este limitat rolul
judecătorului, care nu mai poate dispune administrarea tuturor
probelor pe care le-ar socoti necesare aflării adevărului.
Judecătoria Sectorului 2 București — Secția penală
consideră că excepția de neconstituționalitate este

neîntemeiată, întrucât normele criticate nu încalcă dispozițiile
constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, invocând și jurisprudența Curții Constituționale în
materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7 din Codul de procedură penală,
având următorul cuprins: ăJudecătorul, soluționând plângerea,
verifică rezoluția sau ordonanța atacată, pe baza lucrărilor și a
materialului din dosarul cauzei și a oricăror înscrisuri noi
prezentate.”
În susținerea neconstituționalității acestor prevederi legale
se invocă încălcarea dispozițiilor constituționale ale art. 1
alin. (4) cu privire la statul român, ale art. 16 referitoare la
egalitatea în drepturi, ale art. 21 privind accesul liber la justiție
și dreptul la un proces echitabil și ale art. 126 alin. (1) cu privire
la instanțele judecătorești.
Examinând excepția de neconstituționalitate astfel cum a fost
formulată, Curtea constată că art. 2781 alin. 7 din Codul de
procedură penală a mai fost supus controlului instanței de
contencios constituțional, prin raportare la prevederile

MONITORUL OFICIAL AL ROMÂNIEI, PARTEA I, Nr. 163/15.III.2010
constituționale invocate și în prezenta cauză și cu motivări
similare.
Astfel, de exemplu, prin Decizia nr. 770 din 1 iulie 2008,
publicată în Monitorul Oficial al României, Partea I, nr. 562 din
25 iulie 2008, și Decizia nr. 250 din 6 martie 2008, publicată în
Monitorul Oficial al României, Partea I, nr. 222 din 24 martie
2008, Curtea a considerat ca fiind neîntemeiată critica de
neconstituționalitate a dispozițiilor art. 2781 alin. 7 din Codul de
procedură penală, reținând că limitarea mijloacelor de probă
care pot fi administrate la judecarea plângerii împotriva
rezoluțiilor sau ordonanțelor procurorului de netrimitere în
judecată este justificată având în vedere natura juridică a acestei
plângeri, care nu vizează judecarea propriu-zisă a cauzei
penale, ci constituie un mijloc procedural prin care se realizează
un examen al rezoluției sau al ordonanței procurorului, atacate
sub aspectul legalității acesteia. Ca urmare, este firesc ca, în
vederea soluționării plângerii, instanța să verifice, pe baza

7

lucrărilor și a materialului existente în dosarul cauzei, care au
fost avute în vedere de procuror la emiterea ordonanței sau a
rezoluției de netrimitere în judecată atacate, dacă această
soluție a fost sau nu dispusă cu respectarea dispozițiilor legale.
Cu aceeași ocazie, Curtea a statuat că dispozițiile art. 2781
alin. 7 din Codul de procedură penală nu încalcă dreptul la un
proces echitabil, astfel cum este acesta consfințit de prevederile
constituționale și de reglementările internaționale, petentul
având deplina libertate de a demonstra în fața instanței de
judecată nelegalitatea actului atacat, în raport cu lucrările și
materialul din dosarul cauzei, precum și posibilitatea prezentării
unor probe suplimentare față de cele deja administrate,
respectiv ăînscrisuri noi”.
Întrucât nu au intervenit elemente noi, de natură să ducă la
reconsiderarea acestei jurisprudențe, atât soluția, cât și
considerentele deciziei menționate își păstrează valabilitatea și
în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7 din Codul de procedură penală, excepție invocată
de Vasile Lazăr în Dosarul nr. 7.015/300/2009 al Judecătoriei Sectorului 2 București — Secția penală.
Definitivă și general obligatorie.
Pronunțată în ședința publică din data de 4 februarie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
privind recunoașterea Acordului interprofesional pentru sfecla de zahăr —
recolta anului de comercializare 2010/2011
Văzând Referatul de aprobare nr. 70.633 din 2 martie 2010 al Direcției generale politici agricole,
având în vedere prevederile art. 2 pct. 11 lit. b, art. 6 și ale anexei II la Regulamentul (CE) nr. 318/2006 al Consiliului din
20 februarie 2006 privind organizarea comună a piețelor în sectorul zahărului, publicat în Jurnalul Oficial al Uniunii Europene,
seria L, nr. 58 din 28 februarie 2006,
în temeiul prevederilor art. 7 alin. (6) din Hotărârea Guvernului nr. 25/2010 privind organizarea și funcționarea Ministerului
Agriculturii și Dezvoltării Rurale,
ministrul agriculturii și dezvoltării rurale emite prezentul ordin.
Art. 1. — Se recunoaște de către Ministerul Agriculturii și
Dezvoltării Rurale Acordul interprofesional pentru sfecla de
zahăr — recolta anului de comercializare 2010/2011, prevăzut în
anexa care face parte integrantă din prezentul ordin.
Art. 2. — Contractele de producere, cumpărare, livrare și
plată a sfeclei de zahăr destinate industrializării din recolta
anului de comercializare 2010/2011, încheiate între producătorii
de sfeclă de zahăr și societățile comerciale producătoare de

zahăr din sfeclă de zahăr, vor respecta condițiile stabilite în
Acordul interprofesional pentru sfecla de zahăr.
Art. 3. — Ministerul Agriculturii și Dezvoltării Rurale, prin
Direcția generală politici agricole, direcțiile pentru agricultură si
dezvoltare rurală județene și a municipiului București și Agenția
de Plăți și Intervenție pentru Agricultură vor urmări și controla
modul de aplicare a prevederilor prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Mihail Dumitru
București, 8 martie 2010.
Nr. 56.

8

MONITORUL OFICIAL AL ROMÂNIEI, PARTEA I, Nr. 163/15.III.2010
ANEXĂ

ACORD INTERPROFESIONAL

pentru sfecla de zahăr — recolta anului de comercializare 2010/2011
Membrii semnatari ai prezentului acord interprofesional, și
anume:
— Organizația Interprofesională Națională ăZahărul” din
România, denumită în continuare OINZR;
— Federația Cultivatorilor de Sfeclă de Zahăr din România,
denumită în continuare FCSZR;
— Asociația ăPatronatul Zahărului din România”;
— Asociația Producătorilor de Zahăr din Sfeclă de Zahăr din
România,
în baza art. 8 lit. k) pct. 7 din statutul OINZR,
au încheiat prezentul acord interprofesional, denumit în
continuare AIP, privind contractarea, producerea, transportul,
recepția și plata sfeclei de zahăr din recolta anului de
comercializare 2010/2011, destinată industrializării.
AIP a luat în considerare toate regulamentele și prevederile
europene recente în domeniu și îndeosebi Regulamentul (CE)
nr. 318/2006 al Consiliului din 20 februarie 2006 privind
organizarea comună a piețelor în sectorul zahărului,
Regulamentul (CE) nr. 319/2006 al Consiliului din 20 februarie
2006 de modificare a Regulamentului (CE) nr. 1.782/2003 de
stabilire a normelor comune pentru schemele de sprijin direct în
cadrul politicii agricole comune și de stabilire a anumitor scheme
de sprijin pentru agricultori, Regulamentul (CE) nr. 163/2006 al
Comisiei din 30 ianuarie 2006 de modificare a ratelor de
restituire aplicabile anumitor produse din sectorul zahărului
exportate sub formă de mărfuri care nu sunt incluse în anexa I
la tratat, Regulamentul (CE) nr. 950/2006 al Comisiei din
28 iunie 2006 de stabilire a normelor de aplicare, pentru anii de
comercializare 2006/2007, 2007/2008 și 2008/2009, privind
importul și rafinarea produselor din sectorul zahărului în cadrul
anumitor contingente tarifare și acorduri preferențiale,
Regulamentul (CE) nr. 967/2006 al Comisiei din 29 iunie 2006
de stabilire a normelor de aplicare a Regulamentului (CE)
nr. 318/2006 al Consiliului privind producția peste cotă în
sectorul zahărului, Regulamentul (CE) nr. 1.053/2009 al
Comisiei din 5 noiembrie 2009 de modificare a Regulamentului
(CE) nr. 952/2006 de stabilire a normelor de aplicare a
Regulamentului (CE) nr. 318/2006 al Consiliului în ceea ce
privește gestionarea pieței interne a zahărului și regimul cotelor,
Regulamentul (CE) nr. 1.261/2008 al Comisiei din 16 decembrie
2008 de modificare a Regulamentului (CE) nr. 1.126/2008 de
adoptare a anumitor standarde internaționale de contabilitate în
conformitate cu Regulamentul (CE) nr. 1.606/2002 al
Parlamentului European și al Consiliului în ceea ce privește
Standardul internațional de raportare financiară (IFRS) 2 (text
cu relevanță pentru SEE), Regulamentul (CE) nr. 1.913/2006 al
Comisiei din 20 decembrie 2006 de stabilire a normelor de
aplicare a sistemului agromonetar al euro în sectorul agricol și
de modificare a anumitor regulamente, Regulamentul (CE)
nr. 1.234/2007 al Consiliului din 22 octombrie 2007 de instituire
a unei organizări comune a piețelor agricole și privind dispoziții
specifice referitoare la anumite produse agricole (Regulamentul
unic OCP), cu modificările și completările ulterioare,
Regulamentul (CE) nr. 1.121/2009 al Comisiei din 29 octombrie
2009 de stabilire a normelor de aplicare a Regulamentului (CE)
nr. 73/2009 al Consiliului în ceea ce privește schemele de ajutor
pentru fermieri prevăzute în titlurile IV și V din regulamentul
respectiv și Regulamentul (CE) nr. 1.122/2009 al Consiliului din
30 noiembrie 2009 de stabilire a normelor de aplicare a
Regulamentului (CE) nr. 73/2009 al Consiliului în ceea ce
privește ecocondiționalitatea, modularea și sistemul integrat de
administrare și control în cadrul schemelor de ajutor direct
pentru agricultori prevăzute de regulamentul respectiv, precum

și de aplicare a Regulamentului (CE) nr. 1.234/2007 al
Consiliului în ceea ce privește ecocondiționalitatea în cadrul
schemei de ajutoare prevăzute pentru sectorul vitivinicol.
ARTICOLUL 1
Obiectivele și durata AIP

1.1. AIP își propune să reglementeze de o manieră unitară,
la nivel național, relațiile dintre parteneri (cultivatori de sfeclă de
zahăr, respectiv societăți comerciale producătoare de zahăr).
1.2. AIP își propune să asigure contractul de bază privind
producerea, cumpărarea, livrarea și plata sfeclei de zahăr,
precum și clauzele generale ale acestuia, respectând interesele
generale ale partenerilor din filiera zahărului.
1.3. AIP își propune să asigure cadrul general de funcționare
și dezvoltare a industriei zahărului din România și integrarea
acestuia în structurile europene.
1.4. AIP își propune să asigure durabilitatea sectorului
agroindustrial al filierei zahărului, contribuind la creșterea
producției naționale de zahăr la un nivel care să pună în valoare
potențialul culturii de sfeclă de zahăr din România și să satisfacă
necesarul național de consum.
1.5. AIP este valabil pentru campania de sfeclă de zahăr din
anul de comercializare 2010/2011, clauzele generale putând fi
modificate prin negocieri între cei 4 membri semnatari și
Ministerul Agriculturii și Dezvoltării Rurale, denumit în continuare
MADR, până cel mai târziu la 10 februarie 2010.
1.6. Respectarea clauzelor AIP este obligatorie pentru toți
membrii afiliați structurilor profesionale semnatare.
1.7. AIP este aprobat anual de către MADR și este pus în
aplicare prin ordin al ministrului agriculturii și dezvoltării rurale.
Definiții:
— zahăr în cotă — cota de producție de zahăr alb echivalent
alocată unei societăți comerciale producătoare de zahăr,
destinată desfacerii pe piața comunitară;
— sfeclă de zahăr în cotă — toate cantitățile de sfeclă de
zahăr procesate pentru a obține zahăr în cotă;
— zahăr în afara cotei — producția de zahăr alb echivalent
care se obține peste cota de producție alocată (zahăr în cotă) și
care este destinată exportului extracomunitar sau producerii de
zahăr industrial ori surplusului de zahăr. Cantitățile de zahăr
produse în afara cotei într-un an de comercializare pot fi
transferate (carry forward) în anul de comercializare următor,
decizia aparținând exclusiv societăților comerciale producătoare
de zahăr. Cantitățile de zahăr astfel transferate vor fi considerate
ca fiind primele cantități de zahăr din cotă procesate din cadrul
cotei anului următor;
— sfeclă de zahăr în afara cotei — toate cantitățile de sfeclă
de zahăr procesate pentru a obține zahăr în afara cotei;
— zahăr industrial — cantitatea de zahăr, peste cantitățile
de zahăr din sfecla de zahăr în cotă, care este destinată utilizării
în anumite industrii, precum cea producătoare de bioetanol, de
rom, pentru anumite produse farmaceutice, drojdie, rinse
appelstroop și altele [conform anexei la Regulamentul (CE)
nr. 967/2006];
— surplus de zahăr — cantitatea de zahăr atribuită unui
anumit an de comercializare, suplimentar zahărului în cotă și
zahărului industrial;
— an de comercializare — perioada începând cu data de
1 octombrie și sfârșind cu data de 30 septembrie ale anului
calendaristic următor. Anul de comercializare 2010/2011 începe
la data de 1 octombrie 2010 și se termină la data de
30 septembrie 2011;

MONITORUL OFICIAL AL ROMÂNIEI, PARTEA I, Nr. 163/15.III.2010
— societate comercială producătoare de zahăr — o
organizație economică independentă și constituită legal care
operează, pe răspunderea sa, una sau mai multe fabrici de
zahăr. Societățile comerciale producătoare de zahăr trebuie să
fie agreate de către statul membru pe baza capabilității
profesionale dovedite de a produce zahăr și a conformării
acestora cu cerințele privind furnizarea de informații specifice și
acceptarea verificării acestora.
ARTICOLUL 2
Clauze generale

2.1. Părțile au căzut de acord ca pentru recolta anului de
comercializare 2010/2011 să colaboreze în vederea obținerii
unei cantități de zahăr alb din sfeclă de zahăr care să acopere
cota națională (104.698 tone de zahăr alb) și eventualele
cantități de zahăr din afara cotei (industrial sau în surplus), ca
urmare a angajamentelor implicite și explicite legate de
producerea cotei de producție de zahăr din sfeclă de zahăr
asumate de societățile comerciale producătoare de zahăr și de
MADR. Cota națională menționată mai sus poate fi redusă prin
adoptarea regulamentelor europene care prevăd retrageri
temporare de cotă pentru respectivul an de comercializare.
2.2. În funcție de cotele de producție alocate, societățile
comerciale producătoare de zahăr vor determina cantitatea
minimă dezirabilă de sfeclă de zahăr și suprafața necesară a fi
contractată, pe care le vor comunica asociațiilor de cultivatori
de sfeclă de zahăr din zona de aprovizionare, până la începerea
campaniei de contractare a sfeclei de zahăr.
2.3. Între cultivator și societățile comerciale producătoare de
zahăr va fi întocmit un contract de producere, cumpărare, livrare
și plată a rădăcinilor de sfeclă de zahăr, denumit în continuare
CPCLP, al cărui model este cuprins în anexa nr. 1, care face
parte integrantă din prezentul acord interprofesional, recunoscut
de către MADR prin ordin al ministrului agriculturii și dezvoltării
rurale, ca instrument legal pentru aplicarea schemelor de sprijin
pentru agricultori pentru recolta anului de comercializare
2010/2011.
2.4. CPCLP se vor încheia până la data de 20 aprilie 2010.
O copie a CPCLP se va depune la centrul județean al Agenţiei
de Plăți şi Intervenţie pentru Agricultură (APIA) până la data de
17 mai 2010. Atât societățile comerciale producătoare de zahăr,
cât și asociațiile producătorilor de sfeclă de zahăr vor colabora
pentru informarea fermierilor asupra modului de completare a
documentației privind subvențiile și ajutoarele de stat pentru
cultura sfeclei de zahăr. Până la data de 25 aprilie 2010,
societățile comerciale producătoare de zahăr împreună cu
asociațiile locale ale producătorilor vor înainta direcției pentru
agricultură și dezvoltare rurală judeţene o listă a contractelor
încheiate și vor face o verificare a bazei de date privind CPCLP
înregistrate. Centrul județean al APIA va transmite APIA situația
finală a contractelor înregistrate și avizate; APIA va transmite
MADR această situație centralizată, conform prevederilor
pct. 2.2, până la data de 30 aprilie 2010; eventualele
neconcordanțe vor fi analizate și soluționate până la data de
10 mai 2010 (prin intermediul FCSZR).
2.5. CPCLP este semnat de ambii parteneri și este
obligatoriu în toate atributele sale pentru aceștia.
2.6. CPCLP este documentul în care se stabilesc clauze
contractuale speciale privind relația dintre un cultivator definit și
societatea comercială producătoare de zahăr cu care acesta a
încheiat angajamentul.
2.7. Clauzele CPCLP nu pot anula clauzele generale ale AIP,
care îl însoțesc de drept pe toată perioada valabilității lui.
2.8. Partenerii CPCLP pot denunța în caz de litigiu doar
clauzele derivate din acesta, nu și clauzele AIP.
2.9. CPCLP și AIP pot fi utilizate în relații comerciale și de
parteneri neafiliați celor 4 structuri reprezentative, cu mențiunea

9

că aceștia nu beneficiază de clauzele privind concilierea
interprofesională.
ARTICOLUL 3
Modul de aplicare a AIP

3.1. AIP reprezintă voința partenerilor asociați în structuri
profesionale reprezentative, clauzele acestuia fiind obligatorii
din momentul semnării lui.
3.2. AIP poate fi modificat anual prin negocieri între cei
4 parteneri semnatari, în perioada desemnată la art. 1 pct. 1.5.
3.3. Partenerii vor supraveghea aplicarea AIP în toate
cazurile în care unul sau mai mulți membri ai structurii
profesionale reprezentative sunt implicați într-o activitate
contractuală derivată din acesta și pasibilă de atingerea de o
manieră păgubitoare a uneia dintre părți.
3.4. CPCLP poate cuprinde clauze complementare specifice,
care au caracter limitat la cei 2 parteneri semnatari, care nu
anulează stipulațiile AIP, nici în litera și nici în spiritul lor, și care
nu modifică convenția de bază privind respectarea intereselor
generale ale partenerilor.
3.5. Clauzele speciale ale CPCLP sunt negociate între cei
2 parteneri și pot fi modificate de către aceștia prin acte
adiționale, pentru clauzele care nu afectează parametrii de
producție; clauzele speciale ale CPCLP nu pot fi extinse asupra
AIP aferent campaniei din care acesta a fost derivat.
ARTICOLUL 4
Forța majoră

În caz de forță majoră, AIP încetează parțial sau total să
producă efecte. Forța majoră poate fi invocată de către oricare
dintre părți, justificată prin documente constatatoare emise de
autoritățile competente, și se răsfrânge și asupra CPCLP.
ARTICOLUL 5
Concilierea și arbitrajul

Litigiile referitoare la aplicarea AIP și a CPCLP se supun
reglementărilor în vigoare relative la conciliere și arbitraj. Părțile
convin ca litigiile să fie soluționate pe cale amiabilă și să se
adreseze instanței numai după epuizarea procedurilor de
conciliere.
ARTICOLUL 6
Cotizațiile profesionale și interprofesionale

6.1. Părțile semnatare ale AIP au convenit asupra necesității
ca societățile comerciale producătoare de zahăr să opereze în
numele cultivatorilor de sfeclă de zahăr la prelevarea cotizației
profesionale în cuantum de 0,8 lei/tona de sfeclă de zahăr
predată neto de plată. Această prevedere va fi inclusă în mod
obligatoriu în CPCLP al fiecărei societăți comerciale
producătoare de zahăr. Suma încasată va fi virată astfel:
49% către FCSZR, 2% către OINZR și 49% asociațiilor
cultivatorilor din zona fiecărei societăți comerciale producătoare
de zahăr. Sumele încasate vor fi incluse în bugetul de venituri și
cheltuieli al fiecărei organizații.
6.2. Plata cotizațiilor se face până la sfârșitul campaniei de
recoltare, dar nu mai târziu de 31 decembrie 2010. În cazurile în
care recoltarea sfeclei de zahăr sau predarea la societatea
comercială producătoare de zahăr se prelungește după această
dată, termenul-limită se poate prelungi, dar nu mai târziu de
15 februarie 2011.
6.3. Calcularea cotizațiilor se face la tona neto de plată livrată
de către cultivator societății comerciale producătoare de zahăr
și recepționată prin aplicarea baremului de echivalență, atât
pentru sfecla de zahăr din cotă, cât și pentru cantitatea din afara
cotei.

10

MONITORUL OFICIAL AL ROMÂNIEI, PARTEA I, Nr. 163/15.III.2010
ARTICOLUL 7
Producerea/cultivarea sfeclei de zahăr

7.1. CPCLP vor specifica atât suprafața cultivată, cât și
producția netă de zahăr alb scontată a se obține, separat din
cotă și din afara cotei de producție. Contractanții de sfeclă de
zahăr, asociați sau neasociați în structuri profesionale sau
interprofesionale, și societățile comerciale producătoare de
zahăr pot să asigure (contra cost):
— sămânța de sfeclă de zahăr necesară înființării culturii,
pentru suprafața contractată, direct sau prin societăți comerciale
specializate;
— serviciile de îndrumare tehnologică a cultivatorilor,
indiferent de suprafața/cantitatea contractată.
7.2. Sămânța de sfeclă de zahăr asigurată de către
societatea comercială producătoare de zahăr va fi pusă la
dispoziția cultivatorului și va fi tratată standard cu insecticide și
fungicide.
7.3. Cultivatorii se obligă să respecte tehnologia
recomandată de societatea comercială producătoare de zahăr
și să permită accesul reprezentanților acesteia pentru a executa
monitorizarea evoluției culturii, obligându-se să execute lucrările
tehnologice solicitate de aceștia la termenele stabilite.
7.4. Periodic, de la începerea contractării și până la
terminarea recoltării și prelucrării sfeclei de zahăr, societățile
comerciale producătoare de zahăr se obligă să transmită MADR
și APIA datele statistice specifice. Ca un minim de informații
necesar, fiecare societate comercială producătoare de zahăr are
obligația transmiterii de date privind cantitățile de zahăr din
sfeclă de zahăr din cotă pentru care s-au încheiat contracte de
livrare, conținutul de zahăr stipulat și estimat, precum și
randamentul preconizat. Autoritățile competente au dreptul să
ceară și să obțină și alte informații pe care le consideră
necesare.
ARTICOLUL 8
Recoltarea sfeclei de zahăr

8.1. Recoltarea sfeclei de zahăr se face din inițiativa societății
comerciale producătoare de zahăr, care va notifica cultivatorii.
8.2. Cultivatorii se obligă să respecte datele de începere a
recoltării și de punere la dispoziție a sfeclei de zahăr, dacă
acestea le-au fost aduse la cunoștință, conform graficelor
convenite. Societățile comerciale producătoare de zahăr pot
acorda o bonificație pentru sfecla de zahăr din cota recoltată
timpuriu sau târziu. În funcție de zona și de specificul culturii,
definițiile recoltării timpurii și recoltării târzii se vor stabili bilateral
prin CPCLP.
8.3. Societatea comercială producătoare de zahăr poate
stabili data-limită a terminării recoltatului și a recepției.
8.4. Depășirea cu două zile a datei-limită de recepție poate
atrage refuzul societății comerciale producătoare de zahăr de a
recepționa sfecla de zahăr, cantitățile aferente decăzând din
clauzele AIP și CPCLP, sub rezerva înțelegerilor particulare ale
părților semnatare ale CPCLP de extindere a perioadei
respective.
ARTICOLUL 9
Transportul sfeclei de zahăr

9.1. Transportul sfeclei de zahăr de pe câmp la bazele de
preluare pentru transport cu mijloacele societății comerciale
producătoare de zahăr se efectuează și se suportă de cultivator.
Transportul sfeclei de zahăr de la bazele de preluare la
societatea comercială producătoare de zahăr se efectuează și
se suportă de către societatea în cauză.

9.2. În vederea eficientizării și viabilizării producției de zahăr,
prin intermediul CPCLP, părțile pot conveni asupra unei metode
de partajare a costurilor cu transportul sfeclei de zahăr
(procentual, cost fix/tonă etc.).
9.3. Sub rezerva convențiilor particulare răspunzând regulilor
sau obiceiurilor locale valabile înaintea campaniei agricole a
anului de comercializare 2010/2011, CPCLP pot deroga de la
prevederile pct. 9.1 și 9.2.
ARTICOLUL 10
Recepția sfeclei de zahăr

10.1. Partenerii au convenit ca recepția sfeclei de zahăr din
recolta anului de comercializare 2010/2011 să fie efectuată
cantitativ și calitativ, cu respectarea prevederilor regulamentelor
europene în vigoare [Regulamentul (CE) nr. 318/2006].
10.2. CPCLP va preciza modul în care se face recepția
sfeclei de zahăr atât calitativ, cât și cantitativ.
Pentru recolta anului de comercializare 2010/2011, sfecla de
zahăr de calitate standard trebuie să fie:
— de calitate bună, sănătoasă și prezentată în condiții
acceptabile de comercializare;
— cu un conținut de zahăr de 16% la punctul de recepție.
ARTICOLUL 11
Prețul sfeclei de zahăr

(1) Sfecla de zahăr din cotă
11.1. Părțile au convenit ca pentru recolta anului de
comercializare 2010/2011 prețul minim pentru sfecla de zahăr
din cotă, de calitate standard, să fie de 26,29 euro/tonă, în
condiția de livrare ex-loc de recepție convenit cu procesatorul.
Prețul se calculează și se plătește în lei, la cursul de schimb
stabilit de Regulamentul (CE) nr. 163/2006.
11.2. Prețul sfeclei de zahăr se poate majora/diminua, în
funcție de conținutul în zahăr, astfel:
a) pentru fiecare 0,1% conținut de zaharoză prețul se
majorează cu minimum:
(i) 0,9% pentru conținut de zaharoză peste 16%, dar nu
mai mult de 18%;
(ii) 0,7% pentru conținut de zaharoză peste 18%, dar nu
mai mult de 19%;
(iii) 0,5% pentru conținut de zaharoză peste 19%, dar nu
mai mult de 20%;
b) pentru fiecare 0,1% conținut de zaharoză prețul se
diminuează cu maximum:
(i) 0,9% pentru conținut de zaharoză sub 16%, dar nu mai
puțin de 15,5%;
(ii) 1% pentru conținut de zaharoză sub 15,5%, dar nu mai
puțin de 14,5%.
11.3. Prețul pentru sfecla de zahăr cu un conținut de
zaharoză peste 20% nu trebuie să fie mai mic decât prețul minim
ajustat conform lit. a) pct. (iii).
11.4. În completarea datelor de mai sus, pentru sfecla de
zahăr cu un conținut de zaharoză peste 20% și sub 14,5%
CPCLP poate stipula alte procente de creștere/diminuare.
11.5. Prețurile minime sus-menționate se aplică cantităților
neto de sfeclă de zahăr predate și recepționate de societățile
comerciale producătoare de zahăr, în conformitate cu stipulațiile
CPCLP privind conținutul de corpuri străine și de pământ
aderent.
Se stabilește ca sfecla de zahăr acceptabilă pentru
prelucrare să aibă un conținut minim de zaharoză de 13,5%. În
cazul sfeclei de zahăr cu un conținut de zaharoză sub pragul
minim acceptabil menționat mai sus, societățile procesatoare de
zahăr au dreptul de a refuza preluarea.

MONITORUL OFICIAL AL ROMÂNIEI, PARTEA I, Nr. 163/15.III.2010
(2) Sfecla de zahăr din afara cotei
11.6. Pentru cantitățile de sfeclă de zahăr din afara cotei,
prețul și condițiile de achiziție sunt stipulate separat în CPCLP
și se negociază fără restricții între părțile implicate. Societatea
comercială producătoare de zahăr are dreptul de a decide dacă
și în ce condiții acceptă o cantitate de sfeclă de zahăr în afara
cotei de producție.
Dacă societatea comercială producătoare de zahăr nu a
încheiat CPCLP (până la data-limită menționată la art. 2 pct. 2.4)
pentru întreaga cantitate de sfeclă de zahăr necesară producerii
cotei de producție alocate și la prețul minim, aceasta este
obligată să plătească prețul minim stipulat mai sus pentru
întreaga cantitate de sfeclă de zahăr pe care o procesează în
anul de comercializare 2010/2011.
11.7. Echivalența prețului minim pe tona de sfeclă de zahăr
în funcție de conținutul de zaharoză determinat la punctul de
colectare este prezentată în anexa nr. 2, care face parte
integrantă din prezentul acord interprofesional.
ARTICOLUL 12
Plata materiei prime

12.1. Părțile au convenit ca plata materiei prime recepționate
să se facă astfel:
— o treime până la data de 20 decembrie 2010;
— o treime până la data de 31 ianuarie 2011;
— integral până la data de 31 martie 2011.
12.2. Sub rezerva convențiilor particulare ce răspund
regulilor sau obiceiurilor locale valabile înaintea campaniei
agricole a anului de comercializare 2010/2011, CPCLP pot
deroga de la prevederile pct. 12.1.
12.3. Modalitatea de plată convenită de părți se negociază
între părți și se va stipula în CPCLP.
ARTICOLUL 13
Alte drepturi ale cultivatorilor

13. În privința borhotului rezultat în urma procesării sfeclei
de zahăr, CPCLP poate prevedea ca:
a) borhotul umed corespunzător prelucrării întregii cantități
de sfeclă de zahăr livrate către societatea comercială
producătoare de zahăr să fie livrat gratuit furnizorilor de sfeclă
de zahăr în condiția de livrare ex-fabrică;
b) numai o parte a borhotului, presat, uscat sau uscat și
amestecat cu melasă, să fie livrată gratuit de societatea
comercială producătoare de zahăr furnizorilor de sfeclă de zahăr
în condiția de livrare ex-fabrică;
c) borhotul presat sau uscat să fie livrat gratuit furnizorilor de
sfeclă de zahăr în condiția de livrare ex-fabrică, dar cu plata
costurilor de presare sau uscare;
d) societatea comercială producătoare de zahăr să plătească
furnizorului de sfeclă de zahăr compensații care să țină cont de
posibilitățile de vânzare a borhotului.

11

În cazul în care mai multe prevederi se pot aplica cantităților
de sfeclă de zahăr livrabile, CPCLP trebuie să menționeze toate
punctele care se pot aplica.
ARTICOLUL 14
Alocarea cotei de cultivare a sfeclei de zahăr în cotă

14.1. Societățile comerciale producătoare de zahăr vor
încheia contracte de livrare de sfeclă de zahăr în cotă, luând în
considerare eficiența agricolă în ceea ce privește costurile de
transport și randamentul culturii sfeclei de zahăr. Având în
vedere creșterea competitivității în acest sector și necesitatea
de a atinge performanțele agriculturii europene, societățile
comerciale producătoare de zahăr din sfeclă de zahăr, în
consultare cu asociațiile cultivatorilor de sfeclă de zahăr, au
posibilitatea de a-și modifica politica de achiziție a sfeclei de
zahăr după fiecare an de comercializare și de a reconsidera
contractele de livrare a sfeclei de zahăr pentru furnizorii care nu
sunt competitivi.
14.2. Cotele de producție de zahăr și, implicit, cele de
cultivare a sfeclei de zahăr pot suferi modificări de la un an la
altul și, în consecință, societățile comerciale producătoare de
zahăr pot modifica cantitățile de sfeclă de zahăr, în funcție de
modificările de cotă impuse de regulamentele europene.
14.3. În cazul în care societățile comerciale producătoare de
zahăr din sfeclă de zahăr vor apela la procesarea cotei în afara
unității producătoare respective [conform art. 6 din
Regulamentul (CE) nr. 952/2006 al Comisiei din 29 iunie 2006
de stabilire a normelor de aplicare a Regulamentului (CE)
nr. 318/2006 al Consiliului în ceea ce privește gestionarea pieței
interne a zahărului și regimul cotelor], părțile semnatare ale AIP
se obligă ca prima opțiune pentru procesare să fie o unitate de
producție din România și numai în cazul refuzului acesteia sau
al unei oferte necompetitive procesarea să se facă în alte țări
ale Uniunii Europene. Acceptul sau refuzul unui contract de
procesare se face în maximum 3 zile lucrătoare de la cererea
scrisă; lipsa unui răspuns va fi considerată refuz. MADR va
asigura punerea în practică a acestui punct, prin condiționarea
acordului de procesare.
ARTICOLUL 15
Taxe și alte obligații financiare

15.1. Ambele părți se obligă să plătească la timp și în
cuantumul cerut taxele sau alte obligații financiare care provin
din aplicarea politicilor agricole ale Uniunii Europene și care vor
fi stipulate de regulamentele și legislația românească, cum ar fi
taxa de producție, achiziția de noi cote de producție etc.
15.2. Societățile comerciale producătoare de zahăr din sfeclă
de zahăr pot solicita producătorilor de sfeclă de zahăr să își
asume până la 50% din taxa pe producție. CPCLP trebuie să
prevadă modul de colectare și repartizare a acestor obligații
financiare în conformitate cu prevederile legale și/sau cu
înțelegerea dintre părți.

Încheiat astăzi, 5 februarie 2010, în 4 exemplare.
Președintele Federației Cultivatorilor de Sfeclă de Zahăr din România,
dr. ing. Ioan Gherman
Președintele Asociației ăPatronatul Zahărului” din România,
ing. Emilian Dobrescu
Președintele Asociației Producătorilor de Zahăr din Sfeclă de Zahăr din România,
ing. Ioan Armenean
Președintele Organizației Interprofesionale Naționale ăZahărul” din România,
ing. Emilian Dobrescu

12

MONITORUL OFICIAL AL ROMÂNIEI, PARTEA I, Nr. 163/15.III.2010
ANEXA Nr. 1
la acordul interprofesional

CONTRACT

de producere, cumpărare, livrare și plată a rădăcinilor de sfeclă de zahăr
Prezentul contract este încheiat în baza art. 1 pct. 1.2 din Acordul interprofesional pentru sfecla de zahăr — recolta anului
de comercializare 2010/2011 (AIP).
Între:
Beneficiar: Societatea Comercială .................. — S.A., cu sediul în ..................., str. .................. nr. ....., reprezentată prin
...........................................................................................................................................................................................................
(numele, prenumele și funcția)

și ........................................................................................................................................................................................................
(numele, prenumele și funcția)

având contul .................., deschis la ..............., înregistrată în registrul comerțului sub nr. .................,
și
Furnizor: ................./Proprietar: ..............., cu sediul/domiciliul în ................., str. ............ nr. ......., telefon/fax .........,
reprezentat prin ..................................................................................................................................................................................
(numele, prenumele și funcția)

și ........................................................................................................................................................................................................
(numele, prenumele și funcția)

având contul .................., deschis la ..........., înregistrată în registrul comerțului la poziția ....... nr. ............,
a intervenit următorul contract, cu valoare de contract bilateral, privind producerea, cumpărarea, livrarea și plata sfeclei
de zahăr.
Cursul de schimb se stabilește în conformitate cu regulamentele europene în vigoare.
Sfecla de zahăr din cotă
Furnizorul se obligă să cultive o suprafață de ....... ha cu sfeclă de zahăr, în scopul realizării unei producții nete de plată
de .......... tone, care va fi predată beneficiarului, conform graficului de livrare care va fi comunicat de către beneficiar.
Beneficiarul se obligă să cumpere de la furnizor o cantitate de .... tone rădăcini de sfeclă de zahăr, la un preț de .....
euro/tona de sfeclă de zahăr, în condițiile calității standard (de calitate bună, sănătoasă și prezentată în condiții acceptabile de
comercializare, cu un conținut de zahăr de 16% la punctul de recepție).
Prețul menționat mai sus se poate modifica în funcție de conținutul de zaharoză la punctul de livrare, conform tabelului
anexat la prezentul contract.
Conținutul de zahăr minim acceptabil pentru sfecla de zahăr destinată procesării este de 13,5%. Beneficiarul are dreptul
să refuze orice cantitate de sfeclă de zahăr livrată având sub conținutul minim de zahăr menționat mai sus.
Sfecla de zahăr în afara cotei (dacă este cazul)
Beneficiarul se angajează să cumpere o cantitate de ......... sfeclă de zahăr în afara cotei de producție, la prețul de .......
euro/tonă, în condițiile de livrare ....., pusă la dispoziție de furnizor.
Punctele de colectare pentru sfecla de zahăr a anului de comercializare 2010/2011 sunt: ................................................ .
Livrările de sfeclă se desfășoară, de regulă, în perioada .................................................................................................... .
Recepția cantitativă și controlul calității sfeclei de zahăr
Recepția cantitativă și controlul calității sfeclei de zahăr se fac la .............. de către .................., conform anexei II pct. VII.1
din Regulamentul (CE) nr. 318/2006 al Consiliului din 20 februarie 2006 privind organizarea comună a piețelor în sectorul zahărului,
în prezența ........................................................................................................................................................................................ .
Datele se vor consemna/înregistra în ...................................................................................................................................
Alte drepturi ale cultivatorilor
Beneficiarul va livra, iar furnizorul de sfeclă de zahăr va primi o cantitate de borhot (tăiței) în următoarele condiții:
........................................................................................................................................................................................................... .
Plata taxelor și obligațiilor financiare
Furnizorul de sfeclă de zahăr mandatează beneficiarul ca la plata sfeclei de zahăr să îi rețină cotizația de membru al
Federației Cultivatorilor de Sfeclă de Zahăr din România (FCSZR), în valoare de 0,8 lei/tona de sfeclă predată neto de plată, și să
verse aceste sume în contul și pe cheltuiala FCSZR (în conformitate cu art. 6 pct. 6.1 din AIP).
Noi, semnatarii prezentului contract, declarăm că avem cunoștință de stipulațiile AIP și de prevederile Regulamentului
(CE) nr. 318/2006 (anexa nr. II) — campania agricolă a anului de comercializare 2010/2011 și ne angajăm să le respectăm în
litera și în spiritul lor.
Încheiat astăzi, ...................., în ...... exemplare, toate cu valoare de original.
Beneficiar
.........................................

Furnizor
...........................................

(numele, prenumele și semnătura)

(numele, prenumele și semnătura)

13

MONITORUL OFICIAL AL ROMÂNIEI, PARTEA I, Nr. 163/15.III.2010

ANEXA Nr. 2
la acordul interprofesional

TA B E L D E E C H I VA L E N Ț Ă

a prețului minim pe tona de sfeclă de zahăr, în funcție de conținutul de zaharoză determinat la punctul de colectare
Nr.
crt.

Conținutul de zaharoză (%)
la punctul de colectare

Prețul minim
(euro/tonă de sfeclă)

Nr.
crt.

Conținutul de zaharoză (%)
la punctul de colectare

Prețul minim
(euro/tonă de sfeclă)

1.

13,5

CPCLP

35.

16,9

28,42

2.

13,6

CPCLP

36.

17,0

28,66

3.

13,7

CPCLP

37.

17,1

28,89

4.

13,8

CPCLP

38.

17,2

29,13

5.

13,9

CPCLP

39.

17,3

29,37

6.

14,0

CPCLP

40.

17,4

29,60

7.

14,1

CPCLP

41.

17,5

29,84

8.

14,2

CPCLP

42.

17,6

30,08

9.

14,3

CPCLP

43.

17,7

30,31

10.

14,4

CPCLP

44.

17,8

30,55

11.

14,5

22,48

45.

17,9

30,79

12.

14,6

22,74

46.

18,0

31,02

13.

14,7

23,00

47.

18,1

31,21

14.

14,8

23,27

48.

18,2

31,39

15.

14,9

23,53

49.

18,3

31,57

16.

15,0

23,79
50.

18,4

31,76

17.

15,1

24,06

18.

15,2

24,32

51.

18,5

31,94

19.

15,3

24,58

52.

18,6

32,13

20.

15,4

24,84

53.

18,7

32,31

21.

15,5

25,11

54.

18,8

32,49

22.

15,6

25,34

55.

18,9

32,68

23.

15,7

25,58

56.

19,0

32,86

24.

15,8

25,82

57.

19,1

32,99

25.

15,9

26,05

58.

19,2

33,13

26.

16,0

26,29

59.

19,3

33,26

27.

16,1

26,53

60.

19,4

33,39

28.

16,2

26,76

61.

19,5

33,52

29.

16,3

27,00

62.

19,6

33,65

30.

16,4

27,24

63.

19,7

33,78

31.

16,5

27,47

64.

19,8

33,91

32.

16,6

27,71

65.

19,9

34,05

33.

16,7

27,95

66.

20

34,18

34.

16,8

28,18

67.

>20

CPCLP

14

MONITORUL OFICIAL AL ROMÂNIEI, PARTEA I, Nr. 163/15.III.2010
MINISTERUL TRANSPORTURILOR ȘI INFRASTRUCTURII

ORDIN
pentru aprobarea Planului de securitate portuară
a portului Constanța și a portului Midia aparținând
Companiei Naționale ăAdministrația Porturilor
Maritime” — S.A. Constanța
Având în vedere prevederile art. 7 alin. (3) din Ordinul ministrului
transporturilor nr. 290/2007 pentru introducerea măsurilor de întărire a securității
portuare și ale Regulamentului (CE) al Parlamentului European și al Consiliului
nr. 725/2004 privind consolidarea securității navelor și a instalațiilor portuare,
în temeiul prevederilor art. 5 alin. (4) din Hotărârea Guvernului nr. 76/2009
privind organizarea și funcționarea Ministerului Transporturilor și Infrastructurii, cu
modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă Planul de securitate portuară a portului Constanța și a
portului Midia aparținând Companiei Naționale ăAdministrația Porturilor Maritime” —
S.A. Constanța, prevăzut în anexa*) care face parte integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
p. Ministrul transporturilor și infrastructurii,
Constantin Dascălu,
secretar de stat
București, 8 martie 2010.
Nr. 184.
*) Anexa nu se publică, fiind clasificată potrivit legii.

MINISTERUL TRANSPORTURILOR ȘI INFRASTRUCTURII

ORDIN
pentru aprobarea Evaluării de securitate portuară a portului
Constanța și a portului Midia aparținând Companiei Naționale
ăAdministrația Porturilor Maritime” — S.A. Constanța
Având în vedere prevederile art. 6 alin. (4) din Ordinul ministrului
transporturilor nr. 290/2007 pentru introducerea măsurilor de întărire a securității
portuare și ale Regulamentului (CE) al Parlamentului European și al Consiliului
nr. 725/2004 privind consolidarea securității navelor și a instalațiilor portuare,
în temeiul prevederilor art. 5 alin. (4) din Hotărârea Guvernului nr. 76/2009
privind organizarea și funcționarea Ministerului Transporturilor și Infrastructurii, cu
modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă Evaluarea de securitate portuară a portului Constanța
și a portului Midia aparținând Companiei Naționale ăAdministrația Porturilor
Maritime” — S.A. Constanța, prevăzută în anexa*) care face parte integrantă din
prezentul ordin.
Art. 2. — Prezentul ordin se publică în Monitorul Oficial al României, Partea I.
p. Ministrul transporturilor și infrastructurii,
Constantin Dascălu,
secretar de stat
București, 8 martie 2010.
Nr. 185.
*) Anexa nu se publică, fiind clasificată potrivit legii.

MONITORUL OFICIAL AL ROMÂNIEI, PARTEA I, Nr. 163/15.III.2010

15

MINISTERUL DEZVOLTĂRII REGIONALE ȘI TURISMULUI

ORDIN
privind aprobarea Listei organismelor notificate în domeniul produselor pentru construcții
În conformitate cu prevederile art. 27 din Hotărârea Guvernului nr. 622/2004 privind stabilirea condițiilor de introducere pe
piață a produselor pentru construcții, republicată, precum și cu prevederile art. 32 alin. (1) lit. b) din Procedura de desemnare a
organismelor pentru atestarea conformității produselor pentru construcții, aprobată prin Ordinul ministrului transporturilor,
construcțiilor și turismului și al ministrului administrației și internelor nr. 2.134/460/2004, cu modificările ulterioare,
în temeiul art. 13 alin. (6) din Hotărârea Guvernului nr. 1.631/2009 privind organizarea și funcționarea Ministerului
Dezvoltării Regionale și Turismului,
ministrul dezvoltării regionale și turismului emite următorul ordin:
Art. 1. — (1) Se aprobă Lista organismelor notificate în
domeniul produselor pentru construcții, prevăzută în anexa*)
care face parte integrantă din prezentul ordin.
(2) Competențele pentru care organismele prevăzute la
alin. (1) sunt notificate în domeniul produselor pentru construcții
sunt prevăzute în anexele nr. 1—19 la listă, care fac parte
integrantă din aceasta.

Art. 2. — Cu data intrării în vigoare a prezentului ordin,
Ordinul ministrului dezvoltării regionale și locuinței nr. 725/2009
privind aprobarea Listei organismelor notificate în domeniul
produselor pentru construcții, publicat în Monitorul Oficial al
României, Partea I, nr. 695 și nr. 695 bis din 15 octombrie 2009,
își încetează valabilitatea.
Art. 3. — Prezentul ordin se publică în Monitorul Oficial al
României, Partea I.

Ministrul dezvoltării regionale și turismului,
Elena Gabriela Udrea
București, 29 ianuarie 2010.
Nr. 911.

*) Anexa se publică în Monitorul Oficial al României, Partea I, nr. 163 bis, care se achiziționează de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

AC TE A L E AUTORITĂȚII NA ȚI O NALE PENTRU ADM I NI S T R A R E
ȘI REGLEMENTARE Î N CO M UNI CAȚI I
AUTORITATEA NAȚIONALĂ PENTRU ADMINISTRARE ȘI REGLEMENTARE ÎN COMUNICAȚII

DECIZIE
pentru armonizarea utilizării benzilor de frecvențe radio pereche 880—915 MHz, 925—960 MHz,
1710—1747,5 MHz și 1805—1842,5 MHz
Având în vedere prevederile art. 14 alin. (3) lit. c) și alin. (4) din Ordonanța de urgență a Guvernului nr. 79/2002 privind
cadrul general de reglementare a comunicațiilor, aprobată cu modificări și completări prin Legea nr. 591/2002, cu modificările și
completările ulterioare,
în temeiul prevederilor art. 10 alin. (2) pct. 10, ale art. 11 alin. (1) și ale art. 12 alin. (1) și (3) din Ordonanța de urgență a
Guvernului nr. 22/2009 privind înființarea Autorității Naționale pentru Administrare și Reglementare în Comunicații,
președintele Autorității Naționale pentru Administrare și Reglementare în Comunicații emite prezenta decizie.
Art. 1. — (1) Prezenta decizie are ca scop adoptarea
măsurilor tehnice și administrative necesare armonizării
condițiilor privind disponibilitatea și utilizarea eficientă a benzilor
de frecvențe radio pereche 880—915 MHz, 925—960 MHz și
1710—1747,5 MHz și 1805—1842,5 MHz pentru asigurarea

condițiilor optime furnizării de servicii de comunicații electronice
de generația a treia prin intermediul sistemelor UMTS.
(2) Prezenta decizie se aplică titularilor de licențe de utilizare
a frecvențelor radio acordate în benzile de frecvențe radio
prevăzute la alin. (1).

16

MONITORUL OFICIAL AL ROMÂNIEI, PARTEA I, Nr. 163/15.III.2010

Art. 2. — În înțelesul prezentei decizii, următorii termeni se
definesc astfel:
a) sistem UMTS înseamnă o rețea de comunicații electronice
care este conformă cu standardele UMTS publicate de ETSI, în
mod special EN 301 908-1, EN 301 908-2, EN 301 908-3 și
EN 301 908-11;
b) sistem GSM înseamnă o rețea de comunicații electronice
conformă cu standardele GSM publicate de ETSI, în mod
special EN 301 502 și EN 301 511.
Art. 3. — (1) Titularii licențelor de utilizare a frecvențelor radio
prevăzuți la art. 1 alin. (2) pot utiliza benzile de frecvențe alocate
prin licențe și pentru furnizarea de servicii de comunicații
electronice de generația a treia prin intermediul sistemelor
UMTS.
(2) Dreptul prevăzut la alin. (1) poate fi exercitat numai după
modificarea licențelor de utilizare a frecvențelor radio, în
condițiile legii.
(3) Furnizarea de servicii de comunicații electronice de
generația a treia în benzile de frecvențe prevăzute la art. 1
alin. (1) se poate realiza numai în condiții care să asigure:
a) protecția radio corespunzătoare pentru sistemele de
radiocomunicații existente în benzile adiacente;
b) continuitatea furnizării serviciilor de comunicații electronice
de generația a doua, specifice sistemelor GSM;

c) asigurarea protecției radio corespunzătoare pentru
sistemele GSM care vor funcționa și în continuare în benzile
de frecvențe radio 880—915 MHz, 925—960 MHz,
1710—1747,5 MHz și 1805—1842,5 MHz.
Art. 4. — În cazul în care între titularii licențelor de utilizare a
frecvențelor radio alocate în benzile de frecvențe radio
prevăzute la art. 1 alin. (1) nu există acorduri bilaterale sau
multilaterale care să stabilească condițiile tehnice de coexistență
a rețelelor UMTS, respectiv GSM operate, aceste condiții vor fi
următoarele:
a) distanța dintre frecvențele purtătoare a două rețele UMTS
învecinate va fi de cel puțin 5 MHz;
b) distanța dintre frecvențele purtătoare ale unei rețele UMTS
și ale unei rețele GSM învecinate va fi de cel puțin 2,8 MHz.
Art. 5. — Prezenta decizie se publică în Monitorul Oficial al
României, Partea I.
Prezenta decizie transpune Directiva 2009/114/CE a
Parlamentului European și a Consiliului din 16 septembrie 2009
de modificare a Directivei 87/372/CEE a Consiliului privind
benzile de frecvență care urmează să fie rezervate pentru
introducerea coordonată în Comunitate a telecomunicațiilor
mobile terestre digitale celulare paneuropene publice, publicată
în Jurnalul Oficial al Comunităților Europene seria L nr. 274 din
20 octombrie 2009.

Președintele Autorității Naționale pentru Administrare și Reglementare în Comunicații,
Marius Cătălin Marinescu

București, 9 martie 2010.
Nr. 168.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 163/15.III.2010 conține 16 pagini.

Prețul: 3,20 lei

&JUYDGY|441491]
ISSN 1453—4495

