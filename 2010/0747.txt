Anul 178 (XXII) — Nr. 747

PARTEA I

Marți, 9 noiembrie 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.110 din 23 septembrie 2010 referitoare la
excepția de neconstituționalitate a dispozițiilor art. 108
alin. (1) lit. a), b) și d) din Legea nr. 46/2008 — Codul
silvic ..........................................................................

2–3

Decizia nr. 1.120 din 23 septembrie 2010 referitoare la
excepția de neconstituționalitate a prevederilor art. 120
din Ordonanța de urgență a Guvernului nr. 99/2006
privind instituțiile de credit și adecvarea capitalului....

3–5

Decizia nr. 1.135 din 23 septembrie 2010 referitoare la
excepția de neconstituționalitate a dispozițiilor art. 29
alin. (5) din Ordonanța de urgență a Guvernului
nr. 86/2006 privind organizarea activității practicienilor
în insolvență ..............................................................

5–6

Decizia nr. 1.136 din 23 septembrie 2010 referitoare la
excepția de neconstituționalitate a prevederilor art. 22
alin. (1) lit. c) din Legea nr. 188/1999 privind Statutul
funcționarilor publici ..................................................

7–8

Decizia nr. 1.158 din 28 septembrie 2010 referitoare la
excepția de neconstituționalitate a dispozițiilor
art. 1431 alin. (4) din Legea nr. 31/1990 privind
societățile comerciale ................................................

8–9

Decizia nr. 1.161 din 28 septembrie 2010 referitoare la
excepția de neconstituționalitate a prevederilor art. 141
alin. (1), art. 149 alin. (5) și art. 172 alin. (2) din Codul
de procedură fiscală ..................................................

10–11

Decizia nr. 1.162 din 28 septembrie 2010 referitoare la
excepția de neconstituționalitate a prevederilor art. 4
din Ordonanța de urgență a Guvernului nr. 223/2008
privind unele măsuri de reducere a unor cheltuieli
bugetare ....................................................................

12–13

Decizia nr. 1.165 din 28 septembrie 2010 referitoare la
excepția de neconstituționalitate a prevederilor art. 403
alin. 1 din Codul de procedură civilă ..........................

13–14

Decizia nr. 1.168 din 30 septembrie 2010 referitoare la
excepția de neconstituționalitate a dispozițiilor art. 74
alin. (2) din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal ..........................

15–16

2

MONITORUL OFICIAL AL ROMÂNIEI, PARTEA I, Nr. 747/9.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.110
din 23 septembrie 2010

referitoare la excepția de neconstituționalitate a dispozițiilor art. 108 alin. (1) lit. a), b) și d)
din Legea nr. 46/2008 — Codul silvic
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 32 alin. (1) și (3) din Ordonanța Guvernului
nr. 96/1998 privind reglementarea regimului silvic și
administrarea fondului forestier național, excepție invocată de
Emil Cornel Toma în Dosarul nr. 1.495/107/2006 al Curții de Apel
Alba Iulia — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
dispozițiile legale criticate au fost abrogate expres prin art. 139
lit. b) din Legea nr. 46/2008 — Codul silvic, fiind preluate în
cuprinsul art. 108 din actul normativ abrogator. Cu privire la
acest din urmă text legal, pune concluzii de respingere a
excepției de neconstituționalitate, arătând că nu sunt încălcate
prevederile constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 24 noiembrie 2009, pronunțată în Dosarul
nr. 1.495/107/2006, Curtea de Apel Alba Iulia — Secția penală
a sesizat Curtea Constituțională cu excepția de
neconstituționalitate a dispozițiilor art. 32 alin. (1) și (3) din
Ordonanța Guvernului nr. 96/1998 privind reglementarea
regimului silvic și administrarea fondului forestier național,
excepție invocată de Emil Cornel Toma.
În motivarea excepției de neconstituționalitate se susține
că textul de lege criticat este neconstituțional, deoarece paguba
în funcție de care se face încadrarea în formă simplă sau
agravată a infracțiunii este stabilită printr-un act administrativ cu
caracter normativ (ordin al ministrului), ceea ce este inadmisibil,
reglementarea pagubei trebuind să se facă prin lege organică.
Curtea de Apel Alba Iulia — Secția penală consideră că
excepția de neconstituționalitate este neîntemeiată, deoarece
normele criticate nu încalcă prevederile constituționale. Se
apreciază că ăordonanța criticată reglementează sub aspect
juridic modalitatea încadrării juridice și a stabilirii legale a
prejudiciului cauzat prin infracțiune, fiind emisă pentru
organizarea executării Legii nr. 26/1996 — Codul silvic”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 32 alin. (1) și (3)
din Ordonanța Guvernului nr. 96/1998 privind reglementarea
regimului silvic și administrarea fondului forestier național,
republicată în Monitorul Oficial al României, Partea I, nr. 122 din
26 februarie 2003, cu modificările și completările ulterioare,
potrivit cărora: ă(1) Tăierea, distrugerea sau scoaterea din
rădăcini, fără drept, de arbori, puieți sau lăstari din fondul
forestier național sau din vegetația forestieră situată pe terenuri
din afara acestuia, indiferent de forma de proprietate, de către
proprietari, deținători sau de către oricare altă persoană, dacă
valoarea arborilor, puieților sau lăstarilor este de peste 5 ori mai
mare decât prețul mediu al unui metru cub de masă lemnoasă
pe picior sau dacă valoarea este sub această limită, dar fapta a
fost săvârșită de cel puțin două ori în interval de 2 ani, constituie
infracțiune și se pedepsește cu închisoare de la 6 luni la 4 ani
sau cu amendă. [...]
(3) Când valoarea arborilor, puieților sau lăstarilor tăiați,
distruși ori scoși din rădăcină este de peste 50 de ori mai mare
decât prețul mediu al unui metru cub de masă lemnoasă pe
picior, pedeapsa este închisoarea de la 2 la 7 ani.”
Curtea constată că Ordonanța Guvernului nr. 96/1998 a fost
abrogată expres prin art. 139 lit. b) din Legea nr. 46/2008 —
Codul silvic, publicată în Monitorul Oficial al României, Partea I,
nr. 238 din 27 martie 2008, însă soluția legislativă criticată se
regăsește, în parte, în art. 108 alin. (1) lit. a), b) și d) din actul
normativ abrogator.
Astfel fiind, potrivit jurisprudenței sale în materie, Curtea
urmează să se pronunțe asupra dispozițiilor art. 108 alin. (1)
lit. a), b) și d) din Legea nr. 46/2008 — Codul silvic, potrivit
cărora: ă(1) Tăierea, ruperea, distrugerea, degradarea ori
scoaterea din rădăcini, fără drept, de arbori, puieți sau lăstari
din fondul forestier național și din vegetația forestieră situată pe
terenuri din afara acestuia, indiferent de forma de proprietate,
constituie infracțiune silvică și se sancționează după cum
urmează:
a) cu închisoare de la 6 luni la 4 ani sau cu amendă, dacă
valoarea prejudiciului produs este de cel puțin 5 ori mai mare

MONITORUL OFICIAL AL ROMÂNIEI, PARTEA I, Nr. 747/9.XI.2010
decât prețul mediu al unui metru cub de masă lemnoasă pe
picior la data constatării faptei;
b) cu închisoare de la 6 luni la 4 ani, dacă valoarea
prejudiciului produs este mai mică decât limita prevăzută la
lit. a), dar fapta a fost săvârșită de cel puțin două ori în interval
de un an, iar valoarea cumulată a prejudiciului produs depășește
limita prevăzută la lit. a); [...]
d) cu închisoare de la 4 ani la 16 ani, dacă valoarea
prejudiciului produs este de cel puțin 50 de ori mai mare decât
prețul mediu al unui metru cub de masă lemnoasă pe picior, la
data constatării faptei.”
Dispozițiile constituționale invocate în susținerea excepției
sunt cele ale art. 73 alin. (3) lit. h) privind reglementarea prin
lege organică a infracțiunilor, pedepselor și regimul executării
acestora.
Examinând excepția de neconstituționalitate astfel cum a fost
formulată, Curtea constată că dispozițiile criticate, care prevăd
elemente constitutive ale infracțiunilor pe care le reglementează,
sunt stabilite prin lege organică, în deplină concordanță cu
prevederile art. 73 alin. (3) lit. h) din Legea fundamentală. În
plus, art. 121 din Legea nr. 46/2008 — Codul silvic menționează
că ăprevederile prezentului titlu se completează cu dispozițiile

3

Codului penal și ale Codului de procedură penală”. Este
adevărat că prețul mediu al unui metru cub de masă lemnoasă
pe picior este stabilit, în baza art. 123 din același act normativ,
prin ordin al autorității publice centrale care răspunde de
silvicultură, însă această determinare se face în baza unei
împuterniciri date prin lege organică, lege care definește în
măsură suficientă infracțiunile pe care le prevede, descriind
comportamentul ilegal incriminat și stabilind în mod expres
pedepsele aplicabile.
De altfel, Curtea Constituțională s-a mai pronunțat asupra
normelor criticate, în vechea redactare, dată prin dispozițiile
Ordonanței Guvernului nr. 96/1998, constatând că sunt
constituționale. În acest sens este Decizia nr. 166 din
28 februarie 2006, publicată în Monitorul Oficial al României,
Partea I, nr. 282 din 29 martie 2006, ale cărei considerente își
păstrează, mutatis mutandis, valabilitatea. În același sens este
și Decizia nr. 670 din 12 iunie 2008, publicată în Monitorul Oficial
al României, Partea I, nr. 559 din 24 iulie 2008, prin care Curtea
s-a pronunțat asupra dispozițiilor art. 108 alin. (1) lit. a) și b) din
Legea nr. 46/2008 — Codul silvic, constatând că acestea sunt
constituționale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 108 alin. (1) lit. a), b) și d) din Legea
nr. 46/2008 — Codul silvic, excepție invocată de Emil Cornel Toma în Dosarul nr. 1.495/107/2006 al Curții de Apel Alba Iulia —
Secția penală.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.120
din 23 septembrie 2010

referitoare la excepția de neconstituționalitate a prevederilor art. 120
din Ordonanța de urgență a Guvernului nr. 99/2006
privind instituțiile de credit și adecvarea capitalului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 120 din Ordonanța de urgență a Guvernului
nr. 99/2006 privind instituțiile de credit și adecvarea capitalului,
excepție ridicată de Maria Costanda și Costică Costanda în
Dosarul nr. 237/301/2009 al Judecătoriei Sectorului 3
București — Secția civilă.
La apelul nominal răspunde avocatul Mihai Ene, pentru
partea Piraeus Bank România — S.A. din București, cu

4

MONITORUL OFICIAL AL ROMÂNIEI, PARTEA I, Nr. 747/9.XI.2010

împuternicire avocațială la dosar, lipsă fiind autorii excepției de
neconstituționalitate și cealaltă parte, față de care procedura de
citare a fost legal îndeplinită.
Magistratul-asistent referă asupra cererii depuse la dosar de
către autorii excepției de neconstituționalitate, prin avocat Traian
Briciu, cu împuternicire avocațială anexată, prin care solicită
Curții să ia act de renunțarea la invocarea și susținerea excepției
de neconstituționalitate, întrucât raporturile litigioase dintre părți
s-au stins pe cale amiabilă.
Având cuvântul, apărătorul Piraeus Bank România — S.A.
din București solicită să se ia act de renunțarea la excepția de
neconstituționalitate.
Reprezentantul Ministerului Public arată că nu se poate
renunța la soluționarea excepției de neconstituționalitate, odată
ce aceasta a fost invocată, și pune concluzii de respingere ca
inadmisibilă a excepției de neconstituționalitate, deoarece
aceasta vizează probleme de interpretare și aplicare a legii.
C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2010, pronunțată în Dosarul
nr. 237/301/2009, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 120 din Ordonanța
de urgență a Guvernului nr. 99/2006 privind instituțiile de
credit și adecvarea capitalului, excepție ridicată de Maria
Costanda și Costică Costanda în cauza civilă având ca obiect
soluționarea unei contestații la executare.
În motivarea excepției de neconstituționalitate autorii
acesteia susțin că prevederile de lege sunt neconstituționale în
măsura în care prevăd că numai garanțiile reale sau personale
care sunt aferente unor contracte de credit, în care instituțiile de
credit au poziția de creditor, au calitatea de titluri executorii și
exclud din această sferă celelalte contracte de garanție reală
sau personală încheiate tot de o instituție de credit, dar în
calitate de debitor. Astfel, arată că dispozițiile de lege criticate
contravin principiului egalității în fața legii, consacrat de art. 16
din Constituție, deoarece nu asigură o protecție egală
persoanelor fizice sau juridice aflate în situații juridice identice.
Interpretarea dată de către Banca Națională a României
dispozițiilor de lege criticate aduce o gravă atingere principiilor
constituționale, deoarece calitatea de titlu executoriu, cu toate
avantajele procesuale pe care le implică aplicarea dispozițiilor
art. 3741 din Codul de procedură civilă, ar fi recunoscută nu în
raport cu natura titlului, ci exclusiv în raport cu poziția pe care ar
urma să o dețină — în cadrul raportului obligațional — instituția
de credit. Prin urmare, este neconstituțională prevederea potrivit
căreia calitatea de titlu executoriu a unui act trebuie să profite
numai instituției de credit, singurul înțeles constituțional fiind
acela că garanțiile reale sau personale în care sunt implicate
instituții de credit, bancare sau financiar-nebancare, reprezintă
titluri executorii indiferent de poziția de creditor sau debitor pe
care o are instituția de credit în raportul obligațional și indiferent
de caracterul accesoriu al acestor garanții față de un contract
de credit.
Judecătoria Sectorului 3 București — Secția civilă și-a
exprimat opinia în sensul că dispozițiile de lege criticate nu
contravin prevederilor constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 120 din Ordonanța de urgență a Guvernului
nr. 99/2006 privind instituțiile de credit și adecvarea capitalului,
publicată în Monitorul Oficial al României, Partea I, nr. 1.027 din
27 decembrie 2006, având următorul conținut:
ăContractele de credit, inclusiv contractele de garanție reală
sau personală, încheiate de o instituție de credit constituie titluri
executorii.”
Autorul excepției de neconstituționalitate susține că sunt
încălcate dispozițiile constituționale cuprinse în art. 16 alin. (1)
privind egalitatea în drepturi.
Examinând excepția de neconstituționalitate, Curtea
constată următoarele:
I. Cu privire la cererea autorilor excepției de renunțare la
soluționarea acesteia, Curtea constată că nu poate să ia act de
această renunțare, întrucât excepția de neconstituționalitate
este de ordine publică, prin invocarea ei punându-se în discuție
abaterea unor reglementări legale de la dispozițiile Legii
fundamentale. Așa fiind, excepția de neconstituționalitate nu
rămâne la dispoziția părții care a invocat-o și ea nu este
susceptibilă de acoperire nici pe calea renunțării exprese la
soluționarea ei. Totodată, potrivit art. 55 din Legea nr. 47/1992,
ăCurtea Constituțională, legal sesizată, procedează la
examinarea constituționalității, nefiind aplicabile dispozițiile
Codului de procedură civilă referitoare la [...] stingerea
procesului [...]”.
II. Referitor la excepția de neconstituționalitate invocată,
Curtea constată că, potrivit dispozițiilor de lege criticate,
contractele de credit, inclusiv contractele de garanție reală sau
personală, încheiate de o instituție de credit constituie titluri
executorii.
Din motivarea excepției de neconstituționalitate rezultă că
autorul acesteia solicită Curții Constituționale să declare ca fiind
neconstituțională o anumită interpretare dată textului de lege
criticat de către una dintre părțile adverse din litigiu, și anume de
către
Banca
Națională
a
României.
Așadar,
neconstituționalitatea textului de lege criticat este dedusă
exclusiv din modul de interpretare și de aplicare a prevederilor
legale în cauză. Astfel, potrivit autorului excepției de
neconstituționalitate, singurul înțeles constituțional al textului de
lege criticat este — contrar interpretării date de Banca Națională
a României — acela că garanțiile reale sau personale în care
sunt implicate instituții de credit, bancare sau financiarnebancare, reprezintă titluri executorii indiferent de poziția de
creditor sau debitor pe care o are instituția de credit în raportul
obligațional.
Or, exercitarea controlului asupra activității de interpretare și
aplicare în concret a normelor legale reprezintă atributul exclusiv
al instanțelor judecătorești, Curtea Constituțională fiind
competentă, potrivit art. 2 alin. (3) din Legea nr. 47/1992, să se
pronunțe numai asupra problemelor de drept, ăfără a putea
modifica sau completa prevederile supuse controlului”.
Prin urmare, excepția de neconstituționalitate a dispozițiilor
art. 120 din Ordonanța de urgență a Guvernului nr. 99/2006
privind instituțiile de credit și adecvarea capitalului, astfel cum a
fost formulată de către autorii acesteia, este inadmisibilă.

MONITORUL OFICIAL AL ROMÂNIEI, PARTEA I, Nr. 747/9.XI.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 120 din Ordonanța de urgență a Guvernului
nr. 99/2006 privind instituțiile de credit și adecvarea capitalului, excepție ridicată de Maria Costanda și Costică Costanda în Dosarul
nr. 237/301/2009 al Judecătoriei Sectorului 3 București — Secția civilă.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 1.135
din 23 septembrie 2010

referitoare la excepția de neconstituționalitate a dispozițiilor art. 29 alin. (5)
din Ordonanța de urgență a Guvernului nr. 86/2006 privind organizarea activității practicienilor
în insolvență
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 29 alin. (5) din Ordonanța de urgență a
Guvernului nr. 86/2006 privind organizarea activității
practicienilor în insolvență, excepție ridicată direct de Avocatul
Poporului.
La apelul nominal răspunde, pentru Avocatul Poporului,
doamna Bianca Drăghici, expert pentru probleme juridice, cu
delegație depusă la dosar.
Cauza fiind în stare de judecată, președintele Curții acordă
cuvântul reprezentantului autorului excepției, care solicită
admiterea excepției de neconstituționalitate, expunând, pe larg,
motivele de neconstituționalitate formulate în sesizarea scrisă.
Reprezentantul Ministerului Public pune concluzii de
respingere a excepției de neconstituționalitate, arătând că în
analiza acesteia trebuie să se pornească de la rolul
practicianului în insolvență și specificul acestei profesii, care
justifică stabilirea condiției prevăzute de dispozițiile legale
criticate.

C U R T E A,

având în vedere actele și lucrările dosarului, reține următoarele:
Prin Adresa nr. 3.604 din 6 aprilie 2010, Avocatul
Poporului a sesizat Curtea Constituțională, în temeiul
art. 146 lit. d) teza finală din Constituție, cu excepția de
neconstituționalitate a prevederilor art. 29 alin. (5) din
Ordonanța de urgență a Guvernului nr. 86/2006 privind
organizarea activității practicienilor în insolvență.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece condițiile pe care acesta le stabilește în ceea ce
privește exercitarea profesiei de practician în insolvență sunt de
natură să afecteze în substanța sa dreptul la muncă. Astfel,
formularea generală — ăau deținut funcții”, fără a preciza în
concret funcțiile respective, enumerarea limitativă a instituțiilor
publice în care persoanele au deținut funcții, precum și
instituirea termenului de 5 ani nu au o justificare rezonabilă și
proporțională cu scopul propus de legiuitor și conduc la o
imposibilitate efectivă de exercitare a dreptului la muncă. Se
apreciază că ăinterdicția impusă persoanelor care au deținut, în
ultimii 5 ani, funcții în instituțiile publice enumerate în textul legal
criticat, deși aparent justificată prin protejarea părților în fața unei
posibile lipse de obiectivitate a practicianului în insolvență, sau
a unui posibil conflict de interese, constituie o restrângere
disproporționată față de finalitatea urmărită de legiuitor”. Se mai
arată că, prin modul deficitar de redactare, textul legal criticat
nu corespunde exigențelor de tehnică legislativă specifice
normelor juridice, întrucât nu îndeplinește cele 4 criterii de
claritate, precizie, previzibilitate și predictibilitate pentru ca
subiectul de drept vizat să își poată conforma conduita, astfel
încât să evite consecințele nerespectării lor.

6

MONITORUL OFICIAL AL ROMÂNIEI, PARTEA I, Nr. 747/9.XI.2010

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând Adresa nr. 3.604 din 6 aprilie 2010 a Avocatului
Poporului, susținerile autorului excepției, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie art. 29 alin. (5) din Ordonanța
de urgență a Guvernului nr. 86/2006 privind organizarea
activității practicienilor în insolvență, publicată în Monitorul
Oficial al României, Partea I, nr. 944 din 22 noiembrie 2006,
aprobată cu modificări și completări prin Legea nr. 254/2007,
publicată în Monitorul Oficial al României, Partea I, nr. 507 din
30 iulie 2007.
La data sesizării Curții Constituționale cu excepția de
neconstituționalitate, textul de lege criticat avea următorul
cuprins: ă(5) Profesia de practician în insolvență nu poate fi
exercitată de persoane care în ultimii 5 ani au deținut funcții în
cadrul direcțiilor generale ale finanțelor publice, al Curții de
Conturi sau al Autorității de Valorificare a Activelor Statului din
raza teritorială a curții de apel unde funcționează.”
Ulterior sesizării, textul de lege criticat a fost modificat prin
art. I pct. 17 din Legea nr. 85/2010 pentru modificarea și
completarea Ordonanței de urgență a Guvernului nr. 86/2006
privind organizarea activității practicienilor în insolvență,
publicată în Monitorul Oficial al României, Partea I, nr. 327 din
18 mai 2010, iar, în prezent, are următorul cuprins: ă(5) Profesia
de practician în insolvență nu poate fi exercitată de persoane
care în ultimii 2 ani au deținut funcții în cadrul direcțiilor generale

ale finanțelor publice, al Curții de Conturi sau al Autorității de
Valorificare a Activelor Statului din raza teritorială a curții de apel
unde funcționează.”
Conform jurisprudenței sale, Curtea urmează să se pronunțe
asupra textului de lege criticat în noua redactare, întrucât
aceasta conservă soluția legislativă criticată de autorul excepției.
În susținerea excepției se invocă dispozițiile constituționale
cuprinse în art. 41 alin. (1) privind dreptul la muncă și în art. 53
privind restrângerea exercițiului unor drepturi sau al unor
libertăți.
Examinând excepția de neconstituționalitate, astfel cum a fost
formulată, se constată că textul de lege criticat reglementează,
în deplin acord cu prevederile art. 41 din Constituție, condiții în
ceea ce privește exercitarea profesiei de practician în
insolvență. Curtea Constituțională a stabilit în acest sens în mod
constant în jurisprudența sa faptul că libertatea alegerii profesiei,
a meseriei și a locului de muncă nu este incompatibilă cu
stabilirea condițiilor în care poate fi exercitată o profesie, pentru
ca aceasta să corespundă naturii și finalității sale.
Curtea observă că reglementarea criticată se justifică prin
necesitatea protejării părților față de posibilitatea ca un
practician în insolvență aflat în ipoteza descrisă de art. 29
alin. (5) din Ordonanța de urgență a Guvernului nr. 86/2006 să
fie lipsit de obiectivitate în desfășurarea activității sale, precum
și a eliminării eventualului conflict de interese ce ar putea
interveni având în vedere specificul activității practicianului în
insolvență. Așa fiind, nu se poate reține nici încălcarea
dispozițiilor art. 53 din Legea fundamentală, întrucât
restrângerea exercițiului dreptului la muncă în ipoteza descrisă
s-a făcut în scopul apărării drepturilor cetățenilor și respectă un
just raport de proporționalitate între scopul urmărit și mijloacele
folosite, fiind circumstanțiată atât temporal (ăîn ultimii 2 ani au
deținut funcții”), cât și teritorial (au deținut funcții în cadrul
direcțiilor generale ale finanțelor publice, al Curții de Conturi sau
al Autorității de Valorificare a Activelor Statului din raza
teritorială a curții de apel unde funcționează).
Cât privește criticile referitoare la înțelesul noțiunii ăfuncții”,
prevăzută de textul de lege criticat, se constată că acestea
vizează aspecte de interpretare și aplicare a legii, care nu intră
în competența de soluționare a Curții Constituționale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 29 alin. (5) din Ordonanța de urgență a
Guvernului nr. 86/2006 privind organizarea activității practicienilor în insolvență, excepție ridicată direct de Avocatul Poporului.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 747/9.XI.2010

7

CURTEA CONSTITUȚIONALĂ

D E C I Z I A Nr. 1.136
din 23 septembrie 2010

referitoare la excepția de neconstituționalitate a prevederilor art. 22 alin. (1) lit. c)
din Legea nr. 188/1999 privind Statutul funcționarilor publici
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 22 alin. (1) lit. c) din Legea nr. 188/1999
privind Statutul funcționarilor publici, excepție ridicată de Adriana
Ghincea în Dosarul nr. 10.253/94/2009 al Judecătoriei Buftea —
Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca inadmisibilă a excepției, considerând
că autorul acesteia ridică probleme de interpretare și aplicare a
textului de lege criticat la speța concretă.
C U R T E A,

având în vedere actele și lucrările dosarului, constată
următoarele:
Prin Încheierea din 1 martie 2010, pronunțată în Dosarul
nr. 10.253/94/2009, Judecătoria Buftea — Secția civilă a
sesizat Curtea Constituțională cu excepția de
neconstituționalitate a dispozițiilor art. 22 alin. (1) lit. c) din
Legea nr. 188/1999 privind Statutul funcționarilor publici.
Excepția a fost ridicată de Adriana Ghincea într-o cauză civilă
având ca obiect soluționarea unei plângeri contravenționale.
În motivarea excepției de neconstituționalitate autorul
acesteia arată că dispozițiile art. 22 alin. (1) lit. c) din Legea
nr. 188/1999 afectează dreptul la apărare deoarece nu oferă,
precum art. 4 alin. (8) din Legea nr. 144/2007 privind înființarea,
organizarea și funcționarea Agenției Naționale de Integritate,
garanția exercitării acestui drept de către persoana verificată
pentru săvârșirea unei contravenții. Susține că în cauză este
vorba de un ăconcurs de legi penale”, iar la determinarea în
concret a legii aplicabile trebuie avută în vedere o metodă strictă
de interpretare, prin preferarea legii speciale, respectiv Legea
nr. 144/2007, care este și ulterioară Legii nr. 188/1999.
Precizează că Legea nr. 144/2007 prevede obligația autorității
publice de a informa persoana despre declanșarea procedurii
de verificare și de a aduce la cunoștință actele și lucrările
dosarului, obligație ce nu este reglementată, însă, și în Legea
nr. 188/1999, cu consecința încălcării art. 31 alin. (2) din
Constituție. Totodată, prin încheierea procesului-verbal de
contravenție în temeiul legii generale — Legea nr. 188/1999 —
este încălcată prezumția de nevinovăție, drept respectat, însă,
potrivit dispozițiilor legii speciale — Legea nr. 144/2007.

Judecătoria Buftea — Secția civilă apreciază că excepția
de neconstituționalitate nu este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă, deoarece motivarea acesteia se bazează pe
circumstanțele specifice litigiului dedus judecății și ridică
probleme de interpretare și aplicare a legii, atribuții ce nu intră
în competența Curții Constituționale. În plus, consideră că
dispozițiile de lege criticate nu au legătură cu soluționarea
cauzei, astfel că nu sunt îndeplinite condițiile prevăzute de
art. 29 alin. (1) din Legea nr. 47/1992.
Avocatul Poporului apreciază că dispozițiile art. 22 alin. (1)
lit. c) din Legea nr. 188/1999 privind Statutul funcționarilor publici
sunt constituționale, fiind în acord cu dispozițiile invocate din
Legea fundamentală.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 22 alin. (1) lit. c) din Legea nr. 188/1999 privind
Statutul funcționarilor publici, republicată în Monitorul Oficial al
României, Partea I, nr. 365 din 29 mai 2007, având următoarea
redactare:
ă(1) Agenția Națională a Funcționarilor Publici are
următoarele atribuții: (...)
c) monitorizează și controlează modul de aplicare a legislației
privind funcția publică și funcționarii publici în cadrul autorităților
și instituțiilor publice.”
Autorul excepției de neconstituționalitate invocă prevederile
constituționale ale art. 24 — Dreptul la apărare, art. 31 alin. (2)
privind dreptul la informație și ale art. 23 alin. (11) referitoare la
prezumția de nevinovăție. Prin intermediul art. 20 din Legea
fundamentală, sunt invocate și art. 11 din Declarația Universală
a Drepturilor Omului și art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că autorul acesteia își motivează critica exclusiv prin
prisma comparației pe care o realizează în cadrul notelor sale
scrise între textul de lege supus controlului de constituționalitate
și alte dispoziții cuprinse într-un alt act normativ, respectiv Legea
nr. 144/2007 privind înființarea, organizarea și funcționarea
Agenției Naționale de Integritate. Astfel argumentează, în
realitate, nu neconstituționalitatea dispozițiilor art. 22 alin. (1) lit. c)

8

MONITORUL OFICIAL AL ROMÂNIEI, PARTEA I, Nr. 747/9.XI.2010

din Legea nr. 188/1999, ci necesitatea soluționării procesului în
cursul căruia a ridicat excepția de neconstituționalitate pe baza
anumitor prevederi din Legea nr. 144/2007, pe care le consideră
aplicabile cazului său particular. Instanța de contencios
constituțional efectuează controlul de constituționalitate prin
raportare exclusiv la texte și principii constituționale, astfel cum

rezultă din prevederile art. 2 alin. (2) din Legea nr. 47/1992.
Stabilirea legii aplicabile litigiului reprezintă o prerogativă a
instanței de judecată învestite cu soluționarea acestuia,
excedând competenței Curții Constituționale, care este strict
delimitată prin Constituție și prin legea sa de organizare și
funcționare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 22 alin. (1) lit. c) din Legea nr. 188/1999
privind Statutul funcționarilor publici, excepție ridicată de Adriana Ghincea în Dosarul nr. 10.253/94/2009 al Judecătoriei Buftea —
Secția civilă.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.158
din 28 septembrie 2010

referitoare la excepția de neconstituționalitate a dispozițiilor art. 1431 alin. (4) din Legea nr. 31/1990
privind societățile comerciale
Augustin Zegrean

— președinte

Aspazia Cojocaru

— judecător

Acsinte Gaspar

— judecător

Reprezentantul Ministerului Public solicită respingerea ca
inadmisibilă a excepției de neconstituționalitate, apreciind că în
cauză se pun probleme de aplicare și interpretare a legii.

Petre Lăzăroiu

— judecător

C U R T E A,

Mircea Ștefan Minea

— judecător

Iulia Antoanella Motoc

— judecător

Ion Predescu

— judecător

Puskás Valentin Zoltán

— judecător

Tudorel Toader

— judecător

Benke Károly

— magistrat-asistent

având în vedere actele și lucrările dosarului, constată
următoarele:
Prin Decizia nr. 251 din 25 februarie 2010, pronunțată în
Dosarul nr. 564/54/2010, Curtea de Apel Craiova — Secția
comercială a sesizat Curtea Constituțională cu excepția de
neconstituționalitate a dispozițiilor art. 1431 alin. (4) din
Legea nr. 31/1990 privind societățile comerciale, excepție
ridicată de Societatea Comercială ăFiliala pentru Reparații și
Servicii Hidroserv Porțile de Fier” — S.A. din Drobeta-Turnu
Severin într-o cauză având ca obiect drepturi bănești rezultate
dintr-un contract de mandat.
În motivarea excepției de neconstituționalitate se arată
că textul legal criticat contravine accesului liber la o activitate
economică, dar și liberei inițiative, din moment ce directorul care
se consideră revocat fără justă cauză poate solicita dauneinterese. Mai mult, în atare condiții, dreptul consiliului de
administrație de a revoca un director este îngrădit, iar
conducerea afacerilor persoanei juridice poate fi grav afectată.
Curtea de Apel Craiova — Secția comercială apreciază că
excepția de neconstituționalitate ridicată este neîntemeiată.

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1431 alin. (4) din Legea nr. 31/1990 privind
societățile comerciale, excepție ridicată de Societatea
Comercială ăFiliala pentru Reparații și Servicii Hidroserv Porțile
de Fier” — S.A. din Drobeta-Turnu Severin în Dosarul
nr. 564/54/2010 al Curții de Apel Craiova — Secția comercială.
La apelul nominal se constată lipsa părților, față de care
procedura de citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 747/9.XI.2010
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textul legal criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 1431 alin. (4) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
modificările și completările ulterioare. Textul criticat are
următorul cuprins:
ă(4) Directorii pot fi revocați oricând de către consiliul de
administrație. În cazul în care revocarea survine fără justă
cauză, directorul în cauză este îndreptățit la plata unor dauneinterese.”
Autorul excepției susține că dispozițiile legale criticate încalcă
prevederile constituționale ale art. 45 privind libertatea
economică.
Examinând excepția de neconstituționalitate ridicată, Curtea
constată că textul legal criticat nu are legătură cu soluționarea
cauzei în sensul art. 29 alin. (1) din Legea nr. 47/1992. Astfel, în

9

cauza de față se observă că reclamantul, directorul revocat, a
solicitat atât daune-interese și daune morale, cât și plata
veniturilor nerealizate în urma revocării sale din funcție. Or,
potrivit art. 1.084 din Codul civil, daunele-interese sunt
constituite atât din damnun emergens (pierderea suferită), cât și
lucrum cessans (beneficiul de care a fost lipsit).
În cauza de față, astfel cum rezultă din Încheierea din data de
17 februarie 2010 a Tribunalului Mehedinți — Secția comercială
și de contencios administrativ, încheiere care, ulterior, a fost
modificată de instanța de recurs, a fost anulat ca netimbrat
petitul acțiunii referitor la plata de daune-interese. În aceste
condiții, atât timp cât daunele-interese se compun din cele două
elemente sus-enunțate, înseamnă că instanța de fond a anulat
ca netimbrată chiar cererea de acordare a daunelor-interese.
Astfel, Curtea nu poate reține susținerea Curții de Apel Craiova —
Secția comercială în sensul că, pe lângă daune-interese, s-au
cerut și alte compensații bănești (plata remunerației lunare, a
premiului anual și a indemnizației de concediu). De altfel, chiar
reclamantul arată că aceste compensații bănești rezultă din
ăcontractul de mandat încheiat în data de 17.07.2009”, adică
reprezintă tocmai damnum emergens.
Obiter dictum, indiferent de modul în care a fost formulată
acțiunea introductivă, instanța de fond trebuia să califice
acțiunea reclamantului. Această acțiune, nefiind una de dreptul
muncii, ci o cerere evaluabilă în bani, nu este scutită de taxa
judiciară de timbru, din contră, se aplică prevederile art. 2 alin. (1)
din Legea nr. 146/1997 privind taxele judiciare de timbru, și
anume taxarea la valoare a pretenției deduse judecății instanței.
În consecință, cererea cu privire la acordarea de dauneinterese fiind anulată ca netimbrată, rezultă că excepția de
neconstituționalitate ridicată de partea adversă, ce vizează
tocmai posibilitatea instituită de legiuitor de a se acorda, în
anumite condiții, daune-interese, devine lipsită de interes și
relevanță, neavând legătură cu soluționarea cauzei.
Având în vedere cele de mai sus, în temeiul art. 29 alin. (1)
și (6) din Legea nr. 47/1992, excepția de neconstituționalitate
ridicată este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 1431 alin. (4) din Legea nr. 31/1990 privind
societățile comerciale, excepție ridicată de Societatea Comercială ăFiliala pentru Reparații și Servicii Hidroserv Porțile de Fier” —
S.A. din Drobeta-Turnu Severin în Dosarul nr. 564/54/2010 al Curții de Apel Craiova — Secția comercială.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 747/9.XI.2010
CURTEA CONSTITUȚIONALĂ

D E C I Z I A Nr. 1.161
din 28 septembrie 2010

referitoare la excepția de neconstituționalitate a prevederilor art. 141 alin. (1), art. 149 alin. (5)
și art. 172 alin. (2) din Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 141 alin. (1), art. 149 alin. (5) și art. 172
alin. (2) din Codul de procedură fiscală, excepție ridicată de
Societatea Comercială ăAutoservice M Cășeiu” — S.R.L. din Dej
în Dosarul nr. 330/219/2008 al Tribunalului Cluj — Secția mixtă
de contencios administrativ și fiscal, de conflicte de muncă și
asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, invocând în acest sens jurisprudența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2010, pronunțată în
Dosarul nr. 330/219/2008, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 141
alin. (1), art. 149 alin. (5) și art. 172 alin. (2) din Codul de
procedură fiscală, excepție ridicată de Societatea Comercială
ăAutoservice M Cășeiu” — S.R.L. din Dej într-o cauză civilă
având ca obiect o contestație la executare.
În motivarea excepției de neconstituționalitate se susține,
în esență, că dispozițiile de lege criticate înlătură accesul liber la
controlul judecătoresc asupra executării silite, prin demararea
de către executorii fiscali a executării silite, fără încuviințarea
unei instanțe de judecată și fără posibilitatea legală de a cere
suspendarea provizorie a executării silite conform art. 403 alin. 4
din Codul de procedură civilă. Se arată că emitentul titlului
executoriu este unul și același cu organul de executare, fapt ce
deschide calea abuzului de putere cu afectarea imediată a
dreptului de proprietate. Se face o comparație între regimul
juridic aplicabil unui titlu executoriu, altul decât cel fiscal, și unui
act fiscal devenit executoriu.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale apreciază că excepția de neconstituționalitate invocată
este ăinadmisibilă”, deoarece textele invocate nu contravin
prevederilor constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că excepția de
neconstituționalitate este neîntemeiată, invocând în acest sens
jurisprudența în materie a Curții.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 141 alin. (1), art. 149 alin. (5) și art. 172 alin. (2)
din Codul de procedură fiscală, care au următorul conținut:
— Art. 141 alin. (1): ăExecutarea silită a creanțelor fiscale se
efectuează în temeiul unui titlu executoriu emis potrivit
prevederilor prezentului cod de către organul de executare
competent în a cărui rază teritorială își are domiciliul fiscal
debitorul sau al unui înscris care, potrivit legii, constituie titlu
executoriu.”;
— Art. 149 alin. (5): ăPoprirea asupra veniturilor debitorilor
persoane fizice sau persoane juridice se înființează de către
organul de executare printr-o adresă care va fi trimisă prin
scrisoare recomandată, cu dovadă de primire, terțului poprit,
împreună cu o copie certificată de pe titlul executoriu. Totodată
va fi înștiințat și debitorul despre înființarea popririi.”
Ulterior sesizării Curții cu excepția de neconstituționalitate,
textul art. 149 alin. (5) a fost modificat prin Ordonanța de urgență
a Guvernului nr. 54/2010 privind unele măsuri pentru
combaterea evaziunii fiscale, publicată în Monitorul Oficial al
României, Partea I, nr. 421 din 23 iunie 2010, păstrându-și
esența și având următorul cuprins: ă(5) Poprirea asupra
veniturilor debitorilor persoane fizice sau persoane juridice se
înființează de către organul de executare, printr-o adresă care
va fi comunicată terțului poprit, dispozițiile art. 44 cu privire la
comunicarea actului administrativ fiscal aplicându-se în mod
corespunzător. Totodată va fi înștiințat și debitorul despre
înființarea popririi.”;
— Art. 172 alin. (2): ăDispozițiile privind suspendarea
provizorie a executării silite prin ordonanța președințială
prevăzute de art. 403 alin. 4 din Codul de procedură civilă nu
sunt aplicabile.”
În susținerea neconstituționalității acestor dispoziții de lege,
autorul excepției invocă încălcarea prevederilor constituționale
ale art. 1 alin. (3) și (4) privind statul român, art. 21 alin. (3)
referitor la accesul liber la justiție și ale art. 126 alin. (1) privind
instanțele judecătorești. De asemenea, autorul consideră că
textele de lege criticate contravin și prevederilor art. 6 paragraful 1

MONITORUL OFICIAL AL ROMÂNIEI, PARTEA I, Nr. 747/9.XI.2010
din Convenția pentru apărarea drepturilor omului și a libertăților
fundamentale privind dreptul la un proces echitabil.
Curtea constată că, prin mai multe decizii, spre exemplu, prin
Decizia nr. 658 din 10 octombrie 2006, publicată în Monitorul
Oficial al României, Partea I, nr. 971 din 5 decembrie 2006,
instanța constituțională a respins ca neîntemeiată excepția de
neconstituționalitate a dispozițiilor art. 141 din Codul de
procedură fiscală. Cu acel prilej, Curtea a arătat că legiuitorul a
reglementat posibilitatea persoanelor interesate de a contesta
orice act de executare silită, în condițiile procedurale stabilite de
lege. Astfel, potrivit art. 169 alin. (1) teza întâi din Codul de
procedură fiscală [în prezent art. 172 alin. (1) teza întâi],
ăPersoanele interesate pot face contestație împotriva oricărui
act de executare efectuat cu încălcarea prevederilor prezentului
cod de către organele de executare [... ]”, iar, potrivit alin. (4) al
aceluiași articol, ăContestația se introduce la instanța
judecătorească competentă și se judecă în procedură de
urgență”. Nu se poate reține, astfel, încălcarea de către
prevederile art. 141 alin. (1) din Codul de procedură fiscală a
dispozițiilor constituționale invocate de autorul excepției. Întrucât
nu au survenit elemente noi, care să determine reconsiderarea
jurisprudenței în materie, considerentele și soluția deciziei
menționate își păstrează valabilitatea și în cauza de față. Pentru
aceleași considerente, Curtea constată că sunt constituționale și
prevederile art. 149 alin. (5) din Codul de procedură fiscală,
astfel încât, și în privința acestui text, excepția urmează a fi
respinsă ca neîntemeiată.
În ceea ce privește pretinsa neconstituționalitate a
dispozițiilor art. 172 alin. (2) din Codul de procedură fiscală,
Curtea s-a mai pronunțat, de exemplu, prin Decizia nr. 553 din
9 aprilie 2009, publicată în Monitorul Oficial al României, Partea I,
nr. 357 din 27 mai 2009. Cu acel prilej, aceasta a statuat că ănu
se poate reține că dispozițiile criticate din Codul de procedură
fiscală îngrădesc accesul liber la justiție pentru apărarea
drepturilor, a libertăților și a intereselor legitime, garantat de
prevederile art. 21 din Constituție, ci, dimpotrivă, dau
posibilitatea părții interesate de a introduce, în anumite condiții,
contestație la executare și împotriva titlului executoriu”. Curtea
a reținut că, la art. 136 alin. (1) din Ordonanța Guvernului
nr. 92/2003, legiuitorul a prevăzut că, în cazul în care debitorii nu
își plătesc de bună voie obligațiile fiscale, pentru stingerea
acestora organele fiscale competente vor proceda la executarea
silită, iar, potrivit art. 141 alin. (1) din Codul de procedură fiscală,

11

ăexecutarea silită a creanțelor fiscale se efectuează în temeiul
unui titlu executoriu emis potrivit prevederilor prezentului cod,
de către organele de executare [....]”. Totodată, conform
prevederilor art. 141 alin. (2) din Codul de procedură fiscală,
ătitlul de creanță devine titlu executoriu la data la care creanța
fiscală este scadentă prin expirarea termenului de plată stabilit
de lege sau de către organul competent [...]”. Prin urmare,
executarea silită este o etapă procedurală ulterioară stabilirii
obligațiilor fiscale prin actul administrativ fiscal (titlul de creanță
fiscală), act administrativ fiscal împotriva căruia debitorul
(contribuabilul) poate formula contestație în temeiul art. 205 din
Codul de procedură fiscală. Mai mult, în temeiul prevederilor
art. 215 alin. (2) din Codul de procedură fiscală, ăinstanța
competentă poate suspenda executarea, dacă se depune o
cauțiune de până la 20% din cuantumul sumei contestate [...]”,
ceea ce presupune că executarea silită nu mai poate avea loc.
Așadar, Curtea constată că acest mijloc procedural de
contestare a titlului de creanță conferă garanții suficiente în
sensul efectivității dreptului de acces la justiție, astfel încât
măsura procesuală prevăzută de art. 403 alin. 2 din Codul de
procedură civilă ar fi de natură doar să genereze tergiversarea
executării obligațiilor fiscale. În temeiul dispozițiilor art. 126
alin. (2) din Constituție, legiuitorul are deplina libertate să
reglementeze prin lege norme de procedură, cu condiția ca
acestea să nu fie contrare Constituției. Împrejurarea că nu se
aplică dispozițiile referitoare la suspendarea provizorie a
executării silite prin ordonanța președințială, prevăzute la
art. 403 alin. 4 din Codul de procedură civilă, nu are semnificația
încălcării dispozițiilor art. 21 din Constituție, câtă vreme, anterior
executării silite, debitorul a putut uza de toate căile legale pentru
a stabili cu claritate atât suma datorată, cât și termenul de plată,
sau a suspendat chiar, la instanța competentă, executarea
actului administrativ fiscal, beneficiind astfel de suficiente
garanții privind accesul liber la justiție. Întrucât nu au survenit
elemente noi, care să determine reconsiderarea jurisprudenței
în materie, considerentele și soluția deciziei menționate își
păstrează valabilitatea și în cauza de față, fiind aplicabile, în
același timp, și criticilor de neconstituționalitate aduse textului
prin raportare la celelalte prevederi constituționale invocate de
autorul excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 141 alin. (1), art. 149 alin. (5) și art. 172 alin. (2) din Codul
de procedură fiscală, excepție ridicată de Societatea Comercială ăAutoservice M Cășeiu” — S.R.L. din Dej în Dosarul
nr. 330/219/2008 al Tribunalului Cluj — Secția mixtă de contencios administrativ și fiscal, de conflicte de muncă și asigurări sociale.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

12

MONITORUL OFICIAL AL ROMÂNIEI, PARTEA I, Nr. 747/9.XI.2010
CURTEA CONSTITUȚIONALĂ

D E C I Z I A Nr. 1.162
din 28 septembrie 2010

referitoare la excepția de neconstituționalitate a prevederilor art. 4 din Ordonanța de urgență
a Guvernului nr. 223/2008 privind unele măsuri de reducere a unor cheltuieli bugetare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 4 din Ordonanța de urgență a Guvernului
nr. 223/2008 privind unele măsuri de reducere a unor cheltuieli
bugetare, excepție ridicată de Consiliul Județean Mureș și de
Județul Mureș în Dosarul nr. 33/43/2010 al Curții de Apel Târgu
Mureș — Secția comercială, de contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, invocând în acest sens jurisprudența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 18 februarie 2010, pronunțată în
Dosarul nr. 33/43/2010, Curtea de Apel Târgu Mureș —
Secția comercială, de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 4 din Ordonanța de
urgență a Guvernului nr. 223/2008 privind unele măsuri de
reducere a unor cheltuieli bugetare, excepție ridicată de
Consiliul Județean Mureș și de Județul Mureș într-o cauză civilă
având ca obiect o acțiune împotriva Ordonanței de urgență a
Guvernului nr. 223/2008.
În motivarea excepției de neconstituționalitate se arată
că, prin reglementarea dispozițiilor de lege criticate, unitățile
administrativ-teritoriale sunt lipsite de sumele defalcate din taxa
pe valoare adăugată acordate deja bugetelor locale, fapt ce
periclitează realizarea proiectelor finanțate din resurse locale și
europene semnificative. Se consideră că investițiile și proiectele
începute în anul 2008, aflate în curs de execuție și ale căror
cheltuieli sunt necesare a fi achitate în anul 2009, nu pot fi
continuate din cauza dispoziției de restituire a sumelor
prevăzute în cuprinsul textului criticat către bugetul statului. Se
arată că dispozițiile de lege invocate încalcă însuși scopul pentru
care a fost adoptată Ordonanța de urgență a Guvernului
nr. 223/2008, respectiv ăasigurarea cu prioritate a sumelor
destinate finanțării proiectelor de infrastructură și a cofinanțării
proiectelor finanțate din fonduri europene”.
Curtea de Apel Târgu Mureș — Secția comercială, de
contencios administrativ și fiscal apreciază că excepția de
neconstituționalitate invocată este întemeiată, întrucât

dispozițiile de lege criticate contravin prevederilor art. 11
alin. (2), 115 și 120 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 din Ordonanța de urgență a Guvernului nr. 223
din 30 decembrie 2008 privind unele măsuri de reducere a unor
cheltuieli bugetare, publicată în Monitorul Oficial al României,
Partea I, nr. 899 din 31 decembrie 2008, având următorul
cuprins: ăArt. 4. — (1) Sumele defalcate din taxa pe valoarea
adăugată acordate în anul 2008 prin hotărâri ale Guvernului
bugetelor locale pentru acoperirea unor cheltuieli curente și de
capital rămase neutilizate la finele anului se restituie la bugetul
de stat.
(2) Regularizarea cu bugetul de stat a sumelor prevăzute la
alin. (1) se realizează până la data de 8 ianuarie 2009.”
În opinia autorilor excepției de neconstituționalitate, textele
de lege criticate contravin dispozițiilor constituționale cuprinse
în art. 11 alin. (2) privind dreptul internațional și intern, art. 115
alin. (4) referitor la delegarea legislativă, art. 120 alin. (1) privind
principiile de bază ale administrației publice locale și art. 148
alin. (2) referitor la integrarea în Uniunea Europeană. De
asemenea, autorul excepției invocă încălcarea art. 3 pct. 1
privind conceptul de autonomie locală, art. 4 pct. 6 privind
întinderea autonomiei locale și art. 9 pct. 1, 2, 4, 6 și 7 referitoare
la resursele financiare ale autorităților administrației publice
locale din Carta europeană a autonomiei locale.
Curtea constată că, referitor la constituționalitatea
dispozițiilor de lege criticate, s-a mai pronunțat prin Decizia
nr. 573 din 4 mai 2010, publicată în Monitorul Oficial al
României, Partea I, nr. 410 din 21 iunie 2010. Cu acel prilej,
Curtea a statuat că, astfel cum reiese și din preambulul
Ordonanței de urgență a Guvernului nr. 223/2008, la adoptarea
actului au fost avute în vedere presiunile și riscurile determinate
de evoluțiile economice interne și externe, necesitatea susținerii
creșterii economice și reducerii inflației, precum și asigurarea
cu prioritate a sumelor destinate finanțării proiectelor de
infrastructură și a cofinanțării proiectelor finanțate din fonduri
europene și a contribuției României la bugetul comunitar. Pentru
evitarea acestor riscuri a fost necesară adoptarea unei politici
de restrângere a cheltuielilor bugetare. Întrucât dispozițiile de
lege criticate vizează interesul general public și constituie situații

MONITORUL OFICIAL AL ROMÂNIEI, PARTEA I, Nr. 747/9.XI.2010
de urgență și extraordinare, a căror reglementare nu poate fi
amânată, acestea au fost adoptate în deplină concordanță cu
prevederile art. 115 alin. (4) din Constituție.
Referitor la pretinsa încălcare a prevederilor art. 120 alin. (1)
din Constituție, precum și a dispozițiilor art. 4 pct. 6 și art. 9 pct. 1
și 4 din Carta europeană a autonomiei locale, Curtea reține că
autonomia publică locală, astfel cum este definită prin legea
specială, respectiv Legea administrației publice locale
nr. 215/2001, în cuprinsul art. 3, constă în dreptul și capacitatea
efectivă a autorităților administrației publice locale de a soluționa
și de a gestiona, în numele și în interesul colectivităților locale pe
care le reprezintă, treburile publice, în condițiile legii. Curtea
Constituțională a statuat în jurisprudența sa, de exemplu, prin
Decizia nr. 154 din 30 martie 2004, publicată în Monitorul Oficial
al României, Partea I, nr. 466 din 25 mai 2004, că principiul
autonomiei locale ănu presupune totala independență și
competența exclusivă a autorităților publice din unitățile
administrativ-teritoriale, ci acestea sunt obligate să se supună
reglementărilor legale general valabile pe întreg teritoriul țării și
dispozițiilor legale adoptate pentru protejarea intereselor
naționale”.
De asemenea, art. 4 din Ordonanța de urgență a Guvernului
nr. 223/2008 se află într-o deplină concordanță și cu prevederile
art. 137 alin. (1) din Constituție, referitor la formarea,

13

administrarea, întrebuințarea și controlul resurselor financiare.
Sub acest aspect, Curtea a constatat că textul de lege criticat
face referire la acoperirea unor cheltuieli curente și de capital, iar
nu pentru asigurarea finanțării de investiții, care să antreneze
raporturi juridice contractuale cu obligații de plată asumate,
fundamentate exclusiv pe această categorie de venituri la
bugetul local. De altfel, nu există o obligație legală ca, la nivel
local, finanțarea unor investiții să fie asigurată din sume
provenite exclusiv de la bugetul de stat, cum ar fi și sumele
defalcate din taxa pe valoarea adăugată, alocate de Guvernul
României. Mai mult decât atât, în conformitate cu dispozițiile
art. 30 din Legea nr. 500/2002 privind finanțele publice,
Guvernul poate aloca, în situații excepționale, sume din Fondul
de rezervă, pentru unitățile care nu dispun de resursele
financiare pentru realizarea proiectelor de investiții începute.
Întrucât nu au intervenit elemente noi, care să justifice
reconsiderarea jurisprudenței, argumentele expuse în decizia
amintită își păstrează valabilitatea și în prezenta cauză. Pentru
aceleași considerente, nu poate fi reținută nici critica de
neconstituționalitate a textului de lege invocat prin raportare la
dispozițiile art. 11 alin. (2) și art. 148 alin. (2) din Constituție și
nici la cele ale prevederilor din Carta europeană a autonomiei
locale, invocate de către autorul excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 din Ordonanța de urgență a Guvernului nr. 223/2008 privind
unele măsuri de reducere a unor cheltuieli bugetare, excepție ridicată de Consiliul Județean Mureș și de Județul Mureș în Dosarul
nr. 33/43/2010 al Curții de Apel Târgu Mureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 1.165
din 28 septembrie 2010

referitoare la excepția de neconstituționalitate a prevederilor art. 403 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. în
Dosarul nr. 16.545/299/2009 al Judecătoriei Sectorului 1
București — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.

14

MONITORUL OFICIAL AL ROMÂNIEI, PARTEA I, Nr. 747/9.XI.2010
C U R T E A,

având în vedere actele și lucrările dosarului, constată
următoarele:
Prin Încheierea din 9 martie 2010, pronunțată în Dosarul
nr. 16.545/299/2009, Judecătoria Sectorului 1 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 403 alin. 1 din Codul
de procedură civilă, excepție ridicată de Societatea
Comercială ăPetrom” — S.A. într-o cauză civilă având ca obiect
o contestație la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece, pe de o parte, caracterul suspensiv
de executare al contestației la executare ar fi trebuit să opereze
de drept, iar, pe de altă parte, se condiționează soluționarea
cererii de suspendare de depunerea unei cauțiuni.
Judecătoria Sectorului 1 București — Secția civilă
apreciază că excepția de neconstituționalitate invocată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, care au
următorul conținut: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o

cauțiune în cuantumul fixat de instanță, în afară de cazul în care
legea dispune altfel.”
În susținerea neconstituționalității acestor dispoziții de lege,
autorul excepției invocă încălcarea prevederilor constituționale
ale art. 21 alin. (1) și (2) referitor la accesul liber la justiție și ale
art. 53 privind restrângerea exercițiului unor drepturi sau al unor
libertăți. De asemenea, autorul consideră că textele de lege
criticate contravin și prevederilor art. 6 din Convenția pentru
apărarea drepturilor omului și a libertăților fundamentale privind
dreptul la un proces echitabil.
Curtea constată că, prin mai multe decizii, spre exemplu, prin
Decizia nr. 902 din 5 decembrie 2006, publicată în Monitorul
Oficial al României, Partea I, nr. 49 din 23 ianuarie 2007, a
statuat că instituirea obligației de plată a cauțiunii ca o condiție
a suspendării executării are o dublă finalitate, și anume, pe de
o parte, aceea de a constitui o garanție pentru creditor, în ceea
ce privește acoperirea eventualelor daune suferite ca urmare a
întârzierii executării silite, prin efectul suspendării acesteia, și, pe
de altă parte, de a preveni și limita eventualele abuzuri în
valorificarea unui atare drept de către debitorii rău-platnici.
Întrucât plata cauțiunii nu constituie o condiție de admisibilitate
a contestației la executare, ci exclusiv pentru a putea solicita
suspendarea executării silite, instituirea acestei obligații nu
poate fi calificată ca o modalitate de a împiedica accesul liber la
justiție.
De asemenea, prin Decizia nr. 365 din 17 aprilie 2007,
publicată în Monitorul Oficial al României, Partea I, nr. 346 din
22 mai 2007, Curtea a statuat că procedura contestației la
executare asigură garanții suficiente de ocrotire a accesului liber
la justiție tuturor părților implicate în proces, prin însuși faptul că
le oferă posibilitatea de a contesta executarea și de a solicita
suspendarea acesteia.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză, fiind aplicabile, în același timp,
și criticilor de neconstituționalitate aduse textului prin raportare
la dispozițiile art. 53 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 403 alin. 1 din Codul de procedură civilă, excepție ridicată
de Societatea Comercială ăPetrom” — S.A. în Dosarul nr. 16.545/299/2009 al Judecătoriei Sectorului 1 București — Secția civilă.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 747/9.XI.2010

15

CURTEA CONSTITUȚIONALĂ

D E C I Z I A Nr. 1.168
din 30 septembrie 2010

referitoare la excepția de neconstituționalitate a dispozițiilor art. 74 alin. (2) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată, deoarece dispozițiile de lege criticate nu contravin
prevederilor din Legea fundamentală invocate.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 74 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de
Gheorghe Bulat în Dosarul nr. 26.235/245/2009 al Judecătoriei
Iași — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 5 noiembrie 2009, pronunțată în Dosarul
nr. 26.235/245/2009, Judecătoria Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 74 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Gheorghe Bulat cu ocazia
soluționării contestației împotriva unei încheieri a judecătorului
delegat cu executarea pedepselor privative de libertate.
În motivarea excepției de neconstituționalitate autorul
acesteia susține că prevederile art. 74 alin. (2) din Legea
nr. 275/2006 încalcă egalitatea în drepturi, accesul liber la
justiție și dreptul la apărare, întrucât condamnatul nu este asistat
de apărător la judecarea plângerii.
Judecătoria Iași — Secția penală apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 74 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, care au
următorul cuprins: ă(2) Persoana condamnată este ascultată la
locul de deținere, în mod obligatoriu, la judecarea plângerii.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi, ale art. 21 privind
accesul liber la justiție, ale art. 24 referitoare la dreptul la apărare
și ale art. 124 privind înfăptuirea justiției.
Examinând excepția de neconstituționalitate, Curtea
constată că dispozițiile art. 74 alin. (2) din Legea nr. 275/2006 au
mai fost supuse controlului instanței de contencios
constituțional, prin raportare la aceleași prevederi din Constituție
invocate și în prezenta cauză și față de critici similare. În acest
sens este, de exemplu, Decizia nr. 461 din 20 aprilie 2010,
publicată în Monitorul Oficial al României, Partea I, nr. 320 din
17 mai 2010, prin care Curtea Constituțională a respins ca
neîntemeiată excepția de neconstituționalitate a dispozițiilor de
lege criticate, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

16

MONITORUL OFICIAL AL ROMÂNIEI, PARTEA I, Nr. 747/9.XI.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 74 alin. (2) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Gheorghe Bulat
în Dosarul nr. 26.235/245/2009 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 747/9.XI.2010 conține 16 pagini.

Prețul: 3,20 lei

&JUYDGY|447332]
ISSN 1453—4495

