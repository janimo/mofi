Anul 178 (XXII) — Nr. 434

PARTEA I

LEGI, DECRETE, HOTĂRÂRI ȘI ALTE ACTE

Marți, 29 iunie 2010

SUMAR

Pagina

Decizia nr. 639 din 11 mai 2010 privind excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ, ale art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, ale art. 2
din Ordonanța de urgență a Guvernului nr. 31/2009
privind unele măsuri în domeniul salarizării
personalului din sectorul bugetar, precum și ale art. 2
și 3 din Ordonanța de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada
mai—decembrie 2009 ................................................

Pagina

Decizia nr. 650 din 11 mai 2010 referitoare la excepția de
neconstituționalitate a dispozițiilor art. 2 și 3 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență
a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009 ......................

2–4

8–10

Decizia nr. 684 din 18 mai 2010 referitoare la excepția de
neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii ....

11–12

Decizia nr. 704 din 25 mai 2010 referitoare la excepția de
neconstituționalitate a dispozițiilor art. 170 alin. 1 și 3
din Codul de procedură civilă ....................................

DECIZII ALE CURȚII CONSTITUȚIONALE
Decizia nr. 634 din 11 mai 2010 referitoare la excepția de
neconstituționalitate a prevederilor art. 30 din Legea
nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, precum
și a celor ale art. 3 din titlul X și ale art. III din titlul VI
al Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

Nr.

12–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
946.

14–15

950.

4–7

— Ordin al ministrului sănătății pentru aprobarea
structurii organizatorice a Institutului Național de
Cercetare-Dezvoltare pentru Microbiologie și
Imunologie ăCantacuzino” ..........................................
— Ordin al ministrului sănătății privind completarea
art. 1 din Ordinul ministrului sănătății nr. 241/2010
pentru aprobarea prețurilor la medicamentele cuprinse
în Catalogul național al prețurilor medicamentelor de
uz uman autorizate de punere pe piață în România ....

16

2

MONITORUL OFICIAL AL ROMÂNIEI, PARTEA I, Nr. 434/29.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 634
din 11 mai 2010

referitoare la excepția de neconstituționalitate a prevederilor art. 30 din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997,
precum și a celor ale art. 3 din titlul X și ale art. III din titlul VI al Legii nr. 247/2005
privind reforma în domeniile proprietății și justiției, precum și unele măsuri adiacente
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor pct. 35 al art. I din titlul VI și art. 3 al titlului X din
Legea nr. 247/2005 privind reforma în domeniile proprietății și
justiției, precum și unele măsuri adiacente, a celor ale art. II din
Ordonanța de urgență a Guvernului nr. 127/2005 privind
modificarea art. 33 alin. (1) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, și a art. III al
titlului VI din Legea nr. 247/2005 privind reforma în domeniile
proprietății și justiției, precum și unele măsuri adiacente,
excepție ridicată de Constandaki Șerban George, Fulicea
Seraphina Ivona, Lodin de Lepinay Irene Jacqueline Marie,
Bragadir Maurice Marie Gilles, Dioudonnat Bragadir Sabine
Anne-Marie, Helene Yvonne Germaine Bragadir Davis, Bragadir
Nicolas Andre și de Romalo Ion Mihnea Alexandru în Dosarul
nr. 4.007/180/2008 al Tribunalului Bacău — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, având în vedere că modificarea legii este atributul
exclusiv al puterii legiuitoare.
C U R T E A,

având în vedere actele și lucrările dosarului, constată
următoarele:
Prin Încheierea din 16 martie 2009, pronunțată în Dosarul
nr. 4.007/180/2008, Tribunalul Bacău — Secția civilă a
sesizat Curtea Constituțională cu excepția de
neconstituționalitate a prevederilor pct. 35 al art. I din
titlul VI și art. 3 al titlului X din Legea nr. 247/2005, precum
și a celor ale art. II din Ordonanța de urgență a Guvernului
nr. 127/2005.
Excepția de neconstituționalitate a fost ridicată de
Constandaki Șerban George, Fulicea Seraphina Ivona, Lodin
de Lepinay Irene Jacqueline Marie, Bragadir Maurice Marie
Gilles, Dioudonnat Bragadir Sabine Anne-Marie, Helene Yvonne
Germaine Bragadir Davis, Bragadir Nicolas Andre și de Romalo

Ion Mihnea Alexandru într-o cauză civilă ce are ca obiect fond
funciar.
În motivarea excepției de neconstituționalitate autorii
arată că, în măsura în care interzic dreptul cetățenilor străini,
care sunt moștenitorii legali ai unor cetățeni români, să
dobândească dreptul de proprietate asupra terenurilor prin
moștenire legală și să formuleze cereri de reconstituire a
dreptului de proprietate în condițiile legilor speciale reparatorii,
dispozițiile de lege criticate contravin prevederilor art. 44 alin. (2)
teza finală și art. 46 din Constituție, astfel cum aceasta a fost
modificată, ca urmare a revizuirii din anul 2003.
Autorii apreciază că de prevederile constituționale amintite
ar trebui să beneficieze și moștenitorii legali care au avut
posibilitatea să solicite reconstituirea dreptului de proprietate
numai după revizuirea Constituției, în condițiile legilor reparatorii,
acestea din urmă operând o repunere în dreptul de a accepta
succesiunea. Arată că se creează o inechitate între persoane
aflate în situații egale, respectiv între cetățenii străini care
moștenesc legal un cetățean român decedat anterior modificării
Constituției și cetățenii străini care moștenesc legal un cetățean
român decedat după modificarea Constituției, deși ambele
categorii de cetățeni au dobândit dreptul de a cere reconstituirea
dreptului de proprietate asupra terenurilor, fiind repuse în dreptul
de opțiune succesorală, odată cu adoptarea legilor reparatorii
sub imperiul noilor prevederi constituționale.
Se mai accentuează faptul că, ulterior revizuirii Constituției,
dreptul la moștenire este garantat, în condițiile art. 46, nu numai
cetățenilor români, ci și moștenitorilor legali ai unor cetățeni
români, fără deosebire de cetățenie, care au posibilitatea să
solicite reconstituirea dreptului lor de proprietate numai în
condițiile legilor reparatorii adoptate ulterior deschiderii
succesiunii.
Autorii consideră că textele de lege criticate sunt
neconstituționale în măsura în care interzic dobândirea dreptului
de proprietate asupra terenurilor în România de către cetățenii
străini care acceptă, în condițiile legilor reparatorii, succesiunea
autorilor cetățeni români.
Tribunalul Bacău — Secția civilă apreciază că dobândirea
dreptului de proprietate se face prin constituire sau reconstituire,
în baza legii, respectiv în condițiile impuse de aceasta.
Arată că reglementarea condițiilor în care operează
retrocedarea terenurilor constituie opțiunea legiuitorului, iar
condiționarea dobândirii dreptului de proprietate de calitatea de
cetățean român, necesară celui care formulează cererea,
reprezintă o opțiune în acord cu dispozițiile constituționale.
Consideră că reclamanții nu sunt titulari ai dreptului de
proprietate decât în urma formulării cererii în condițiile legii
speciale și cu îndeplinirea cerințelor impuse de aceasta.
Calitatea de moștenitor nu este suficientă pentru reconstituirea
dreptului de proprietate, legea impunând condiția formulării unei
cereri, iar această cerere poate fi făcută doar de cetățeni români,

MONITORUL OFICIAL AL ROMÂNIEI, PARTEA I, Nr. 434/29.VI.2010
fie că au domiciliul în țară sau în străinătate, fie că sunt cetățeni
români sau intră în categoria foștilor cetățeni români care și-au
redobândit cetățenia română.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că prevederile de lege indicate,
instituind unele reguli privind cetățenii români, nu neagă
posibilitatea cetățenilor străini de a uza de dispozițiile legilor cu
caracter reparator în materie de terenuri. Cetățenii români, la
care fac referire dispozițiile invocate, au aceleași drepturi,
indiferent dacă la data înregistrării cererii de reconstituire a
dreptului de proprietate aveau domiciliul în țară sau în
străinătate, fapt ce nu poate fi considerat o discriminare în raport
cu cetățenii străini, care se află într-o situație juridică distinctă.
Apreciază că, instituind reguli privind reconstituirea dreptului de
proprietate, Legea nr. 247/2005, în ansamblul său, operează cu
noțiunea de ăpersoane fizice” sau ăpersoane juridice”. Consideră
că textele de lege criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor pct. 35 al art. I din titlul VI și
art. 3 al titlului X din Legea nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005, precum și a celor ale art. II din
Ordonanța de urgență a Guvernului nr. 127/2005 privind
modificarea art. 33 alin. (1) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, precum și a art. III
al titlului VI din Legea nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 851 din
21 septembrie 2005, având următorul conținut:
— Titlul VI din Legea nr. 247/2005:
Art. I: ăLegea nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, publicată în Monitorul Oficial al României,
Partea I, nr. 8 din 12 ianuarie 2000, cu modificările și
completările ulterioare, se modifică și se completează după cum
urmează:[...]
35. Articolul 30 se modifică și va avea următorul cuprins:
«Art. 30. — În aplicarea prevederilor Legii fondului funciar
nr. 18/1991, astfel cum a fost modificată prin Legea
nr. 169/1997, precum și a prezentei legi, cetățenii români au
aceleași drepturi, indiferent dacă la data înregistrării cererii
aveau domiciliul în țară sau în străinătate.»”
În privința acestui text, Curtea constată că, în realitate,
excepția de neconstituționalitate are ca obiect dispozițiile art. 30
din Legea nr. 1/2000 pentru reconstituirea dreptului de

3

proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, publicată în Monitorul Oficial al României,
Partea I, nr. 8 din 12 ianuarie 2000, astfel cum a fost modificată
prin Legea nr. 247/2005 privind reforma în domeniile proprietății
și justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie 2005.
— Titlul X din Legea nr. 247/2005:
Art. 3: ăCetățenii străini și apatrizii precum și persoanele
juridice străine pot dobândi dreptul de proprietate asupra
terenurilor în România în condițiile prevăzute de legea specială.”
— Art. II din Ordonanța de urgență a Guvernului nr. 127/2005:
ăArticolul III al titlului VI «Modificarea și completarea Legii
nr. 1/2000 pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997» din Legea nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005, se modifică și va avea următorul
cuprins:
«Art. III. — Persoanele fizice și persoanele juridice pot
formula cereri de reconstituire a dreptului de proprietate pentru
diferențele de suprafață ce pot fi restituite conform prezentei
legi, până la data de 30 noiembrie 2005 inclusiv.»”
În privința acestui text, Curtea constată că, în realitate,
excepția de neconstituționalitate are ca obiect dispozițiile art. III
din titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, astfel cum a fost modificată prin Ordonanța de
urgență a Guvernului nr. 127/2005 privind modificarea art. 33
alin. (1) din Legea nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, precum și a art. III al titlului VI din Legea
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 851 din 21 septembrie 2005.
Obiect al excepției de neconstituționalitate îl reprezintă,
astfel, dispozițiile art. 30 din Legea nr. 1/2000 și ale art. 3 din
titlul X, precum și cele ale art. III din titlul VI al Legii nr. 247/2005.
Autorii excepției invocă încălcarea dispozițiilor constituționale
ale art. 44 alin. (2) teza finală referitor la dreptul de proprietate
privată și ale art. 46 privind dreptul la moștenire. Din motivarea
autorilor reiese că aceștia critică textele invocate și prin
raportare la art. 16 alin. (1) din Constituție, referitor la egalitatea
în drepturi a cetățenilor.
Cu privire la constituționalitatea dispozițiilor art. 30 din Legea
nr. 1 din 11 ianuarie 2000 Curtea Constituțională s-a mai
pronunțat, de exemplu, prin Decizia nr. 725 din 7 mai 2009, iar
referitor la constituționalitatea prevederilor art. 3 din titlul X al
Legii nr. 247 din 19 iulie 2005, prin Decizia nr. 1.179 din
13 decembrie 2007.
Dispozițiile art. 30 din Legea nr. 1 din 11 ianuarie 2000 oferă
cetățenilor români aceleași drepturi, în aplicarea prevederilor
Legii fondului funciar nr. 18/1991, precum și a Legii nr. 1/2000,
indiferent dacă la data înregistrării cererii aveau domiciliul în țară
sau în străinătate. Acest text de lege se aplică în mod egal
tuturor cetățenilor români, fără nicio discriminare, și nu face
referire la drepturile cetățenilor străini, care se află într-o situație
juridică distinctă, astfel încât nu încalcă dispozițiile art. 16
alin. (1) din Constituție și nu neagă posibilitatea cetățenilor
străini de a uza de dispozițiile legilor cu caracter reparator în
materie de terenuri. Pentru aceleași considerente, dispozițiile
art. 30 din Legea nr. 1 din 11 ianuarie 2000 nu încalcă

4

MONITORUL OFICIAL AL ROMÂNIEI, PARTEA I, Nr. 434/29.VI.2010

prevederile art. 44 alin. (2) teza finală din Constituție, referitoare
la dreptul de proprietate privată al cetățenilor străini, și nici pe
cele ale art. 46 din Legea fundamentală, privind dreptul la
moștenire al acestora.
Art. 3 din titlul X al Legii nr. 247 din 19 iulie 2005 prevede
posibilitatea cetățenilor străini și apatrizi, precum și a
persoanelor juridice străine de a dobândi dreptul de proprietate
asupra terenurilor în România, în condițiile prevăzute de legea
specială. Textul criticat nu conține dispoziții discriminatorii și nici
nu încalcă dreptul de proprietate privată și dreptul de moștenire
al cetățenilor străini, deoarece legiuitorul are dreptul și opțiunea
de a reglementa prin legi speciale condițiile în care operează
retrocedarea terenurilor, în acord cu prevederile constituționale.
În ceea ce privește pretinsa neconstituționalitate a
dispozițiilor art. III din titlul VI al Legii nr. 247 din 19 iulie 2005,
Curtea arată că acestea prevăd posibilitatea persoanelor fizice
și a persoanelor juridice de a formula cereri de reconstituire a
dreptului de proprietate pentru diferențele de suprafață ce pot fi

restituite conform Legii nr. 247/2005, până la data de
30 noiembrie 2005 inclusiv. Nici acest text nu încalcă egalitatea
cetățenilor în fața legii, și nici dreptul de proprietate privată și
dreptul la moștenire al cetățenilor străini, întrucât autorii
excepției nu pot fi titulari ai dreptului de proprietate decât în urma
formulării cererii în condițiile legii speciale și cu îndeplinirea
cerințelor impuse de lege. De altfel, Constituția României, în
cuprinsul art. 44 alin. (2) teza finală, prevede dreptul cetățenilor
străini și apatrizi de a dobândi dreptul de proprietate privată
asupra terenurilor prin moștenire legală.
Propunerea de modificare a dispozițiilor de lege criticate, în
sensul aplicării acestora și față de cetățenii străini, nu constituie
o problemă de constituționalitate și reprezintă opțiunea
exclusivă a legiuitorului, Curtea Constituțională neavând
competența de a modifica sau a completa dispozițiile de lege
supuse examinării controlului de constituționalitate, în
conformitate cu prevederile art. 2 alin. (3) din Legea nr. 47/1992
privind organizarea și funcționarea Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 30 din Legea nr. 1/2000 pentru reconstituirea dreptului de
proprietate asupra terenurilor agricole și celor forestiere, solicitate potrivit prevederilor Legii fondului funciar nr. 18/1991 și ale Legii
nr. 169/1997, precum și a celor ale art. 3 din titlul X și ale art. III din titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente, excepție ridicată de Constandaki Șerban George, Fulicea Seraphina
Ivona, Lodin de Lepinay Irene Jacqueline Marie, Bragadir Maurice Marie Gilles, Dioudonnat Bragadir Sabine Anne-Marie, Helene
Yvonne Germaine Bragadir Davis, Bragadir Nicolas Andre și de Romalo Ion Mihnea Alexandru în Dosarul nr. 4.007/180/2008 al
Tribunalului Bacău — Secția civilă.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 639
din 11 mai 2010

privind excepția de neconstituționalitate a dispozițiilor art. I pct. 2 și 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008
privind creșterile salariale ce se vor acorda în anul 2008 personalului din învățământ, ale art. 2 și 3
din Ordonanța de urgență a Guvernului nr. 1/2009 privind unele măsuri în domeniul salarizării
personalului din sectorul bugetar, ale art. 2 din Ordonanța de urgență a Guvernului nr. 31/2009
privind unele măsuri în domeniul salarizării personalului din sectorul bugetar, precum și ale art. 2
și 3 din Ordonanța de urgență a Guvernului nr. 41/2009 privind unele măsuri în domeniul salarizării
personalului din sectorul bugetar pentru perioada mai—decembrie 2009
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu

— președinte
— judecător
— judecător
— judecător
— judecător

Ion Predescu
Puskás Valentin Zoltán
Augustin Zegrean
Simona Ricu
Cristina Toma

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 434/29.VI.2010
Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, ale
art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, ale art. 2 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar, precum și ale art. 2
din Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, excepție ridicată de
Sindicatul Învățământ Preuniversitar ăDiaconu Coresi” în
Dosarul nr. 2.914/62/2009 al Tribunalului Brașov — Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 7.298D/2009, având ca obiect aceeași excepție de
neconstituționalitate, ridicată de același autor în Dosarul
nr. 2.913/62/2009 al Tribunalului Brașov — Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 7.634D/2009 și nr. 7.691D/2009, având ca obiect excepția
de neconstituționalitate a dispozițiilor art. 2 din Ordonanța de
urgență a Guvernului nr. 31/2009, precum și a celor ale art. 2 și
3 din Ordonanța de urgență a Guvernului nr. 41/2009, excepție
ridicată de Uniunea Sindicatelor Libere din Învățământ Ialomița
în Dosarul nr. 2.923/98/2009 și în Dosarul nr. 2.922/98/2009 ale
Tribunalului Ialomița — Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 542D/2010 și nr. 543D/2010, având ca obiect excepția de
neconstituționalitate a dispozițiilor art. 2 din Ordonanța de
urgență a Guvernului nr. 31/2009, precum și a celor ale art. 2
din Ordonanța de urgență a Guvernului nr. 41/2009, excepție
ridicată de Sindicatul Independent al Învățământului
Preuniversitar Timișoara în Dosarul nr. 6.836/30/2009 și în
Dosarul nr. 6.837/30/2009 ale Tribunalului Timiș — Secția civilă.
La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea dosarelor
nr. 7.298D/2009, nr. 7.634D/2009, nr. 7.691D/2009,
nr. 542D/2010 și nr. 543D/2010 la Dosarul nr. 7.297D/2009,
având în vedere faptul că sunt îndeplinite cerințele conexării
prevăzute de art. 53 alin. (5) din Legea nr. 47/1992.
Reprezentantul Ministerului Public este de acord cu măsura
conexării.
Curtea, având în vedere obiectul dosarelor menționate,
dispune conexarea dosarelor nr. 7.298D/2009, nr. 7.634D/2009,
nr. 7.691D/2009, nr. 542D/2010 și nr. 543D/2010 la Dosarul
nr. 7.297D/2009, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate ca
fiind inadmisibilă.
C U R T E A,

având în vedere actele și lucrările dosarelor, reține următoarele:
Prin încheierile din 22 iunie 2009, pronunțate în dosarele
nr. 2.914/62/2009 și nr. 2.913/62/2009, Tribunalul Brașov —
Secția civilă a sesizat Curtea Constituțională cu excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008 pentru
modificarea și completarea Ordonanței Guvernului

5

nr. 15/2008 privind creșterile salariale ce se vor acorda în
anul 2008 personalului din învățământ, ale art. 2 și 3 din
Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul
bugetar, ale art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, precum și ale art. 2 din
Ordonanța de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie 2009.
Prin încheierile din 22 septembrie 2009, pronunțate în
Dosarul nr. 2.923/98/2009 și Dosarul nr. 2.922/98/2009,
Tribunalul Ialomița — Secția civilă a sesizat Curtea
Constituțională cu excepția de neconstituționalitate a
dispozițiilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, precum și a celor ale
art. 2 și 3 din Ordonanța de urgență a Guvernului nr. 41/2009
privind unele măsuri în domeniul salarizării personalului din
sectorul bugetar pentru perioada mai—decembrie 2009.
Prin încheierile din 29 ianuarie 2010, pronunțate în Dosarul
nr. 6.836/30/2009 și Dosarul nr. 6.837/30/2009, Tribunalul
Timiș — Secția civilă a sesizat Curtea Constituțională cu
excepția de neconstituționalitate a dispozițiilor art. 2 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar, precum și ale art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009.
Excepțiile au fost ridicate de Sindicatul Învățământ
Preuniversitar ăDiaconu Coresi”, Uniunea Sindicatelor Libere din
Învățământ Ialomița și de Sindicatul Independent al
Învățământului Preuniversitar Timișoara în cauze având ca
obiect drepturi bănești.
În motivarea excepțiilor de neconstituționalitate se
susține, în esență, că Ordonanța de urgență a Guvernului
nr. 151/2008 reprezintă un act adoptat împotriva voinței
Parlamentului, emis fără consultarea Consiliului Economic și
Social. Se arată că nu este motivată urgența adoptării acestei
ordonanțe, precum și că nu este precizată situația extraordinară
a cărei reglementare nu poate fi amânată. Se apreciază că, prin
neacordarea creșterii salariale prevăzute de Legea
nr. 221/2008, coroborată cu creșterea prețurilor la servicii și la
utilități, se va ajunge la scăderea drastică a nivelului de trai și a
puterii de cumpărare a salariaților din învățământ.
Se invocă neconstituționalitatea art. 2 și 3 din Ordonanța de
urgență a Guvernului nr. 1/2009, ale art. 2 din Ordonanța de
urgență a Guvernului nr. 31/2009, precum și ale art. 2 din
Ordonanța de urgență a Guvernului nr. 41/2009, prin raportare
la motivarea Deciziei Curții Constituționale nr. 1.221/2008,
publicată în Monitorul Oficial al României, Partea I, nr. 804 din
2 decembrie 2008.
Se susține că dispozițiile art. 2 din Ordonanța de urgență a
Guvernului nr. 31/2009 și cele ale art. 2 din Ordonanța de
urgență a Guvernului nr. 41/2009 sunt neconstituționale, întrucât
blochează creșterile salariale aprobate de Parlament pentru
personalul didactic prin Legea nr. 221/2008.
Instanțele de judecată în fața cărora au fost ridicate
excepțiile de neconstituționalitate apreciază că acestea sunt
întemeiate, întrucât dispozițiile de lege criticate încalcă
prevederile constituționale invocate de autorii excepțiilor.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 434/29.VI.2010

Guvernul apreciază că excepția de neconstituționalitate a
dispozițiilor legale criticate este inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile criticate, raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, ale art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, publicată în
Monitorul Oficial al României, Partea I, nr. 60 din 30 ianuarie
2009, ale art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, precum și ale
art. 2 și 3 din Ordonanța de urgență a Guvernului nr. 41/2009
privind unele măsuri în domeniul salarizării personalului din
sectorul bugetar pentru perioada mai–decembrie 2009,
publicată în Monitorul Oficial al României, Partea I, nr. 286 din
30 aprilie 2009, având următorul conținut:
— Art. I pct. 2 și 3 din Ordonanța de urgență a Guvernului
nr. 151/2008:
ăArt. I. — Ordonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează: [... ]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie—31 martie 2008, valoarea coeficientului de
multiplicare 1,000: 230,247 lei;
— 1 aprilie—30 septembrie 2008, valoarea coeficientului de
multiplicare 1,000: 244,061 lei;
— 1 octombrie—31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și 3,
valoarea coeficientului de multiplicare 1,000 este următoarea:
— 1 ianuarie—31 martie 2008, valoarea coeficientului de
multiplicare 1,000: 259,593 lei;

— 1 aprilie—30 septembrie 2008, valoarea coeficientului de
multiplicare 1,000: 275,168 lei;
— 1 octombrie—31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul 11,
cu următorul cuprins:
«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie—28 februarie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 martie—31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie—31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5.»”;
— Art. 2 și 3 din Ordonanța de urgență a Guvernului
nr. 1/2009:
Art. 2: ăLa articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariale ce
se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie—31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».”
Art. 3: ăValorile coeficientului de multiplicare 1,000 prevăzute
în anexele nr. 1.1a, 1.2a, 2a, 3a, 1.1b, 1.2b, 2b și 3b la
Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență.”
— Art. 2 din Ordonanța de urgență a Guvernului nr. 31/2009:
ăAlineatul (1) al articolului 11 din Ordonanța Guvernului
nr. 15/2008 privind creșterile salariale ce se vor acorda în anul
2008 și în anul 2009 personalului din învățământ, publicată în
Monitorul Oficial al României, Partea I, nr. 82 din 30 ianuarie
2008, aprobată cu modificări prin Legea nr. 221/2008, cu
modificările și completările ulterioare, se modifică și se
completează după cum urmează:
1. După litera a) se introduce o nouă literă, litera a1), cu
următorul cuprins:
«a1) pentru perioada 1—30 aprilie 2009, coeficienții de
multiplicare și valorile coeficientului de multiplicare 1,000 sunt

MONITORUL OFICIAL AL ROMÂNIEI, PARTEA I, Nr. 434/29.VI.2010
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. Litera b) se modifică și va avea următorul cuprins:
«b) pentru perioada 1 mai—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».”
— Art. 2 și 3 din Ordonanța de urgență a Guvernului
nr. 41/2009:
Art. 2: ăOrdonanța Guvernului nr. 15/2008 privind creșterile
salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, se modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
Art. 3: ăArticolul 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, se abrogă.”
Prevederile din Legea fundamentală invocate în motivarea
excepției sunt următoarele: art. 1 alin. (4) și (5) privind statul
român, art. 20 alin. (1) referitor la tratatele internaționale privind
drepturile omului, art. 41 alin. (2) referitor la muncă și protecția
socială a muncii, art. 61 alin. (1) privind rolul Parlamentului,
art. 102 referitor la rolul și structura Guvernului, art. 111 alin. (1)
privind informarea Parlamentului, art. 115 alin. (4) și (6) referitor
la delegarea legislativă și art. 141 privind Consiliul Economic și
Social.

7

Examinând excepția de neconstituționalitate invocată, Curtea
reține următoarele:
Prevederile art. I pct. 2 și 3 ale Ordonanței de urgență a
Guvernului nr. 151/2008 și cele ale art. 2 și 3 din Ordonanța de
urgență a Guvernului nr. 1/2009 au fost declarate
neconstituționale prin Decizia nr. 842 din 2 iunie 2009, publicată
în Monitorul Oficial al României, Partea I, nr. 464 din 6 iulie 2009
și, respectiv, prin Decizia nr. 989 din 30 iunie 2009, publicată în
Monitorul Oficial al României, Partea I, nr. 531 din 31 iulie 2009.
Așa fiind, potrivit art. 29 alin. (3) din Legea nr. 47/1992,
excepția de neconstituționalitate a acestor prevederi legale
urmează a fi respinsă ca inadmisibilă.
În ceea ce privește prevederile art. 2 din Ordonanța de
urgență a Guvernului nr. 31/2009 și pe cele ale art. 2 și 3 din
Ordonanța de urgență a Guvernului nr. 41/2009, Curtea
constată că Ordonanța Guvernului nr. 15/2008 privind creșterile
salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, a fost abrogată în mod expres prin
art. 48 pct. 16 al cap. VI — Dispoziții finale din Legea-cadru
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009.
În aceste condiții, Ordonanța de urgență a Guvernului
nr. 31/2009 și Ordonanța de urgență a Guvernului nr. 41/2009,
ca acte normative modificatoare ale Ordonanței Guvernului
nr. 15/2008, sunt și ele abrogate.
Față de această situație, devin aplicabile dispozițiile art. 29
alin. (1) din Legea nr. 47/1992, potrivit cărora instanța de
contencios constituțional se pronunță asupra ăunei legi sau
ordonanțe ori a unei dispoziții dint-o lege sau dintr-o ordonanță
în vigoare”.
Ca atare, Curtea urmează să respingă, ca inadmisibilă, și
excepția de neconstituționalitate a prevederilor art. 2 din
Ordonanța de urgență a Guvernului nr. 31/2009 și ale art. 2 și 3
din Ordonanța de urgență a Guvernului nr. 41/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. I pct. 2 și 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale ce se
vor acorda în anul 2008 personalului din învățământ, ale art. 2 și 3 din Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul bugetar, ale art. 2 din Ordonanța de urgență a Guvernului nr. 31/2009
privind unele măsuri în domeniul salarizării personalului din sectorul bugetar, precum și ale art. 2 și 3 din Ordonanța de urgență a
Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—
decembrie 2009, excepție ridicată de Sindicatul Învățământ Preuniversitar ăDiaconu Coresi”, Uniunea Sindicatelor Libere din
Învățământ Ialomița și de Sindicatul Independent al Învățământului Preuniversitar Timișoara în dosarele nr. 2.914/62/2009,
nr. 2.913/62/2009, nr. 2.923/98/2009, nr. 2.922/98/2009, nr. 6.836/30/2009 și nr. 6.837/30/2009 ale Tribunalului Brașov — Secția
civilă, Tribunalului Ialomița — Secția civilă și Tribunalului Timiș — Secția civilă.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Cristina Toma

8

MONITORUL OFICIAL AL ROMÂNIEI, PARTEA I, Nr. 434/29.VI.2010
CURTEA CONSTITUȚIONALĂ

D E C I Z I A Nr. 650
din 11 mai 2010

referitoare la excepția de neconstituționalitate a dispozițiilor art. 2 și 3 din Ordonanța de urgență
a Guvernului nr. 31/2009 privind unele măsuri în domeniul salarizării personalului din sectorul
bugetar și ale art. 2 din Ordonanța de urgență a Guvernului nr. 41/2009 privind unele măsuri
în domeniul salarizării personalului din sectorul bugetar pentru perioada mai—decembrie 2009
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 din Ordonanța de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada mai—
decembrie 2009, excepție ridicată de Sindicatul Liber din
Învățământ al Județului Vrancea în Dosarul nr. 1.866/91/2009
al Tribunalului Vrancea — Secția civilă, care face obiectul
Dosarului Curții Constituționale nr. 7.967D/2009.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 8.873D/2009 — nr. 8.887D/2009, având ca obiect excepția
de neconstituționalitate a dispozițiilor art. 2 și 3 din Ordonanța de
urgență a Guvernului nr. 31/2009 privind unele măsuri în
domeniul salarizării personalului din sectorul bugetar și ale art. 2
din Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, excepție ridicată de
Sindicatul Liber al Învățământului din Județul Covasna în
dosarele
nr.
1.947/119/2009,
nr.
1.943/119/2009,
nr. 1.944/119/2009, nr. 1.940/119/2009, nr. 1.941/119/2009,
nr. 1.939/119/2009, nr. 1.938/119/2009, nr. 1.942/119/2009,
nr. 1.946/119/2009, nr. 1.945/119/2009, nr. 1.989/119/2009,
nr. 1.990/119/2009, nr. 1.991/119/2009, nr. 1.992/119/2009 și
1.993/119/2009 ale Tribunalului Covasna.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 8.900D/2009,
având
ca
obiect
excepția
de
neconstituționalitate a dispozițiilor art. 2 și 3 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009, excepție ridicată de Sindicatul
Independent al Învățământului Preuniversitar din Județul Timiș
în Dosarul nr. 4.123/30/2009 al Tribunalului Timiș — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 7D/2010, având ca obiect excepția de neconstituționalitate a
dispozițiilor art. 2 din Ordonanța de urgență a Guvernului
nr. 41/2009, excepție ridicată de Sindicatul Uniunea Teritorială a
Sindicatului din Învățământul Preuniversitar din Râmnicu Sărat
în Dosarul nr. 4.636/114/2008 al Tribunalului Buzău — Secția
civilă.

La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 18D/2010, nr. 127D/2010, nr. 129D/2010 — nr. 132D/2010
și nr. 134D/2010, având ca obiect excepția de
neconstituționalitate a dispozițiilor art. 2 din Ordonanța de
urgență a Guvernului nr. 41/2009, excepție ridicată de Sindicatul
ăPaul Popescu Neveanu” din Timișoara în dosarele
nr. 5.381/30/2009, nr. 5.228/30/2009, nr. 5.245/30/2009,
nr. 5.320/30/2009, nr. 5.250/30/2009, nr. 5.247/30/2009 și
nr. 5.380/30/2009 ale Tribunalului Timiș — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 21D/2010, nr. 128D/2010 și nr. 133D/2010, având ca obiect
excepția de neconstituționalitate a dispozițiilor art. 2 din
Ordonanța de urgență a Guvernului nr. 31/2009 și ale art. 2 din
Ordonanța de urgență a Guvernului nr. 41/2009, excepție
ridicată de Sindicatul Independent al Învățământului
Preuniversitar din Județul Timiș în dosarele nr. 6.066/30/2009,
nr. 4.182/30/2009 și nr. 4.109/30/2009 ale Tribunalului Timiș —
Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 121D/2010, având ca obiect excepția de neconstituționalitate
a dispozițiilor art. 2 din Ordonanța de urgență a Guvernului
nr. 31/2009 și ale art. 2 din Ordonanța de urgență a Guvernului
nr. 41/2009, excepție ridicată de Corneliu Căileanu în Dosarul
nr. 5.217/99/2009 al Tribunalului Iași — Secția civilă, litigii de
muncă.
La apelul nominal se prezintă personal autorul excepției.
Lipsesc celelalte părți, față de care procedura de citare este
legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 7.967D/2009,
nr. 8.873D/2009 — nr. 8.887D/2009, nr. 8.900D/2009,
nr. 7D/2010, nr. 18D/2010, nr. 21D/2010, nr. 121D/2010,
nr. 127D/2010 — nr. 134D/2010, pune în discuție, din oficiu,
problema conexării cauzelor.
Corneliu Căileanu solicită judecarea separată a dosarului
său.
Reprezentantul Ministerului Public este de acord cu
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea dosarelor nr. 8.873D/2009 —
nr. 8.887D/2009, nr. 8.900D/2009, nr. 7D/2010, nr. 18D/2010,
nr. 21D/2010, nr. 121D/2010, nr. 127D/2010 — nr. 134D/2010
la Dosarul nr. 7.967D/2009, care este primul înregistrat.
Cauza fiind în stare de judecată, președintele acordă
cuvântul pe fond reprezentantului părții prezente, care solicită
admiterea excepției. În acest sens, arată că dispozițiile de lege
criticate erau în vigoare la momentul când Curtea
Constituțională
a
fost
sesizată
cu
excepția
de

MONITORUL OFICIAL AL ROMÂNIEI, PARTEA I, Nr. 434/29.VI.2010
neconstituționalitate, astfel că, deși în prezent sunt abrogate,
ele pot constitui încă obiect al excepției de neconstituționalitate.
Reprezentantul Ministerului Public pune concluzii de
respingere a excepției ca devenită inadmisibilă, sens în care
arată că textele de lege criticate nu mai sunt în vigoare.
C U R T E A,

având în vedere actele și lucrările dosarelor, constată
următoarele:
Prin Încheierea din 13 octombrie 2009, pronunțată în Dosarul
nr. 1.866/91/2009, Tribunalul Vrancea — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009. Excepția a fost
ridicată de Sindicatul Liber din Învățământ al Județului Vrancea
cu prilejul soluționării unor cauze având ca obiect drepturi
bănești.
Prin încheierile din 3 și 10 decembrie 2009, pronunțate în
dosarele
nr.
1.947/119/2009,
nr.
1.943/119/2009,
nr. 1.944/119/2009, nr. 1.940/119/2009, nr. 1.941/119/2009,
nr. 1.939/119/2009, nr. 1.938/119/2009, nr. 1.942/119/2009,
nr. 1.946/119/2009, nr. 1.945/119/2009, nr. 1.989/119/2009,
nr. 1.990/119/2009, nr. 1.991/119/2009, nr. 1.992/119/2009
și 1.993/119/2009, Tribunalul Covasna a sesizat Curtea
Constituțională cu excepția de neconstituționalitate a
dispozițiilor art. 2 și 3 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar și ale art. 2 din
Ordonanța de urgență a Guvernului nr. 41/2009. Excepția a
fost ridicată de Sindicatul Liber al Învățământului din Județul
Covasna cu prilejul soluționării unor cauze având ca obiect
drepturi bănești.
Prin Încheierea din 13 noiembrie 2009, pronunțată în Dosarul
nr. 4.123/30/2009, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 2 și 3 din Ordonanța de urgență a
Guvernului nr. 31/2009 și ale art. 2 din Ordonanța de urgență
a Guvernului nr. 41/2009. Excepția a fost ridicată de Sindicatul
Independent al Învățământului Preuniversitar din Județul Timiș
cu prilejul soluționării unor cauze având ca obiect drepturi
bănești.
Prin încheierea din 12 octombrie 2009, pronunțată în Dosarul
nr. 4.636/114/2008, Tribunalul Buzău — Secția civilă a sesizat
Curtea Constituțională cu excepția de neconstituționalitate
a dispozițiilor art. 2 din Ordonanța de urgență a Guvernului
nr. 41/2009. Excepția a fost ridicată de Sindicatul Uniunea
Teritorială a Sindicatului din Învățământul Preuniversitar din
Râmnicu Sărat cu prilejul soluționării unor cauze având ca
obiect drepturi bănești.
Prin încheierile din 7 și 18 decembrie 2009, pronunțate în
dosarele
nr.
5.381/30/2009,
nr.
5.228/30/2009,
nr. 5.245/30/2009, nr. 5.320/30/2009, nr. 5.250/30/2009,
nr. 5.247/30/2009 și nr. 5.380/30/2009, Tribunalul Timiș —
Secția civilă a sesizat Curtea Constituțională cu excepția de
neconstituționalitate a dispozițiilor art. 2 din Ordonanța de
urgență a Guvernului nr. 41/2009. Excepția a fost ridicată de
Sindicatul ăPaul Popescu Neveanu” din Timișoara cu prilejul
soluționării unor cauze având ca obiect drepturi bănești.
Prin încheierile din 7 și 18 decembrie 2009, pronunțate în
dosarele
nr.
6.066/30/2009,
nr.
4.182/30/2009
și
nr. 4.109/30/2009, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 2 din Ordonanța de urgență a Guvernului
nr. 31/2009 și ale art. 2 din Ordonanța de urgență a
Guvernului nr. 41/2009. Excepția a fost ridicată de Sindicatul

9

Independent al Învățământului Preuniversitar din Județul Timiș
cu prilejul soluționării unor cauze având ca obiect drepturi
bănești.
Prin Încheierea din 9 decembrie 2009, pronunțată în Dosarul
nr. 5.217/99/2009, Tribunalul Iași — Secția civilă, litigii de
muncă a sesizat Curtea Constituțională cu excepția de
neconstituționalitate a dispozițiilor art. 2 din Ordonanța de
urgență a Guvernului nr. 31/2009 și ale art. 2 din Ordonanța
de urgență a Guvernului nr. 41/2009. Excepția a fost ridicată
de Corneliu Căileanu cu prilejul soluționării unor cauze având
ca obiect drepturi bănești.
În motivarea excepției de neconstituționalitate autorii
acesteia susțin, în esență, că, prin adoptarea acestei ordonanțe
de urgență, Guvernul refuză să aplice o lege adoptată de
Parlament, ceea ce încalcă dispozițiile constituționale ale art. 1
alin. (4) și (5), precum și ale art. 61 alin. (1). De asemenea, arată
că Guvernul a adoptat ordonanța de urgență cu încălcarea
exigențelor stabilite de art. 115 alin. (4) și (6) din Constituție,
întrucât nu a indicat situația extraordinară care a stat la baza
emiterii acesteia, nu a motivat corespunzător urgența acestei
reglementări și a afectat drepturile constituționale ale
personalului didactic, și anume dreptul la un nivel de trai decent
și protecția socială a muncii. Totodată, consideră a fi încălcate
și dispozițiile art. 102 alin. (1) și (2), precum și ale art. 141 din
Constituție, întrucât Guvernul nu a consultat Consiliul Economic
și Social atunci când a adoptat această ordonanță de urgență.
În sfârșit, arată că, practic, prin Ordonanța de urgență a
Guvernului nr. 41/2009 se modifică din nou Legea nr. 221/2008,
făcând imposibilă acordarea creșterilor salariale prevăzute de
acest act normativ, adoptat de Parlament, ceea ce reprezintă o
încălcare a rolului și funcțiilor Guvernului și o dovadă în plus a
imixtiunii Executivului în activitatea Legislativului.
Tribunalul Vrancea — Secția civilă, Tribunalul Covasna,
Tribunalul Timiș — Secția civilă, Tribunalul Buzău — Secția
civilă și Tribunalul Iași — Secția civilă, litigii de muncă
consideră că excepția de neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul arată că, de la data intrării în vigoare a noilor
reglementări privind salarizarea personalului din învățământ,
stabilite în cuprinsul Legii nr. 330/2009, dispozițiile de lege
criticate și-au încetat aplicarea, astfel că excepția de
neconstituționalitate a devenit inadmisibilă.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie și
dispozițiile art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009.
De asemenea, obiectul excepției de neconstituționalitate îl
constituie și prevederile art. 2 din Ordonanța de urgență a

10

MONITORUL OFICIAL AL ROMÂNIEI, PARTEA I, Nr. 434/29.VI.2010

Guvernului nr. 41/2009 privind unele măsuri în domeniul
salarizării personalului din sectorul bugetar pentru perioada
mai—decembrie 2009, publicată în Monitorul Oficial al
României, Partea I, nr. 286 din 30 aprilie 2009.
Autorii excepției consideră că textele de lege criticate sunt
contrare următoarelor texte din Constituție: art. 1 alin. (4) și (5)
referitoare la statul român, art. 20 alin. (1) referitor la tratatele
internaționale privind drepturile omului, art. 41 alin. (2) privind
munca și protecția socială a muncii, art. 61 alin. (1) privind rolul
Parlamentului, art. 102 alin. (1) privind rolul Guvernului, art. 111
alin. (1) privind informarea Parlamentului, art. 115 alin. (4) și (6)
privind condițiile de adoptare a ordonanțelor de urgență, precum
și art. 141 privind Consiliul Economic și Social.
Examinând excepția de neconstituționalitate, Curtea constată
că dispozițiile art. 2 din Ordonanța de urgență a Guvernului
nr. 31/2009 și ale art. 2 din Ordonanța de urgență a Guvernului
nr. 41/2009 completau, respectiv modificau dispoziții ale
Ordonanței Guvernului nr. 15/2008 privind creșterile salariale ce se
vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008. Acest din urmă act normativ a fost
abrogat prin dispozițiile art. 48 alin. (1) pct. 16 din Partea a III-a,
cap. VI din Legea nr. 330/2009 privind salarizarea unitară a

personalului plătit din fonduri publice, publicată în Monitorul Oficial
al României, Partea I, nr. 762 din 9 noiembrie 2009. Actul normativ
abrogator se referă, printre altele, și la salarizarea personalului
didactic, dar, având în vedere că susținerile autorului excepției
privesc modificarea neconstituțională prin intermediul unor
ordonanțe de urgență a unor domenii ce au fost inițial prevăzute
prin lege, Curtea constată că obiectul criticii nu se mai conservă.
Pentru aceste motive, având în vedere dispozițiile art. 29
alin. (1) și (6) din Legea nr. 47/1992, precum și data la care
instanța de contencios constituțional Curtea Constituțională a
fost sesizată, Curtea apreciază că excepția de
neconstituționalitate a prevederilor art. 2 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009 a devenit inadmisibilă.
În
baza
aceluiași
temei
legal,
excepția
de
neconstituționalitate este inadmisibilă și în ceea ce privește
dispozițiile art. 3 din Ordonanța de urgență a Guvernului
nr. 31/2009, care a fost abrogat prin dispozițiile art. 3 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, publicată în Monitorul
Oficial al României, Partea I, nr. 286 din 30 aprilie 2009.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 3 din Ordonanța de urgență a
Guvernului nr. 31/2009 privind unele măsuri în domeniul salarizării personalului din sectorul bugetar, excepție ridicată de Sindicatul
Liber al Învățământului din Județul Covasna în dosarele nr. 1.947/119/2009, nr. 1.943/119/2009, nr. 1.944/119/2009,
nr. 1.940/119/2009, nr. 1.941/119/2009, nr. 1.939/119/2009, nr. 1.938/119/2009, nr. 1.942/119/2009, nr. 1.946/119/2009,
nr. 1.945/119/2009, nr. 1.989/119/2009, nr. 1.990/119/2009, nr. 1.991/119/2009, nr. 1.992/119/2009 și 1.993/119/2009 ale
Tribunalului Covasna și de Sindicatul Independent al Învățământului Preuniversitar din Județul Timiș în Dosarul nr. 4.123/30/2009
al Tribunalului Timiș — Secția civilă.
2. Respinge, ca devenită inadmisibilă, excepția de neconstituționalitate a dispozițiilor art. 2 din Ordonanța de urgență a
Guvernului nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada
mai—decembrie 2009, excepție ridicată de Sindicatul Liber din Învățământ al Județului Vrancea în Dosarul nr. 1.866/91/2009 al
Tribunalului Vrancea — Secția civilă, de Sindicatul Liber al Învățământului din Județul Covasna în dosarele nr. 1.947/119/2009, nr.
1.943/119/2009, nr. 1.944/119/2009, nr. 1.940/119/2009, nr. 1.941/119/2009, nr. 1.939/119/2009, nr. 1.938/119/2009,
nr. 1.942/119/2009, nr. 1.946/119/2009, nr. 1.945/119/2009, nr. 1.989/119/2009, nr. 1.990/119/2009, nr. 1.991/119/2009,
nr. 1.992/119/2009 și 1.993/119/2009 ale Tribunalului Covasna, de Sindicatul Independent al Învățământului Preuniversitar din
Județul Timiș în Dosarul nr. 4.123/30/2009 al Tribunalului Timiș — Secția civilă, de Sindicatul Uniunea Teritorială a Sindicatului din
Învățământul Preuniversitar din Râmnicu Sărat în Dosarul nr. 4.636/114/2008 al Tribunalului Buzău — Secția civilă, de Sindicatul
ăPaul Popescu Neveanu” din Timișoara în dosarele nr. 5.381/30/2009, nr. 5.228/30/2009, nr. 5.245/30/2009, nr. 5.320/30/2009,
nr. 5.250/30/2009, nr. 5.247/30/2009 și nr. 5.380/30/2009 ale Tribunalului Timiș — Secția civilă, de Sindicatul Independent al
Învățământului Preuniversitar din Județul Timiș în dosarele nr. 6.066/30/2009, nr. 4.182/30/2009 și nr. 4.109/30/2009 ale Tribunalului
Timiș — Secția civilă și de Corneliu Căileanu în Dosarul nr. 5.217/99/2009 al Tribunalului Iași — Secția civilă, litigii de muncă.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 434/29.VI.2010

11

CURTEA CONSTITUȚIONALĂ

D E C I Z I A Nr. 684
din 18 mai 2010

referitoare la excepția de neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. în Dosarul nr. 2.076/30/2009 al
Tribunalului Timiș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 14 octombrie 2009, pronunțată în Dosarul
nr. 2.076/30/2009, Tribunalul Timiș — Secția civilă a sesizat
Curtea Constituțională cu excepția de neconstituționalitate
a prevederilor art. 298 alin. (2) ultima liniuță din Legea
nr. 53/2003 — Codul muncii.
Excepția a fost ridicată de Societatea Comercială
ăPetrom” — S.A. într-o cauză având ca obiect soluționarea unor
acțiuni în pretenții.
În motivarea excepției de neconstituționalitate autorul
acesteia susține, în esență, că art. 298 alin. (2) ultima liniuță din
Codul muncii, care prevede că orice dispoziție contrară acestui
act normativ se abrogă, contravine dispozițiilor art. 1 alin. (4) și
(5), art. 73 alin. (3) lit. p) și art. 79 alin. (1) din Constituție, precum
și prevederilor art. 6 din Convenția pentru apărarea drepturilor
omului și a libertăților fundamentale. Astfel, consideră că textul
de lege criticat, prin formularea sa imprecisă, poate ridica
dificultăți de interpretare și aplicare a legii. În acest sens, autorii
fac referire la normele procedurale aplicabile în spețele lor, care
au ca obiect conflicte de muncă, arătând că art. 298 alin. (2)
ultima liniuță din Codul muncii nu este în măsură să clarifice care
dintre acestea urmează să se aplice. Astfel, arată că prevederile
art. 72 din Legea nr. 168/1999 privind soluționarea conflictelor
de muncă sunt diferite de cele ale art. 284 din Codul muncii,
care reglementează aceeași materie, respectiv instanța
competentă să soluționeze aceste conflicte. Cu toate că, din
perspectiva principiilor de aplicare a legii în timp, în speță ar
trebui să fie incidente reglementările mai noi, respectiv cele ale
Codului muncii, caracterul special pe care îl are Legea
nr. 168/1999 față de dreptul comun în materie, reglementat de
Codul muncii, poate conduce la o concluzie contrară, potrivit
căreia incidente ar fi dispozițiile legii speciale. Toate aceste
argumente sprijină concluzia pe care autorul excepției o
consideră esențială pentru motivarea sa, anume că prevederile

art. 298 alin. (2) ultima liniuță din Codul muncii încalcă principiul
efectivității juridice, consacrat de Curtea Europeană a Drepturilor
Omului. Acest principiu presupune că legiuitorul are obligația de
a asigura adoptarea unor dispoziții legale eficiente care să fie
coerente (Cauza Unedic contra Franței — 2008), să evite
paralelismul legislativ (Cauza Katz contra României — 2009),
să aibă vocația de a respecta drepturile și libertățile
fundamentale ale cetățenilor și să aibă o aplicabilitate practică
uniformă, pentru a se evita o jurisprudență neuniformă (Cauza
Santo Pinto contra Portugaliei — 2008). În plus față de acestea,
autorul excepției amintește că, prin dispozițiile art. 62 alin. (1) și
art. 63 alin. (3) din Legea nr. 24/2000 privind normele de tehnică
legislativă pentru elaborarea actelor normative, legiuitorul a
impus cu caracter imperativ abrogarea expresă directă,
excluzând, prin urmare, abrogarea implicită. Acest mod de
abordare a fost determinat atât pentru a asigura coerența
sistemului legislativ, cât și pentru a asigura eficacitatea
principiului separației puterilor în stat, întrucât nu permite
judecătorului să legifereze expres unde legiuitorul a tăcut,
respectiv să constate abrogarea, deși legiuitorul nu a făcut-o.
Nerespectarea prevederilor Legii nr. 24/2000 prin reglementarea
unei norme care are un efect abrogator implicit, precum textul de
lege criticat, are semnificația încălcării art. 1 alin. (5) din
Constituție, care prevede obligativitatea respectării Constituției
și a legilor, obligație căreia trebuie să i se supună inclusiv
Parlamentul, întrucât textul constituțional nu face nicio distincție
cu privire la destinatarii normei.
Tribunalul Timiș — Secția civilă apreciază că dispozițiile
legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României,
Partea I, nr. 72 din 5 februarie 2003, potrivit cărora: ă(2) Pe data
intrării în vigoare a prezentului cod se abrogă: [...]
— orice alte dispoziții contrare.”
Dispozițiile constituționale invocate în motivarea excepției
sunt cuprinse în art. 1 alin. (4) și (5) referitoare la principiul
separației și echilibrului puterilor în stat și obligativitatea
respectării Constituției și a legilor, art. 73 alin. (3) lit. p) privind

12

MONITORUL OFICIAL AL ROMÂNIEI, PARTEA I, Nr. 434/29.VI.2010

reglementarea prin lege organică a regimului general privind
raporturile de muncă, sindicatele, patronatele și protecția socială
și în art. 79 alin. (1) referitor la Consiliul Legislativ.
Examinând excepția de neconstituționalitate, Curtea reține
că s-a pronunțat asupra dispozițiilor de lege criticate prin Decizia
nr. 1.017 din 7 iulie 2009, publicată în Monitorul Oficial al
României, Partea I, nr. 567 din 14 august 2009, respingând
excepția de neconstituționalitate. Cu acel prilej, Curtea a
constatat că întreaga motivare a acesteia se referea la modul de
interpretare și aplicare în timp a două legi organice, și anume
Codul muncii și Legea nr. 168/1999 privind soluționarea
conflictelor de muncă. Se arată, în acest sens, că există o
practică neunitară la nivelul instanțelor de judecată, în privința
constatării abrogării implicite a prevederilor art. 72 din Legea
nr. 168/1999 privind soluționarea conflictelor de muncă, având
drept consecință pronunțarea unor hotărâri judecătorești diferite
asupra aceleiași probleme de drept. De asemenea, se susținea
nerespectarea normelor de tehnică legislativă cu prilejul
adoptării Codului muncii.

Or, toate aspectele invocate, ce țin de modul de aplicare a
legii și de stabilirea unei interpretări unitare a actelor normative,
nu intră în competența instanței de contencios constituțional,
așa cum este reglementată aceasta de Legea fundamentală și
de Legea nr. 47/1992, ci a instanțelor de judecată, respectiv a
Înaltei Curți de Casație și Justiție, așa cum prevăd dispozițiile
art. 126 alin. (1) și (3) din Constituție, care statuează că:
ă(1) Justiția se realizează prin Înalta Curte de Casație și Justiție
și prin celelalte instanțe judecătorești stabilite de lege.” [...]
ă(3) Înalta Curte de Casație și Justiție asigură interpretarea și
aplicarea unitară a legii de către celelalte instanțe judecătorești,
potrivit competenței sale.”
De asemenea, Curtea a reținut că atribuțiile sale privind
analiza conformității unor texte de lege cu Constituția nu se pot
extinde și asupra aspectelor ce țin de respectarea normelor de
tehnică legislativă, atât timp cât aceste norme nu au relevanță
în plan constituțional.
Întrucât nu au intervenit elemente noi de natură să modifice
jurisprudența Curții, atât soluția, cât și considerentele deciziei
menționate își păstrează valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. în Dosarul nr. 2.076/30/2009 al
Tribunalului Timiș — Secția civilă.
Definitivă și general obligatorie.
Pronunțată în ședința publică din data de 18 mai 2010.
PREȘEDINTE,

ACSINTE GASPAR
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 704
din 25 mai 2010

referitoare la excepția de neconstituționalitate a dispozițiilor art. 170 alin. 1 și 3
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 170 alin. 1 și 3 din Codul de procedură civilă,

excepție ridicată de Beatrice Julieta Zgureanu în Dosarul
nr. 4.999/3/2009 al Tribunalului București — Secția a IX-a
contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate ca fiind
neîntemeiată, invocând jurisprudența Curții Constituționale în
materie.

MONITORUL OFICIAL AL ROMÂNIEI, PARTEA I, Nr. 434/29.VI.2010
C U R T E A,

având în vedere actele și lucrările dosarului, reține următoarele:
Prin Încheierea din 2 noiembrie 2009, pronunțată în Dosarul
nr. 4.999/3/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu soluționarea excepției de neconstituționalitate a dispozițiilor art. 170 alin. 1 și 3 din Codul de
procedură civilă, excepție ridicată de Beatrice Julieta
Zgureanu.
În motivarea excepției de neconstituționalitate autorul
arată că textul de lege criticat aduce o atingere ăgrosieră”
substanței dreptului la apărare, întrucât condiționează
valorificarea dreptului de a proba cererea în justiție de
depunerea unei taxe într-un termen prea scurt, împrejurare ce
determină și o restrângere a accesului liber la justiție. Astfel,
decăderea persoanei interesate din dreptul de a se efectua
expertiza o privează de dreptul la un proces echitabil și
constituie un abuz, în condițiile în care aceasta este unica
modalitate prin care se poate proba pretenția dedusă judecății.
Tribunalul București — Secția a IX-a contencios
administrativ și fiscal apreciază că excepția este
neîntemeiată, arătând că noțiunea de acces liber la justiție nu
implică gratuitatea actelor procesuale și procedurale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 170 alin. 1 și 3 din Codul de procedură civilă,
texte de lege care au următorul conținut: ă(1) Când s-a
încuviințat o cercetare locală, expertiză sau dovadă cu martori,
partea care a propus-o este obligată ca, în termen de 5 zile de
la încuviințare, să depună suma statornicită de instanță pentru
cheltuielile de cercetare, drumul și despăgubirea martorilor sau
plata expertului; recipisa se va depune la grefa instanței.[...]
(3) Neîndeplinirea acestor obligații atrage decăderea, pentru
acea instanță, din dovada încuviințată.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) și art. 24, precum și dispozițiilor art. 6

13

paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor art. 170 alin. 1
și 3 din Codul de procedură civilă s-a pronunțat în prealabil,
respingând criticile ca neîntemeiate. Astfel, prin Decizia nr. 400
din 5 octombrie 2004, publicată în Monitorul Oficial al României,
Partea I, nr. 1.012 din 3 noiembrie 2004, Curtea a reținut că
textele de lege criticate reglementează obligația părții care a
solicitat administrarea unor probatorii, precum cercetarea locală,
expertiza sau dovada cu martori, pe care instanța le-a
încuviințat, de a avansa în termen de 5 zile cheltuielile necesare
pentru cercetare, drumul și despăgubirea martorilor sau plata
expertului, sub sancțiunea decăderii din proba încuviințată.
În această materie, ca, de altfel, în toate cazurile în care
legiuitorul a condiționat valorificarea unui drept de exercitarea
sa în interiorul unui anumit termen, nu s-a procedat în acest fel
cu intenția de a restrânge accesul liber la justiție, de care, în
mod evident, cel interesat beneficiază în cadrul termenului legal
instituit, ci exclusiv pentru a instaura un climat de ordine
indispensabil, în vederea exercitării dreptului constituțional
prevăzut de art. 21, prevenind astfel abuzurile și asigurând
protecția drepturilor și intereselor legitime ale celorlalte părți. De
altfel, Curtea a statuat în mod constant că reglementarea de
către legiuitor, în limitele competenței ce i-a fost conferită prin
Constituție, a condițiilor de exercitare a unui drept, subiectiv sau
procesual, inclusiv prin instituirea unor termene, nu constituie o
restrângere a exercițiului acestuia, ci doar o modalitate eficientă
de a preveni exercitarea sa abuzivă, în detrimentul altor titulari
de drepturi, în egală măsură ocrotite.
Așa fiind, termenul instituit prin textul de lege criticat are în
vedere soluționarea procesului cu celeritate, nedepunerea
sumei statornicite de instanță în cele 5 zile de la încuviințarea
probei cauzând o amânare nejustificată a judecății.
De altfel, art. 126 alin. (2) din Constituție, republicată, potrivit
căruia ăCompetența instanțelor judecătorești și procedura de
judecată sunt prevăzute numai prin lege”, atribuie exclusiv
legiuitorului prerogativa stabilirii competenței și procedurii de
judecată, inclusiv a condițiilor de exercitare a diferitelor drepturi
procesuale. Prin urmare, termenele procedurale instituite de
textul de lege criticat reprezintă expresia aplicării dispozițiilor
constituționale invocate mai sus.
Departe de a îngrădi drepturi consacrate constituțional,
reglementarea prevăzută de art. 170 alin. 1 și 3 din Codul de
procedură civilă constituie o garanție a aplicării principiului
prevăzut de art. 6 paragraful 1 din Convenția pentru apărarea
drepturilor omului și a libertăților fundamentale, privind
judecarea unei cauze în mod echitabil și într-un termen
rezonabil, în scopul înlăturării oricăror abuzuri din partea părților,
prin care s-ar tinde la tergiversarea nejustificată a soluționării
unui proces.
Pe de altă parte, în condițiile în care, potrivit principiului că
nimeni nu se poate apăra invocând necunoașterea legii (ănemo
censetur ignorare legem”), titularul unui drept este prezumat că
a avut cunoștință de reglementarea care prevedea că
valorificarea dreptului său se circumscrie unui anumit termen,
fără a înțelege să îl respecte, acesta nu are decât a-și imputa
propriei lipse de diligență consecințele negative pe care este
ținut să le suporte și câtuși de puțin textul de lege criticat.

14

MONITORUL OFICIAL AL ROMÂNIEI, PARTEA I, Nr. 434/29.VI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 170 alin. 1 și 3 din Codul de procedură civilă, excepție ridicată
de Beatrice Julieta Zgureanu în Dosarul nr. 4.999/3/2009 al Tribunalului București — Secția a IX-a contencios administrativ și
fiscal.
Definitivă și general obligatorie.
Pronunțată în ședința publică din data de 25 mai 2010.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea structurii organizatorice
a Institutului Național de Cercetare-Dezvoltare
pentru Microbiologie și Imunologie ăCantacuzino”
Văzând Referatul Direcției organizare și politici salariale nr. Cs.A. 6.672 din
22 iunie 2010,
având în vedere prevederile art. 3 din Hotărârea Guvernului nr. 352/2002
privind înființarea Institutului Național de Cercetare-Dezvoltare pentru
Microbiologie și Imunologie ăCantacuzino”, cu modificările și completările
ulterioare,
în temeiul prevederilor art. 7 alin. (4) din Hotărârea Guvernului nr. 144/2010
privind organizarea și funcționarea Ministerului Sănătății, cu completările ulterioare,
ministrul sănătății emite următorul ordin:
Art. 1. — Se aprobă structura organizatorică a Institutului Național de
Cercetare-Dezvoltare pentru Microbiologie și Imunologie ăCantacuzino”, conform
anexei*) care face parte integrantă din prezentul ordin.
Art. 2. — La data intrării în vigoare a prezentului ordin se abrogă Ordinul
ministrului sănătății nr. 115/2010 pentru aprobarea structurii organizatorice a
Institutului Național de Cercetare-Dezvoltare pentru Microbiologie și Imunologie
ăCantacuzino”, publicat în Monitorul Oficial al României, Partea I, nr. 114 din
19 februarie 2010, precum și orice alte dispoziții contrare.
Art. 3. — Direcțiile de specialitate din cadrul Ministerului Sănătății și Institutul
Național de Cercetare-Dezvoltare pentru Microbiologie și Imunologie
ăCantacuzino” vor duce la îndeplinire dispozițiile prezentului ordin.
Art. 4. — Prezentul ordin se publică în Monitorul Oficial al României, Partea I.
Ministrul sănătății,
Cseke Attila
București, 23 iunie 2010.
Nr. 946.
*) Anexa este reprodusă în facsimil.

a Institutului Național de Cercetare-Dezvoltare pentru Microbiologie și Imunologie ăCantacuzino”

S T R U C T U R A O R G A N I Z AT O R I C Ă

ANEXĂ

MONITORUL OFICIAL AL ROMÂNIEI, PARTEA I, Nr. 434/29.VI.2010
15

16

MONITORUL OFICIAL AL ROMÂNIEI, PARTEA I, Nr. 434/29.VI.2010

MINISTERUL SĂNĂTĂȚII

ORDIN
privind completarea art. 1 din Ordinul ministrului sănătății nr. 241/2010 pentru aprobarea prețurilor
la medicamentele cuprinse în Catalogul național al prețurilor medicamentelor de uz uman
autorizate de punere pe piață în România
Văzând Referatul Direcției strategii și politica medicamentului nr. Cs. A. 6.712 din 23 iunie 2010,
având în vedere:
— prevederile art. 851 din titlul XVII ăMedicamentul” al Legii nr. 95/2006 privind reforma în domeniul sănătății, cu
modificările și completările ulterioare;
— prevederile art. 140 alin. (2) lit. e) din Codul fiscal, aprobat prin Legea nr. 571/2003, cu modificările și completările
ulterioare;
— Legea nr. 348/2004 privind denominarea monedei naționale, cu modificările și completările ulterioare,
în temeiul art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății,
cu completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 241/2010 pentru
aprobarea prețurilor la medicamentele cuprinse în Catalogul
național al prețurilor medicamentelor de uz uman autorizate de
punere pe piață în România, publicat în Monitorul Oficial al
României, Partea I, nr. 201 din 30 martie 2010, la articolul 1, după
alineatul (1) se introduc trei noi alineate, alineatele (2)—(4), cu
următorul cuprins:
ă(2) Se completează Catalogul național al prețurilor
medicamentelor de uz uman autorizate de punere pe piață în
România cu prețurile produselor nou-avizate/reavizate în
perioada 1 aprilie—28 iunie 2010.
(3) Se diminuează, la cererea deținătorului de autorizație de
punere pe piață (APP) sau a reprezentantului acestuia, nivelul

existent al prețurilor produselor cuprinse în Catalogul național
al prețurilor medicamentelor de uz uman autorizate de punere
pe piață în România.
(4) Se exclud din Catalogul național al prețurilor
medicamentelor de uz uman autorizate de punere pe piață
produsele ce nu mai pot fi menținute în circuitul terapeutic conform
art. 730 alin. (9) din Legea nr. 95/2006 privind reforma în domeniul
sănătății, cu modificările și completările ulterioare, sau, după caz,
la cererea deținătorului de APP sau a reprezentantului acestuia.”
Art. II. — Prevederile prezentului ordin intră în vigoare
începând cu data de 1 iulie 2010.
Art. III. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 24 iunie 2010.
Nr. 950.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 434/29.VI.2010 conține 16 pagini.

Prețul: 3,20 lei

&JUYDGY|444201]
ISSN 1453—4495

