Anul 178 (XXII) — Nr. 376

PARTEA I

LEGI, DECRETE, HOTĂRÂRI ȘI ALTE ACTE

Luni, 7 iunie 2010

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

LEGI ȘI DECRETE
100.

— Lege privind împădurirea terenurilor degradate ....

542.

— Decret pentru promulgarea Legii privind împădurirea
terenurilor degradate ..................................................

102.

2–3
615.
3

— Lege pentru ratificarea Statutului Agenției
Internaționale pentru Energie Regenerabilă, deschis
spre semnare la Bonn la 26 ianuarie 2009, semnat de
România la Bonn la 26 ianuarie 2009 ........................

4

Statutul Agenției Internaționale pentru Energie Regenerabilă
(IRENA) ......................................................................

4–8

544.

534.

Pagina

— Ordin al ministrului sănătății privind modificarea
Normelor și protocoalelor analitice, farmacotoxicologice
și clinice referitoare la testarea medicamentelor,
aprobate prin Ordinul ministrului sănătății publice
nr. 906/2006 ..............................................................

10–15

ACTE ALE AUTORITĂȚII ELECTORALE
PERMANENTE

— Decret privind promulgarea Legii pentru ratificarea
Statutului Agenției Internaționale pentru Energie
Regenerabilă, deschis spre semnare la Bonn la
26 ianuarie 2009, semnat de România la Bonn la
26 ianuarie 2009 ........................................................

9

— Decret privind conferirea unor decorații de război ....

9

7.

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile parțiale din 30 mai 2010 care
au depus raportul detaliat al veniturilor și cheltuielilor
electorale, conform art. 38 alin. (11) din Legea nr. 334/2006
privind finanțarea activității partidelor politice și a
campaniilor electorale, cu modificările și completările
ulterioare, pentru alegerile locale parțiale desfășurate
conform Hotărârii Guvernului nr. 382/2010 privind
stabilirea datei alegerilor locale parțiale pentru alegerea
primarilor în unele circumscripții electorale ................

16

2

MONITORUL OFICIAL AL ROMÂNIEI, PARTEA I, Nr. 376/7.VI.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind împădurirea terenurilor degradate
Parlamentul României adoptă prezenta lege.
Art. 1. — Sunt supuse prevederilor prezentei legi terenurile
degradate, indiferent de forma de proprietate, care pot fi
ameliorate prin lucrări de împădurire, în vederea protejării
solului, a refacerii echilibrului hidrologic și a îmbunătățirii
condițiilor de mediu.
Art. 2. — Obiectul prezentei legi îl constituie împădurirea
terenurilor degradate, astfel cum sunt definite la pct. 48 din
anexa la Legea nr. 46/2008 — Codul silvic, cu modificările și
completările ulterioare.
Art. 3. — Se constituie în perimetre de ameliorare, astfel cum
sunt acestea definite la pct. 24 din anexa la Legea nr. 46/2008,
cu modificările și completările ulterioare, terenurile degradate
prevăzute la art. 2, care pot fi ameliorate prin împădurire.
Art. 4. — (1) Inventarierea terenurilor degradate care fac
obiectul acțiunii de ameliorare prin împădurire se va face de
către comisia prevăzută la art. 5, cu respectarea prevederilor
regulamentului privind stabilirea grupelor de terenuri care intră
în perimetrele de ameliorare, funcționarea și atribuțiile comisiilor
de specialiști, constituite pentru delimitarea perimetrelor de
ameliorare, care se aprobă prin hotărâre a Guvernului în termen
de 90 de zile de la intrarea în vigoare a prezentei legi.
(2) Inventarierea terenurilor degradate prevăzute la alin. (1)
constituie o obligație permanentă.
(3) Până la intrarea în vigoare a regulamentului prevăzut la
alin. (1) se aplică prevederile Hotărârii Guvernului nr. 786/1993
pentru aprobarea Regulamentului privind stabilirea grupelor de
terenuri care intră în perimetrele de ameliorare, precum și
competența, funcționarea și atribuțiile comisiilor de specialiști
constituite pentru delimitarea perimetrelor de ameliorare.
Art. 5. — (1) Identificarea, delimitarea și constituirea
perimetrelor de ameliorare la nivelul localităților se fac de o
comisie stabilită prin ordin al prefectului, la propunerea
directorului executiv al direcției pentru agricultură și dezvoltare
rurală. Comisia se constituie în termen de 30 de zile de la
intrarea în vigoare a prezentei legi și este formată din:
a) primarul comunei, al orașului sau al municipiului, după
caz, în calitate de președinte al comisiei;
b) reprezentantul direcției pentru agricultură și dezvoltare
rurală;
c) reprezentantul oficiului de cadastru și publicitate imobiliară;
d) reprezentantul oficiului județean de studii pedologice și
agrochimice;
e) reprezentantul inspectoratului teritorial de regim silvic și
de vânătoare;
f) reprezentantul agenției județene pentru protecția mediului;
g) reprezentantul direcției silvice sau al structurii silvice de
rang superior și al ocolului silvic de stat sau privat, după caz, în
calitate de secretar;
h) reprezentantul sectorului de îmbunătățiri funciare la nivel
local;
i) specialiști din unitățile și subunitățile de cercetare și
proiectare în domeniile de îmbunătățiri funciare pentru
agricultură, silvicultură, împăduriri de terenuri degradate,
cercetări agrochimice și pedologice;
j) specialiști din Ministerul Mediului și Pădurilor, în cazul
zonelor cu un interes special pentru ameliorarea condițiilor de
mediu sau pentru protejarea acestora prin acțiuni de împădurire.

(2) Fac excepție de la prevederile alin. (1) terenurile care
sunt incluse pe Lista siturilor contaminate care sunt în fază de
investigare preliminară sau detaliată, potrivit prevederilor
Hotărârii Guvernului nr. 1.408/2007 privind modalitățile de
investigare și evaluare a poluării solului și subsolului, sau care
fac obiectul unor proiecte de refacere a mediului geologic și a
ecosistemelor terestre, potrivit prevederilor Hotărârii Guvernului
nr. 1.403/2007 privind refacerea zonelor în care solul, subsolul
și ecosistemele terestre au fost afectate.
(3) În cazul identificării de terenuri degradate în cadrul unei
arii naturale protejate, se vor respecta prevederile legale privind
regimul ariilor naturale protejate, conservarea habitatelor
naturale, a florei și faunei sălbatice.
Art. 6. — (1) Documentația întocmită de comisia prevăzută la
art. 5 se avizează conform prevederilor art. 82 alin. (4) din Legea
fondului funciar nr. 18/1991, republicată, cu modificările și
completările ulterioare.
(2) Studiul de fezabilitate cuprinde în anexă documentația
cadastrală întocmită în sistem stereografic de proiecție 1970,
recepționată de oficiul de cadastru și publicitate imobiliară în a
cărui rază teritorială sunt situate imobilele, cu atribuire de
numere cadastrale. La cererea proprietarilor, pentru imobilele
respective se deschid cărți funciare, conform reglementărilor în
vigoare.
(3) La solicitarea autorității publice centrale care răspunde
de silvicultură, prin unitățile silvice teritoriale ale acesteia, se
notează în cartea funciară faptul că imobilul este supus
procedurii de împădurire potrivit prevederilor prezentei legi.
(4) Radierea notării din cartea funciară se face la solicitarea
autorității publice centrale care răspunde de silvicultură, prin
structurile teritoriale, în urma finalizării procedurii sau a renunțării
la efectuarea investițiilor.
Art. 7. — (1) Terenurile degradate, apte pentru împădurire,
constituite în perimetre de ameliorare, sunt incluse în fondul
forestier național în termen de maximum 30 de zile de la data
transmiterii acestora în administrarea Regiei Naționale a
Pădurilor — Romsilva, pentru terenurile proprietate publică a
statului, și la constituirea perimetrelor de ameliorare, pentru
celelalte terenuri.
(2) Terenurile prevăzute la alin. (1) se includ în
amenajamente silvice existente.
(3) Încheierea contractelor de administrare sau de servicii
silvice, după caz, a terenurilor prevăzute la alin. (1) se realizează
la data trecerii acestora în administrarea Regiei Naționale a
Pădurilor — Romsilva, pentru terenurile proprietate publică a
statului, și în termen de maximum 30 de zile de la recepția
lucrărilor de împădurire, pentru arboretele din perimetrele de
ameliorare instalate pe alte terenuri decât cele ale statului.
Art. 8. — Documentațiile tehnico-economice și lucrările
necesare pentru ameliorarea prin împădurire a terenurilor
degradate prevăzute la art. 2, constituite în perimetre de
ameliorare, se execută de unități specializate, atestate de
autoritatea publică centrală care răspunde de silvicultură, în
condițiile legii.
Art. 9. — (1) Terenurile degradate proprietate publică a
statului, constituite în perimetre de ameliorare, se transmit prin
hotărâre a Guvernului în administrarea Regiei Naționale a

MONITORUL OFICIAL AL ROMÂNIEI, PARTEA I, Nr. 376/7.VI.2010
Pădurilor — Romsilva, în vederea ameliorării prin împădurire, și
se includ în fondul forestier național.
(2) Transmiterea prevăzută la alin. (1) se poate face dacă
suprafața terenului este de minimum 0,25 ha, în cazul terenurilor
izolate, și indiferent de suprafață, în cazul terenurilor limitrofe
fondului forestier proprietate publică a statului.
Art. 10. — (1) În cazul donării terenurilor degradate
proprietate privată către stat, în vederea executării lucrărilor de
ameliorare prin împădurire, aceste terenuri sunt preluate în
administrare de Regia Națională a Pădurilor — Romsilva și se
includ în fondul forestier proprietate publică a statului.
(2) Onorariul notarial privind actele de donație pentru
terenurile prevăzute la alin. (1) se suportă de Regia Națională a
Pădurilor — Romsilva.
Art. 11. – Autoritatea publică centrală care răspunde de
silvicultură mandatează Regia Națională a Pădurilor – Romsilva
să cumpere, în numele statului, de la persoane fizice sau
juridice, terenuri degradate, în vederea împăduririi, în condițiile
legii, în limita fondurilor anuale alocate de la bugetul de stat.
Art. 12. — Împiedicarea sub orice formă de către persoanele
fizice și juridice a executării lucrărilor de ameliorare prin
împădurire a terenurilor degradate constituie contravenție și se
sancționează cu amendă de la 300 lei la 1.200 lei.
Art. 13. — (1) Pășunatul pe terenurile degradate ameliorate
prin împăduriri este interzis.
(2) Nerespectarea prevederilor alin. (1) constituie
contravenție și se sancționează cu amendă de la 1.000 lei la
5.000 lei.
Art. 14. — (1) Constatarea contravențiilor și aplicarea
sancțiunilor prevăzute la art. 12 și 13 se fac de personalul silvic
împuternicit, de ofițerii și agenții de poliție, precum și de ofițerii
și subofițerii din cadrul Jandarmeriei Române.
(2) Contravențiilor prevăzute la art. 12 și 13 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 15. — Documentația tehnico-economică necesară
realizării lucrărilor de împădurire a terenurilor degradate se
elaborează, în condițiile Legii nr. 500/2002 privind finanțele
publice, cu modificările și completările ulterioare, și ale celorlalte
acte normative aplicabile în materie de investiții publice.

3

Art. 16. — Recepția lucrărilor de împădurire a terenurilor
degradate se realizează cu participarea obligatorie a:
a) deținătorului terenului;
b) reprezentantului unității teritoriale silvice a autorității
publice centrale care răspunde de silvicultură;
c) reprezentantului unității specializate pentru executarea
lucrărilor de împădurire.
Art. 17. — Pentru terenurile degradate constituite în
perimetre de ameliorare, altele decât cele aflate în proprietatea
publică a statului, paza lucrărilor se execută în conformitate cu
prevederile Legii nr. 46/2008, cu modificările și completările
ulterioare.
Art. 18. — (1) Sursele de finanțare pentru cumpărarea de
terenuri conform prevederilor art. 11, pentru întocmirea
documentațiilor tehnico-economice, pentru împădurirea
terenurilor degradate, pentru întreținerea și paza respectivelor
lucrări, până la declararea închiderii stării de masiv, sunt
următoarele:
a) fondul de ameliorare a fondului funciar, constituit potrivit
Legii nr. 18/1991, republicată, cu modificările și completările
ulterioare;
b) fondul anual de mediu;
c) alocații de la bugetul de stat;
d) sponsorizări de la societăți comerciale, fundații și altele
asemenea;
e) surse financiare externe nerambursabile sau credite
externe pe termen lung;
f) contribuția benevolă a persoanelor fizice sau juridice,
interesate de executarea lucrărilor de ameliorare;
g) fondul de conservare și regenerare a pădurilor, constituit
potrivit prevederilor art. 33 din Legea nr. 46/2008, cu modificările
și completările ulterioare;
h) alte surse legale.
(2) Autoritatea publică centrală care răspunde de silvicultură,
în calitate de coordonator tehnic al acțiunilor de împădurire a
terenurilor degradate, solicită anual includerea în bugetul de stat
a fondurilor necesare pentru împădurirea acestora în anul
următor.
Art. 19. — Prevederile art. 12 și 13 intră în vigoare la 30 de
zile de la data publicării prezentei legi în Monitorul Oficial al
României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 3 iunie 2010.
Nr. 100.
PREȘEDINTELE ROMÂNIEI

DECRET
pentru promulgarea Legii
privind împădurirea terenurilor degradate
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind împădurirea terenurilor degradate
și se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 iunie 2010.
Nr. 542.

4

MONITORUL OFICIAL AL ROMÂNIEI, PARTEA I, Nr. 376/7.VI.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Statutului Agenției Internaționale
pentru Energie Regenerabilă, deschis spre semnare la Bonn
la 26 ianuarie 2009, semnat de România la Bonn
la 26 ianuarie 2009
Parlamentul României adoptă prezenta lege.
Articol unic. — Se ratifică Statutul Agenției Internaționale pentru Energie
Regenerabilă, deschis spre semnare la Bonn la 26 ianuarie 2009, semnat de
România la Bonn la 26 ianuarie 2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 3 iunie 2010.
Nr. 102.
S TAT U T U L
Agenției Internaționale pentru Energie Regenerabilă (IRENA)*)
Părțile la prezentul statut,
dorind să promoveze adoptarea și utilizarea energiei regenerabile pe scară largă și într-o măsură mai mare, în vederea
dezvoltării durabile,
inspirate de încrederea lor fermă în vastele oportunități oferite de energia regenerabilă pentru abordarea și atenuarea
treptată a problemelor legate de securitatea energetică și de prețurile fluctuante ale energiei,
convinse de rolul major pe care energia regenerabilă îl poate juca în reducerea concentrației gazelor cu efect de seră din
atmosferă, contribuind astfel la stabilizarea sistemului climatic și permițând o trecere durabilă, sigură și graduală la o economie cu
nivel scăzut de carbon,
dorind să promoveze impactul pozitiv pe care tehnologiile din domeniul energiei regenerabile îl pot avea asupra stimulării
creșterii economice durabile și creării de locuri de muncă,
motivate de potențialul uriaș al energiei regenerabile pentru asigurarea accesului descentralizat la energie în special
pentru țările în curs de dezvoltare și a accesului la energie al regiunilor și insulelor izolate și îndepărtate,
preocupate de gravele implicații negative pe care utilizarea combustibililor fosili și folosirea ineficientă a biomasei
tradiționale le pot avea asupra sănătății,
convinse de faptul că energia regenerabilă, combinată cu eficiența energetică sporită, poate acoperi din ce în ce mai mult
creșterea prevăzută, accelerată, a nevoii de energie la nivel global în următoarele decenii,
afirmând dorința lor de a înființa o organizație internațională pentru energie regenerabilă, care să faciliteze cooperarea
dintre membrii săi și, totodată, să stabilească o colaborare strânsă cu organizațiile existente care promovează utilizarea energiei
regenerabile,
au convenit cele ce urmează:
ARTICOLUL I
Înființarea Agenției Internaționale pentru Energie Regenerabilă

A. Părțile la prezentul statut înființează Agenția Internațională
pentru Energie Regenerabilă (denumită în continuare Agenția),
în conformitate cu termenii și condițiile de mai jos.
B. Agenția se bazează pe principiul egalității tuturor
membrilor săi și va respecta drepturile și competențele suverane
ale membrilor săi în desfășurarea activităților sale.

b) contribuția energiei regenerabile la conservarea mediului,
prin limitarea presiunii asupra resurselor naturale și reducerea
defrișării, în special a defrișării tropicale, a deșertificării și a pierderii
biodiversității, la protecția climei, la creșterea economică și
coeziunea socială, inclusiv reducerea sărăciei și dezvoltarea
durabilă, la accesul la și siguranța în alimentarea cu energie, la
dezvoltarea regională și responsabilitatea intergenerații.
ARTICOLUL III

ARTICOLUL II
Obiective

Agenția va promova adoptarea pe scară largă și într-o
măsură mai mare și utilizarea durabilă a tuturor formelor de
energie regenerabilă, luând în considerare:
a) prioritățile naționale și interne și beneficiile ce rezultă
dintr-o abordare combinată a energiei regenerabile și a
măsurilor ce vizează eficiența energetică; și
*) Traducere.

Definiție

În prezentul statut, termenul energie regenerabilă se referă
la toate formele de energie produsă din surse regenerabile într-o
manieră durabilă, care includ, printre altele:
1. bioenergia;
2. energia geotermală;
3. hidroenergia;

MONITORUL OFICIAL AL ROMÂNIEI, PARTEA I, Nr. 376/7.VI.2010
4. energia oceanelor, incluzând, între altele, energia
mareelor, a valurilor și energia termală a oceanelor;
5. energia solară; și
6. energia eoliană.
ARTICOLUL IV

5

2. va informa ulterior membrii în legătură cu consultanța
oferită; și
3. va informa membrii cu privire la consultările și cooperarea
cu organizațiile internaționale din domeniu și la activitatea
acestora.

Activități

ARTICOLUL V

A. Ca un centru de excelență pentru tehnologia în domeniul
energiei regenerabile și acționând ca facilitator și catalizator,
furnizând experiență pentru aplicații practice și politici, oferind
sprijin pentru toate problemele legate de energia regenerabilă și
ajutând țările să beneficieze de dezvoltare și transfer de
cunoștințe și tehnologie eficiente, Agenția desfășoară
următoarele activități:
1. În special, în beneficiul membrilor săi, Agenția:
a) va analiza, va monitoriza și, fără a crea obligații asupra
politicilor membrilor săi, va sistematiza practicile actuale în
materie de energie regenerabilă, inclusiv instrumentele de
politici, stimulentele, mecanismele de investiții, bunele practici,
tehnologiile disponibile, sistemele integrate și echipamentele,
precum și factorii de reușită-eșec;
b) va iniția discuția și va asigura interacțiunea cu alte rețele
și organizații guvernamentale și neguvernamentale din acest
domeniu și din alte domenii relevante;
c) va oferi membrilor săi, la cerere, asistență și consultanță
adecvată, luând în considerare nevoile acestora, și va stimula
dezbaterile la nivel internațional pe tema politicilor din domeniul
energiei regenerabile și a condițiilor-cadru;
d) va îmbunătăți transferul pertinent de tehnologie și
cunoștințe și va promova dezvoltarea competenței și capacității
locale în statele membre, incluzând interconexiunile necesare;
e) va oferi membrilor săi cunoștințe privind formarea
instituțională, inclusiv pregătire și instruire;
f) va asigura membrilor săi, la cerere, consultanță privind
finanțarea în domeniul energiei regenerabile și va sprijini
aplicarea mecanismelor asociate;
g) va stimula și va încuraja cercetarea, inclusiv privind
probleme socioeconomice, și va încuraja rețelele de cercetare,
cercetarea comună, dezvoltarea și implementarea tehnologiilor; și
h) va furniza informații cu privire la dezvoltarea și
implementarea standardelor tehnice naționale și internaționale
referitoare la energia regenerabilă, pe baza unei percepții
corecte provenind din participarea activă în forurile relevante.
2. În plus, Agenția va disemina informații și va crește nivelul
de conștientizare a publicului asupra beneficiilor și potențialului
oferit de energia regenerabilă.
B. În îndeplinirea activităților sale, Agenția:
1. va acționa în conformitate cu scopurile și principiile
Organizației Națiunilor Unite pentru promovarea păcii și
cooperării internaționale și în conformitate cu politicile
Organizației Națiunilor Unite promovând dezvoltarea durabilă;
2. își va aloca resursele astfel încât să asigure utilizarea lor
eficientă în vederea gestionării adecvate a tuturor obiectivelor
sale și desfășurării activităților pentru obținerea beneficiului
maxim posibil pentru membrii săi și în toate zonele lumii, ținând
cont de nevoile speciale ale țărilor în curs de dezvoltare, ale
insulelor și regiunilor izolate și îndepărtate;
3. va coopera îndeaproape și se va strădui să stabilească
relații reciproc avantajoase cu instituțiile și organizațiile
existente, pentru a evita suprapunerea inutilă a activității, și se
va baza pe și va utiliza eficient și efectiv resursele și activitățile
curente ale guvernelor, ale altor organizații și agenții care
urmăresc promovarea energiei regenerabile.
C. Agenția:
1. va înainta membrilor săi un raport anual asupra activităților
sale;

Program de activitate și proiecte

A. Agenția își va desfășura activitățile pe baza unui program
anual de activitate, pregătit de Secretariat, analizat de Consiliu
și adoptat de Adunare.
B. Pe lângă programul anual de activitate, după consultarea
membrilor săi și, în caz de dezacord, după aprobarea de
Adunare, Agenția poate dezvolta proiecte inițiate și finanțate de
membri, sub rezerva disponibilității resurselor nefinanciare ale
Agenției.
ARTICOLUL VI
Calitatea de membru

A. Calitatea de membru poate fi dobândită de statele
membre ale Organizației Națiunilor Unite și de organizațiile
interguvernamentale regionale de integrare economică ce sunt
dispuse și capabile să acționeze în conformitate cu obiectivele
și activitățile prevăzute în prezentul statut. Pentru a fi eligibilă
ca membru al Agenției, o organizație interguvernamentală
regională de integrare economică trebuie să fie constituită din
state suverane, dintre care cel puțin unul să fie membru al
Agenției, și statele sale membre să fi transferat competențe
către ea în cel puțin una dintre chestiunile aflate în sfera de
activitate a Agenției.
B. Astfel de state și organizații interguvernamentale regionale
de integrare economică vor deveni:
1. membri inițiali ai Agenției, prin semnarea prezentului statut
și depunerea unui instrument de ratificare;
2. alți membri ai Agenției, prin depunerea unui instrument de
aderare după ce solicitarea de dobândire a calității de membru
a fost aprobată. Dobândirea calității de membru va fi considerată
ca aprobată dacă, în termen de 3 luni de la transmiterea cererii
către membri nu a fost exprimată nicio opoziție. În cazul vreunei
opoziții, asupra cererii va decide Adunarea, în conformitate cu
art. IX lit. H pct. 1.
C. În cazul oricărei organizații interguvernamentale regionale
de integrare economică, organizația și statele sale membre vor
decide asupra responsabilităților fiecăruia pentru îndeplinirea
obligațiilor care decurg din prezentul statut. Organizația și
statele sale membre nu vor putea să exercite drepturile conferite
de prezentul statut, inclusiv dreptul de vot, în mod simultan. În
instrumentele de ratificare sau aderare, organizațiile mai sus
menționate își vor declara gradul de competență în chestiunile
guvernate de prezentul statut. Aceste organizații vor informa, de
asemenea, guvernul depozitar asupra oricăror modificări
relevante ale gradului de competență. În cazul votului asupra
unor chestiuni ce fac obiectul competenței lor, organizațiile
interguvernamentale regionale de integrare economică vor vota
cu un număr de voturi egal cu totalul numărului de voturi ale
statelor membre, care sunt, de asemenea, membri ai Agenției.
ARTICOLUL VII
Observatori

A. Statutul de observator poate fi acordat de Adunare:
1. organizațiilor interguvernamentale și neguvernamentale
care activează în domeniul energiei regenerabile;
2. semnatarilor care nu au ratificat statutul; și
3. celor ce au solicitat dobândirea calității de membru și a
căror cerere a fost aprobată în conformitate cu art. VI lit. B pct. 2;

6

MONITORUL OFICIAL AL ROMÂNIEI, PARTEA I, Nr. 376/7.VI.2010

B. Observatorii pot participa fără drept de vot la sesiunile
publice ale Adunării și ale organelor sale subsidiare.
ARTICOLUL VIII
Organe

A. Se înființează ca principale organe ale Agenției:
1. Adunarea;
2. Consiliul; și
3. Secretariatul.
B. Adunarea și Consiliul, cu aprobarea Adunării, pot înființa
acele organe subsidiare pe care le consideră necesare pentru
îndeplinirea funcțiilor lor, în conformitate cu prezentul statut.
ARTICOLUL IX
Adunarea

A. 1. Adunarea este organul suprem al Agenției.
2. Adunarea poate dezbate orice chestiune din domeniul de
aplicare a prezentului statut sau legată de puterile și funcțiile
oricărui organ prevăzut în prezentul statut.
3. În oricare dintre aceste chestiuni Adunarea poate:
a) lua decizii sau face recomandări oricărui astfel de organ; și
b) face recomandări membrilor Agenției, la cererea acestora.
4. În plus, Adunarea va avea autoritatea de a propune
chestiuni spre analiză Consiliului și de a cere Consiliului și
Secretariatului rapoarte asupra oricărei chestiuni legate de
funcționarea Agenției.
B. Adunarea va fi compusă din toți membrii Agenției.
Adunarea se va întâlni în sesiuni ordinare ce vor avea loc anual,
dacă nu decide altfel.
C. Adunarea include un reprezentant al fiecărui membru.
Reprezentanții pot fi însoțiți de supleanți și consilieri. Costurile
participării unei delegații vor fi suportate de membrul în cauză.
D. Sesiunile Adunării vor avea loc la sediul Agenției, în afara
cazului în care Adunarea decide altfel.
E. La începutul fiecărei sesiuni ordinare Adunarea va alege
un președinte și alți reprezentanți, după necesități, luând în
considerare reprezentarea geografică echitabilă. Aceștia vor
deține funcția până la alegerea unui nou președinte și a altor
reprezentanți la următoarea sesiune ordinară. Adunarea își va
adopta regulile de procedură în conformitate cu prezentul statut.
F. Sub rezerva prevederilor art. VI lit. C, fiecare membru al
Agenției va avea un vot în Adunare. Adunarea va lua decizii în
chestiuni de procedură cu o majoritate simplă a membrilor
prezenți și votanți. Deciziile asupra chestiunilor de fond vor fi
luate prin consensul membrilor prezenți. Dacă nu se poate
ajunge la consens, se va considera că acesta a fost obținut dacă
nu se opun mai mult de 2 membri, cu excepția cazului în care
prezentul statut prevede altfel. În cazul în care se pune
problema dacă o chestiune este de fond sau nu, acea chestiune
va fi tratată ca una de fond, cu excepția cazului în care Adunarea
decide altfel prin consensul membrilor prezenți, iar dacă acesta
nu poate fi atins, va fi considerat ca obținut dacă nu se opun mai
mult de 2 membri. Majoritatea membrilor Agenției va constitui
cvorum pentru Adunare.
G. Prin consensul membrilor prezenți, Adunarea:
1. va alege membrii Consiliului;
2. va adopta în sesiunile ordinare bugetul și programul de
activitate al Agenției, propus de Consiliu, și va avea autoritatea
de a decide asupra modificărilor la bugetul și programul de
activitate ale Agenției;
3. va lua decizii privind controlul politicilor financiare ale
Agenției, regulile financiare și alte chestiuni de ordin financiar și
va alege auditorul;
4. va aproba amendamentele la prezentul statut;
5. va decide asupra înființării organelor subsidiare și va
aproba termenii de referință ai acestora; și

6. va decide asupra permisiunii de a vota, în conformitate cu
art. XVII lit. A.
H. Adunarea, prin consensul membrilor prezenți, care, în
cazul în care nu va fi atins, va fi considerat obținut dacă nu se
opun mai mult de 2 membri:
1. va decide, dacă este necesar, asupra cererilor pentru
dobândirea calității de membru;
2. va aproba regulile de procedură ale Adunării și ale
Consiliului, care vor fi propuse de acesta din urmă;
3. va adopta raportul anual, precum și alte rapoarte;
4. va aproba încheierea de acorduri privind orice chestiuni,
probleme sau aspecte care fac obiectul prezentului statut; și
5. va decide, în caz de neînțelegere între membrii săi, asupra
proiectelor suplimentare, în conformitate cu art. V lit. B.
I. Adunarea va desemna sediul Agenției și directorul general
al Secretariatului (denumit în continuare director general) prin
consensul membrilor prezenți sau, dacă acesta nu poate fi atins,
cu o majoritate de două treimi din numărul membrilor prezenți și
votanți.
J. Adunarea va analiza și va aproba, după cum consideră
adecvat, în prima sa sesiune, orice decizii, proiecte de acorduri,
prevederi și linii directoare elaborate de Comisia pregătitoare,
în conformitate cu procedurile de vot aplicabile chestiunilor în
cauză prevăzute în art. IX lit. F—I.
ARTICOLUL X
Consiliul

A. Consiliul va fi format din cel puțin 11, dar nu mai mult de
21 de reprezentanți ai membrilor Agenției, aleși de Adunare.
Numărul exact al reprezentanților între 11 și 21 va corespunde
echivalentului rotunjit al unei treimi din numărul membrilor
Agenției, care va fi calculat pe baza numărului membrilor
Agenției la începutul acelor alegeri pentru componența
Consiliului. Membrii Consiliului vor fi aleși prin rotație, conform
celor prevăzute în regulile de procedură ale Adunării, cu scopul
de a asigura participarea efectivă a țărilor dezvoltate și în curs
de dezvoltare și de a obține o distribuție geografică echitabilă și
corectă și eficacitate în activitatea Consiliului. Membrii
Consiliului vor fi aleși pentru un mandat de 2 ani.
B. Consiliul se va reuni de două ori pe an, iar întâlnirile sale
vor avea lor la sediul Agenției, în afara cazului în care Consiliul
decide altfel.
C. Consiliul va alege dintre membrii săi, la începutul fiecărei
întâlniri, pentru perioada până la următoarea întâlnire, un
președinte, precum și alți reprezentanți, după cum va fi necesar.
Consiliul va avea dreptul să își elaboreze propriile reguli de
procedură. Aceste reguli trebuie înaintate Adunării spre
aprobare.
D. Fiecare membru al Consiliului va avea un vot. Consiliul
va decide asupra chestiunilor de procedură cu majoritatea
simplă a membrilor săi. Deciziile asupra chestiunilor de fond vor
fi luate cu o majoritate de două treimi din numărul membrilor săi.
În cazul în care se pune problema dacă o chestiune este de fond
sau nu, acea chestiune va fi tratată ca una de fond, cu excepția
cazului în care Consiliul, cu o majoritate de două treimi din
numărul membrilor, decide altfel.
E. Consiliul va fi responsabil în fața Adunării. Consiliul va
exercita atribuțiile și funcțiile conferite prin prezentul statut,
precum și acele funcții delegate de Adunare. În exercitarea
acestora, va acționa în conformitate cu deciziile și va lua în
considerare recomandările Adunării și va asigura implementarea
lor continuă și adecvată.
F. Consiliul:
1. va facilita consultările și cooperarea dintre membri;
2. va analiza și va înainta Adunării proiectul programului de
activitate și al bugetului Agenției;

MONITORUL OFICIAL AL ROMÂNIEI, PARTEA I, Nr. 376/7.VI.2010
3. va aproba pregătirile legate de sesiunile Adunării, inclusiv
pregătirea proiectului de ordine de zi;
4. va analiza și va înainta Adunării proiectul raportului anual
referitor la activitățile Agenției, precum și alte rapoarte, așa cum
au fost elaborate de către Secretariat, în conformitate cu art. XI
lit. E pct. 3;
5. va pregăti orice alte rapoarte pe care Adunarea le-ar putea
cere;
6. va încheia acorduri sau înțelegeri cu state, organizații
internaționale și agenții internaționale în numele Agenției, cu
aprobarea prealabilă a Adunării;
7. va materializa programul de activitate așa cum a fost
adoptat de Adunare, în vederea implementării acestuia de către
Secretariat, și în limitele bugetului adoptat;
8. va avea autoritatea de a supune Adunării chestiuni spre
analiză; și
9. va înființa organe subsidiare în cazul în care va fi necesar,
în conformitate cu art. VIII lit. B, și le va stabili termenii de
referință și perioada de funcționare.
ARTICOLUL XI
Secretariatul

A. Secretariatul va sprijini Adunarea, Consiliul și organele lor
subsidiare în îndeplinirea funcțiilor lor. Va îndeplini celelalte
funcții încredințate de prezentul statut, precum și acele funcții
delegate de Adunare sau Consiliu.
B. Secretariatul va fi compus dintr-un director general, care
va fi conducătorul său și funcționarul cu cel mai înalt rang, și
personalul necesar. Directorul general va fi numit de Adunare la
recomandarea Consiliului pentru un mandat de 4 ani, cu
posibilitatea de reînnoire pentru un al doilea mandat, dar nu mai
mult.
C. Directorul general va fi responsabil în fața Adunării și a
Consiliului, între altele, pentru numirea personalului, precum și
pentru organizarea și funcționarea Secretariatului. Cea mai
mare importanță la angajarea personalului și la determinarea
condițiilor exercitării funcției va fi acordată necesității asigurării
celor mai înalte standarde de eficiență, competență și integritate.
Se va acorda atenție importanței recrutării de personal în primul
rând din statele membre și pe o bază geografică cât de larg
posibilă, luându-se în special în considerare reprezentarea
adecvată a țărilor în curs de dezvoltare și cu accent pe
proporționalitate în reprezentarea pe sexe. În pregătirea
bugetului, propunerea de angajare a personalului va fi ghidată
de principiul menținerii numărului acestuia la minimul necesar
pentru realizarea în bune condiții a sarcinilor Secretariatului.
D. Directorul general sau un reprezentant desemnat de
acesta va participa, fără drept de vot, la toate întâlnirile Adunării
și Consiliului.
E. Secretariatul:
1. va pregăti și va înainta Consiliului proiectul programului
de activitate și al bugetului Agenției;
2. va implementa programul de activitate al Agenției și
deciziile sale;
3. va pregăti și va înainta Consiliului proiectul raportului anual
asupra activităților Agenției, precum și alte rapoarte pe care
Adunarea și Consiliul le-ar putea cere;
4. va oferi sprijin administrativ și tehnic Adunării, Consiliului
și organelor lor subsidiare;
5. va facilita comunicarea dintre Agenție și membrii săi; și
6. va face cunoscută consultanța acordată deja membrilor
Agenției în conformitate cu art. IV lit. C pct. 2 și va pregăti și va
înainta Adunării și Consiliului, la fiecare sesiune, un raport
privind consultanța acordată. Raportul către Consiliu va include
și consultanța planificată pentru implementarea programului
anual de activități.
F. În realizarea sarcinilor lor, directorul general și ceilalți
membri ai personalului nu vor căuta și nu vor primi instrucțiuni

7

din partea niciunui guvern sau din partea niciunei alte surse
externe Agenției. Se vor abține de la orice acțiune care s-ar
putea reflecta asupra poziției lor ca funcționari internaționali
responsabili doar în fața Adunării și a Consiliului. Fiecare
membru va respecta caracterul exclusiv internațional al
responsabilităților directorului general și ale celorlalți membri ai
personalului și nu va încerca să îi influențeze în exercitarea
responsabilităților fiecăruia dintre aceștia.
ARTICOLUL XII
Bugetul

A. Bugetul Agenției va fi finanțat prin:
1. contribuții obligatorii ale membrilor, având la bază
algoritmul de calcul al Organizației Națiunilor Unite, așa cum au
fost stabilite de Adunare;
2. contribuții voluntare; și
3. alte posibile surse,
în conformitate cu regulile financiare ce urmează a fi adoptate
de Adunare prin consens, potrivit art. IX lit. G. Regulile financiare
și bugetul vor asigura o bază financiară solidă Agenției și
implementarea efectivă și eficientă a activităților acesteia, așa
cum sunt definite în programul de activitate. Contribuțiile
obligatorii vor finanța costurile activităților principale și pe cele
administrative.
B. Proiectul de buget al Agenției va fi elaborat de către
Secretariat și înaintat Consiliului spre examinare. Consiliul fie îl
va înainta Adunării cu recomandarea de aprobare, fie îl va
înapoia Secretariatului pentru revizuire și retransmitere.
C. Adunarea va numi un auditor extern, care va fi în funcție
pentru o perioadă de 4 ani și va fi eligibil pentru realegere.
Primul auditor va fi ales pentru o perioadă de 2 ani. Auditorul va
verifica înregistrările contabile ale Agenției și va face acele
observații și recomandări considerate necesare în legătură cu
eficiența managementului și controalele financiare interne.
ARTICOLUL XIII
Personalitate juridică, privilegii și imunități

A. Agenția va avea personalitate juridică internațională. Pe
teritoriul fiecărui membru și în conformitate cu legislația
națională a acestuia, va beneficia de capacitatea juridică de
drept intern necesară exercitării funcțiilor și îndeplinirii
obiectivelor sale.
B. Membrii vor decide asupra unui acord separat privind
privilegiile și imunitățile.
ARTICOLUL XIV
Relații cu alte organizații

Cu aprobarea Adunării, Consiliul va fi autorizat să încheie
acorduri în numele Agenției, stabilind relații adecvate cu
Organizația Națiunilor Unite și cu oricare alte organizații a căror
activitate este legată de cea a Agenției. Dispozițiile prezentului
statut nu afectează drepturile și obligațiile oricărui membru care
derivă din orice alt tratat internațional existent.
ARTICOLUL XV
Amendamente și retragere, revizuire

A. Amendamentele la prezentul statut pot fi propuse de către
oricare membru. Copii certificate ale textului oricărui
amendament propus vor fi pregătite de directorul general și
comunicate de acesta tuturor membrilor cu cel puțin 90 de zile
înainte de analizarea lor de către Adunare.
B. Amendamentele vor intra în vigoare pentru toți membrii:
1. după aprobarea de Adunare, după analizarea observațiilor
înaintate de Consiliu privind fiecare amendament propus; și
2. după ce toți membrii și-au exprimat consimțământul de a
fi parte la amendament, în conformitate cu procedurile lor
constituționale. Membrii își vor exprima consimțământul prin

8

MONITORUL OFICIAL AL ROMÂNIEI, PARTEA I, Nr. 376/7.VI.2010

depunerea unui instrument corespunzător la depozitarul
menționat în art. XX lit. A.
C. În orice moment după 5 ani de la data intrării în vigoare a
prezentului statut conform art. XIX lit. D, un membru se poate
retrage din Agenție prin notificare scrisă în acest sens, transmisă
depozitarului menționat în art. XX lit. A, care va informa cu
promptitudine Consiliul și toți membrii.
D. Această retragere va produce efecte la finalul anului în
care a fost exprimată. Retragerea unui membru din Agenție nu
va afecta obligațiile contractuale asumate de acesta în
conformitate cu art. V lit. B sau obligațiile financiare pentru anul
în care se retrage.
ARTICOLUL XVI
Soluționarea diferendelor

A. Membrii vor soluționa orice diferend asupra interpretării
sau implementării prezentului statut prin metode pașnice, în
conformitate cu art. 2 paragraful 3 din Carta Națiunilor Unite, și,
în acest scop, vor căuta o soluție prin mijloacele indicate în
art. 33 paragraful 1 din Carta Națiunilor Unite.
B. Consiliul poate contribui la soluționarea unui diferend prin
orice mijloace pe care le consideră adecvate, inclusiv oferind
bunele sale oficii, solicitând membrilor angajați în diferend să
înceapă procesul de soluționare a acestuia prin metoda
preferată și recomandând un termen-limită pentru aplicarea
procedurii alese.
ARTICOLUL XVII
Suspendarea temporară a drepturilor

A. Niciun membru al Agenției cu restanțe la plata contribuțiilor
financiare către Agenție nu va avea drept de vot, dacă datoriile
sale însumează sau depășesc suma contribuțiilor sale din ultimii
2 ani. Totuși, Adunarea poate permite acestui membru să
voteze, dacă este convinsă că neplata se datorează unor
circumstanțe în afara controlului membrului în cauză.
B. Unui membru care a încălcat în mod repetat prevederile
prezentului statut sau ale oricărui alt acord decurgând din acesta
i se poate suspenda exercitarea privilegiilor și a drepturilor
asociate calității de membru de către Adunare, cu o majoritate
de două treimi din numărul membrilor prezenți și votanți, la
recomandarea Consiliului.
ARTICOLUL XVIII
Sediul Agenției

Sediul Agenției va fi decis de Adunare în cadrul primei sale
sesiuni.
ARTICOLUL XIX
Semnare, ratificare, intrare în vigoare și aderare

A. Prezentul statut va fi deschis spre semnare la conferința
de înființare de către toate statele membre ale Organizației

Națiunilor Unite și de organizațiile interguvernamentale
regionale de integrare economică, așa cum au fost definite în
art. VI lit. A. Acesta va rămâne deschis spre semnare până la
data intrării sale în vigoare.
B. Pentru statele și organizațiile interguvernamentale
regionale de integrare economică, așa cum au fost definite la
art. VI lit. A, care nu au semnat prezentul statut, acesta va fi
deschis spre aderare după ce dobândirea calității de membru
de către acestea a fost aprobată de Adunare în conformitate cu
prevederile art. VI lit. B pct. 2.
C. Consimțământul de a deveni parte la prezentul statut se
exprimă prin depunerea unui instrument de ratificare sau de
aderare la depozitar. Ratificarea sau aderarea la prezentul statut
se efectuează de către state în conformitate cu procedurile
constituționale ale fiecăruia dintre ele.
D. Prezentul statut va intra în vigoare în a 30-a zi după data
depunerii celui de-al 25-lea instrument de ratificare.
E. Pentru statele sau organizațiile interguvernamentale
regionale de integrare economică care au depus un instrument
de ratificare sau de aderare după intrarea în vigoare a
prezentului statut, acesta va intra în vigoare în a 30-a zi după
data depunerii instrumentului în cauză.
F. Nu pot fi formulate rezerve la niciuna dintre prevederile
prezentului statut.
ARTICOLUL XX
Depozitar, înregistrare, text autentic

A. Guvernul Republicii Federale Germania este desemnat
ca depozitar al prezentului statut, precum și al oricărui
instrument de ratificare sau de aderare.
B. Prezentul statut va fi înregistrat de către guvernul
depozitar, în conformitate cu art. 102 din Carta Națiunilor Unite.
C. Prezentul statut, redactat în limba engleză, se va depune
în arhivele guvernului depozitar.
D. Copii certificate ale prezentului statut vor fi transmise de
către guvernul depozitar guvernelor statelor și organelor
executive ale organizațiilor interguvernamentale regionale de
integrare economică care au semnat prezentul statut sau pentru
care a fost aprobată dobândirea calității de membru în
conformitate cu art. VI lit. B pct. 2.
E. Guvernul depozitar va informa cu promptitudine toate
statele semnatare ale prezentului statut asupra datei de
depunere a fiecărui instrument de ratificare și asupra datei
intrării în vigoare a statutului.
F. Guvernul depozitar va informa cu promptitudine semnatarii
și membrii cu privire la data la care statele și organizațiile
interguvernamentale regionale de integrare economică devin
ulterior membri.
G. Guvernul depozitar va transmite cu promptitudine noile
cereri de dobândire a calității de membru tuturor statelor
membre, pentru a fi examinate conform prevederilor art. VI lit. B
pct. 2.

Drept care subsemnații, fiind deplin autorizați, au semnat prezentul statut.
Adoptat la Bonn la 26 ianuarie 2009, într-un singur exemplar original, în limba engleză.
Declarația Conferinței privind versiunile autentice ale statutului
ăReuniți la Bonn la 26 ianuarie 2009, reprezentanții statelor invitate la Conferința de înființare a Agenției Internaționale
pentru Energie Regenerabilă au adoptat următoarea declarație, care va fi parte integrantă a statutului:
Statutul Agenției Internaționale pentru Energie Regenerabilă, semnat la 26 ianuarie 2009 la Bonn, inclusiv prezenta
declarație, va fi de asemenea autentificat în limbile oficiale ale Organizației Națiunilor Unite, altele decât limba engleză, precum și
în limba depozitarului, la cererea semnatarilor1),2).”

1) Conferința ia notă de faptul că Franța a transmis deja guvernului depozitar o versiune în limba franceză a statutului, dorind autentificarea statutului în
limba franceză.
2) Prezenta declarație nu va fi în contradicție cu înțelegerea privind limba de lucru de la Conferința pregătitoare finală de la Madrid.

9

MONITORUL OFICIAL AL ROMÂNIEI, PARTEA I, Nr. 376/7.VI.2010
PREȘEDINTELE ROMÂNIEI

DECRET
privind promulgarea Legii pentru ratificarea
Statutului Agenției Internaționale
pentru Energie Regenerabilă, deschis spre semnare
la Bonn la 26 ianuarie 2009, semnat de România
la Bonn la 26 ianuarie 2009
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Statutului Agenției
Internaționale pentru Energie Regenerabilă, deschis spre semnare la Bonn la
26 ianuarie 2009, semnat de România la Bonn la 26 ianuarie 2009, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 iunie 2010.
Nr. 544.
PREȘEDINTELE ROMÂNIEI

DECRET
privind conferirea unor decorații de război
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale art. 9 lit. A
și B și ale art. 11 din Legea nr. 29/2000 privind sistemul național de decorații al României, cu modificările și completările ulterioare,
precum și ale Legii nr. 517/2003 privind conferirea decorațiilor de război,
având în vedere propunerea ministrului apărării naționale,
în semn de recunoștință și apreciere pentru înaltul profesionalism dovedit pe timpul executării misiunilor de protecție și pază
a înalților demnitari ai O.N.U. din Sudan și Afganistan,
Președintele României d e c r e t e a z ă:
Art. 1. — Se conferă Ordinul Virtutea Militară în grad de
Comandor, cu însemn de război, pentru militari, ofițerului
prevăzut în anexa nr. 1.
Art. 2. — Se conferă Ordinul Virtutea Militară în grad de
Ofițer, cu însemn de război, pentru militari, ofițerului prevăzut în
anexa nr. 2.
Art. 3. — Se conferă Ordinul Virtutea Militară în grad de
Cavaler, cu însemn de război, pentru militari, ofițerilor prevăzuți
în anexa nr. 3.

Art. 4. — Se conferă Medalia Bărbăție și Credință clasa I, cu
însemn de război, pentru militari, subofițerilor prevăzuți în anexa
nr. 4.
Art. 5. — Se conferă Medalia Bărbăție și Credință clasa a II-a,
cu însemn de război, pentru militari, subofițerilor prevăzuți în
anexa nr. 5.
Art. 6. — Se conferă Medalia Bărbăție și Credință clasa
a III-a, cu însemn de război, pentru militari, subofițerului
prevăzut în anexa nr. 6.
Art. 7. — Anexele nr. 1—6*) fac parte integrantă din prezentul
decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 1 iunie 2010.
Nr. 534.
*) Anexele conțin informații clasificate și urmează regimul Legii nr. 182/2002 privind protecția informațiilor clasificate, cu modificările și completările
ulterioare.

10

MONITORUL OFICIAL AL ROMÂNIEI, PARTEA I, Nr. 376/7.VI.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SANĂTĂȚII

ORDIN
privind modificarea Normelor și protocoalelor analitice, farmacotoxicologice și clinice
referitoare la testarea medicamentelor, aprobate prin Ordinul ministrului sănătății publice
nr. 906/2006
Văzând Referatul de aprobare al Direcției politica medicamentului nr. Cs. A. 5.522/2010,
având în vedere prevederile:
— titlului XVII ăMedicamentul” din Legea nr. 95/2006 privind reforma în domeniul sănătății, cu modificările și completările
ulterioare;
— Ordonanței Guvernului nr. 125/1998 privind înființarea, organizarea și funcționarea Agenției Naționale a Medicamentului,
aprobată cu modificări și completări prin Legea nr. 594/2002, cu modificările și completările ulterioare,
în temeiul art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății,
cu completările ulterioare,
ministrul sănătății emite următorul ordin:
Art. I. — Partea a IV-a ăMedicamente pentru terapii
avansate”
din
Normele
și
protocoalele
analitice,
farmacotoxicologice și clinice referitoare la testarea
medicamentelor, aprobate prin Ordinul ministrului sănătății
publice nr. 906/2006, publicat în Monitorul Oficial al României,
Partea I, nr. 706 din 17 august 2006, se modifică potrivit anexei
care face parte integrantă din prezentul ordin.
Art. II. — Agenția Națională a Medicamentului va duce la
îndeplinire prevederile prezentului ordin.
Art. III. — Prezentul ordin intră în vigoare în 10 zile de la data
publicării în Monitorul Oficial al României, Partea I.

Art. IV. — Prezentul ordin se publică în Monitorul Oficial al
României, Partea I.

*
Prezentul ordin transpune prevederile Directivei
2009/120/CE a Comisiei din 14 septembrie 2009 de modificare
a Directivei 2001/83/CE a Parlamentului European și a
Consiliului de instituire a unui cod comunitar cu privire la
medicamentele de uz uman în ceea ce privește medicamentele
pentru terapii avansate, publicată în Jurnalul Oficial al Uniunii
Europene nr. L 242 din 15 septembrie 2009.

Ministrul sănătății,
Cseke Attila
București, 1 iunie 2010.
Nr. 615.
ANEXĂ

PARTEA a IV-a

Medicamente pentru terapii avansate
1. INTRODUCERE

Cererile de autorizare de punere pe piață a medicamentelor
pentru terapii avansate, definite la art. 2 alin. (1) lit. (a) din
Regulamentul (CE) nr. 1.394/2007 al Parlamentului European
și al Consiliului din 13 noiembrie 2007 privind medicamentele
pentru terapie avansată și de modificare a Directivei 2001/83/CE
și a Regulamentului (CE) nr. 726/2004, trebuie să respecte
cerințele privind formatul (modulele 1, 2, 3, 4 și 5) descrise în
partea I a prezentelor norme și protocoale.
Se aplică cerințele tehnice pentru modulele 3, 4 și 5 privind
medicamentele biologice descrise în partea I. Cerințele specifice
privind medicamentele pentru terapii avansate descrise în
secțiunile 3, 4 și 5 explică modul în care cerințele prevăzute în
partea I se aplică medicamentelor pentru terapii avansate. În
plus, acolo unde este cazul și ținându-se seama de specificul
medicamentelor pentru terapii avansate, au fost stabilite cerințe
suplimentare.

Datorită naturii specifice a medicamentelor pentru terapii
avansate, se poate aplica o abordare în funcție de riscuri pentru
a determina cantitatea de date clinice, nonclinice și de calitate
care trebuie incluse în cererea de autorizare de punere pe piață,
în conformitate cu ghidurile științifice privind calitatea, siguranța
și eficacitatea medicamentelor menționate la pct. 6 din
ăIntroducere și principii generale”.
Analiza riscurilor poate acoperi întregul proces de dezvoltare
a produsului. Factorii de risc care pot fi luați în considerare
includ: originea celulelor (autologe, alogene, xenogene),
capacitatea de proliferare și/sau diferențiere și de inițiere a unui
răspuns imun, nivelul de manipulare celulară, combinarea
celulelor cu molecule bioactive sau materiale structurale, natura
medicamentelor pentru terapie genică, gradul competenței de
replicare a virusurilor sau microorganismelor utilizate in vivo,
nivelul de integrare a secvențelor de acizi nucleici sau a genelor
în genom, funcționalitatea pe termen lung, riscul de
oncogenicitate și modul de administrare sau utilizare. De

MONITORUL OFICIAL AL ROMÂNIEI, PARTEA I, Nr. 376/7.VI.2010
asemenea, analiza riscurilor poate lua în considerare datele
clinice și nonclinice disponibile sau experiența relevantă cu alte
medicamente pentru terapii avansate înrudite. Orice abatere de
la cerințele prezentelor norme și protocoale va fi justificată
științific în modulul 2 din dosarul de cerere. Analiza riscurilor
descrisă mai sus va fi, de asemenea, inclusă și descrisă, după
caz, în modulul 2. În această situație, se vor discuta metodologia
urmată, natura riscurilor identificate și implicațiile abordării în
funcție de riscuri pentru programul de dezvoltare și evaluare și
se vor descrie orice abateri de la cerințele prezentelor norme și
protocoale care decurg din analiza riscurilor.
2. DEFINIȚII

În sensul prezentelor norme și protocoale, pe lângă definițiile
stabilite în Regulamentul (CE) nr. 1.394/2007, se aplică și
definițiile prevăzute în secțiunile 2.1 și 2.2.
2.1. Medicament pentru terapie genică
Medicament pentru terapie genică înseamnă un medicament
biologic cu următoarele caracteristici:
a) conține o substanță activă care include sau se compune
dintr-un acid nucleic recombinant utilizat la om sau administrat
acestuia, cu scopul de a ajusta, repara, înlocui, adăuga sau
elimina o exprimare genetică;
b) efectul său terapeutic, profilactic sau de diagnostic este
direct asociat cu secvența de acid nucleic recombinant pe care
o conține sau cu produsul exprimării genetice a acestei
secvențe. Medicamentele pentru terapie genică nu includ
vaccinurile împotriva bolilor infecțioase.
2.2. Medicament pentru terapie celulară somatică
Medicament pentru terapie celulară somatică înseamnă un
medicament biologic cu următoarele caracteristici:
a) conține sau se compune din celule ori țesuturi care au fost
supuse unei manipulări substanțiale, astfel încât au fost
modificate caracteristicile biologice, funcțiile fiziologice sau
proprietățile structurale relevante pentru utilizarea clinică
specifică, ori din celule sau țesuturi care nu sunt destinate
utilizării pentru aceeași funcție esențială/aceleași funcții
esențiale la primitor și la donator;
b) este prezentat ca având proprietăți sau este utilizat la om
ori administrat acestuia pentru tratarea, prevenirea sau
diagnosticarea unei boli prin acțiunea farmacologică,
imunologică ori metabolică a celulelor și țesuturilor sale.
În sensul lit. a), nu sunt considerate manipulări substanțiale
în special manipulările enumerate în anexa I la Regulamentul
(CE) nr. 1.394/2007.
3. CERINȚE SPECIFICE PRIVIND MODULUL 3

3.1. Cerințe specifice privind toate medicamentele
pentru terapii avansate
Se va furniza o descriere a sistemului de trasabilitate pe care
deținătorul autorizației de punere pe piață intenționează să îl
instituie și să îl mențină pentru a asigura trasabilitatea
medicamentului individual, a materiilor de start și a materiilor
prime utilizate, incluzând toate substanțele care intră în contact
cu celulele sau țesuturile pe care le poate conține, pe parcursul
proceselor de aprovizionare de la surse, fabricare, ambalare,
depozitare, transport și livrare către spitalul, instituția sau
cabinetul particular în care se utilizează produsul.
Sistemul de trasabilitate va fi complementar și compatibil cu
cerințele prevăzute în Directiva 2004/23/CE a Parlamentului
European și a Consiliului din 31 martie 2004 privind stabilirea

11

unor standarde de calitate și securitate pentru donarea,
obținerea, testarea, prelucrarea, conservarea, stocarea și
distribuirea de celule și țesuturi umane, în ceea ce privește
celulele și țesuturile umane, altele decât celulele sanguine,
precum și cu Directiva 2002/98/CE a Parlamentului European
și a Consiliului din 27 ianuarie 2003 privind stabilirea
standardelor de calitate și securitate pentru recoltarea, controlul,
prelucrarea, stocarea și distribuirea sângelui uman și a
componentelor sangvine și de modificare a Directivei
2001/83/CE, în ceea ce privește celulele sanguine umane.
3.2. Cerințe specifice privind medicamentele pentru
terapie genică
3.2.1. Introducere: produs finit, substanță activă și materii
prime
3.2.1.1. Medicament pentru terapie genică care conține una
sau mai multe secvențe de acid nucleic recombinant ori unul
sau mai multe microorganisme ori virusuri modificate genetic
Produsul finit este format din una sau mai multe secvențe de
acid nucleic ori din unul sau mai multe microorganisme ori
virusuri modificate genetic, fiind formulat în recipientul său final
destinat pentru utilizarea medicală specifică. Produsul finit poate
fi combinat cu un dispozitiv medical sau cu un dispozitiv medical
implantabil activ.
Substanța activă se compune din una sau mai multe
secvențe de acid nucleic ori din unul sau mai multe
microorganisme ori virusuri modificate genetic.
3.2.1.2. Medicament pentru terapie genică care conține
celule modificate genetic
Produsul finit este format din celule modificate genetic
formulate în recipientul final destinat pentru utilizarea medicală
specifică. Produsul finit poate fi combinat cu un dispozitiv
medical sau cu un dispozitiv medical implantabil activ.
Substanța activă se compune din celule modificate genetic
cu ajutorul unuia dintre produsele descrise în secțiunea 3.2.1.1.
3.2.1.3. În cazul medicamentelor formate din virusuri sau
vectori virali, materiile prime sunt componentele din care se
obține vectorul viral, respectiv sursa principală a vectorului viral
ori plasmidele utilizate la transfecția celulelor de împachetare și
a băncii de celule master a liniei celulare de împachetare.
3.2.1.4. În cazul produselor formate din plasmide, vectori
nevirali și unul sau mai multe microorganisme modificate
genetic, altele decât virușii sau vectorii virali, materiile prime sunt
componentele utilizate pentru generarea celulei producătoare,
respectiv plasmida, bacteriile-gazdă și banca de celule master
a celulelor microbiene recombinante.
3.2.1.5. În cazul celulelor modificate genetic, materiile prime
sunt componentele folosite la obținerea celulelor modificate
genetic, respectiv materiile prime pentru producerea vectorului,
vectorul și celulele umane sau animale. Principiile de bună
practică de fabricație se aplică începând de la sistemul băncii
utilizate pentru producerea vectorului.
3.2.2. Cerințe specifice
Pe lângă cerințele menționate la secțiunile 3.2.1 și 3.2.2 ale
părții I, se aplică și următoarele cerințe:
a) Trebuie furnizate informații cu privire la toate materiile
prime folosite la fabricarea substanței active, incluzând
produsele necesare pentru modificarea genetică a celulelor
umane sau animale și, după caz, pentru cultivarea și

12

MONITORUL OFICIAL AL ROMÂNIEI, PARTEA I, Nr. 376/7.VI.2010

conservarea ulterioară a celulelor modificate genetic, luând în
considerare eventuala absență a etapelor de purificare.
b) Pentru medicamentele care conțin un microorganism sau
un virus, trebuie furnizate date privind modificarea genetică,
analiza secvențelor, atenuarea virulenței, tropismul pentru
anumite țesuturi și tipuri de celule, dependența de ciclul celular
a microorganismului sau virusului, patogenitatea și
caracteristicile tulpinii parentale.
c) Impuritățile aferente procesului și impuritățile aferente
medicamentului trebuie descrise în secțiunile relevante din
dosar, cu accent special pe contaminanții virali cu competență
de replicare dacă vectorul este conceput să nu dețină
competență de replicare.
d) Pentru plasmide, trebuie realizată cuantificarea diferitelor
forme de plasmidă pe toată perioada de valabilitate a
medicamentului.
e) Pentru celulele modificate genetic, trebuie testate
caracteristicile celulelor înainte și după modificarea genetică,
precum și înainte și după orice proceduri ulterioare de
congelare/depozitare.
Pe lângă cerințele specifice medicamentelor pentru terapie
genică, celulelor modificate genetic li se aplică și cerințele de
calitate privind medicamentele pentru terapie celulară somatică
și produsele obținute prin inginerie tisulară (a se vedea
secțiunea 3.3).
3.3. Cerințe specifice privind medicamentele pentru
terapie celulară somatică și produsele obținute prin
inginerie tisulară
3.3.1. Introducere: produs finit, substanță activă și materii
prime
Produsul finit este format din substanța activă preparată în
recipientul său primar destinat pentru utilizarea medicală
specifică și în asocierea sa finală pentru medicamente
combinate pentru terapii avansate.
Substanța activă se compune din celulele și/sau țesuturile
obținute prin inginerie genetică.
Se consideră materii prime și alte substanțe (de exemplu,
scheme, matrice, dispozitive, biomateriale, biomolecule și/sau
alte componente) care sunt combinate cu celulele manipulate
din care fac parte integrantă, chiar dacă nu sunt de origine
biologică. Materialele utilizate în timpul fabricării substanței
active (de exemplu, medii de cultură, factori de creștere) și care
nu sunt prevăzute a face parte din substanța activă sunt
considerate materii prime.
3.3.2. Cerințe specifice
Pe lângă cerințele menționate la secțiunile 3.2.1 și 3.2.2 ale
părții I , se aplică și următoarele cerințe:
3.3.2.1. Materii prime
a) Trebuie furnizate informații sintetice cu privire la donarea,
obținerea și testarea de țesuturi și celule umane utilizate ca
materii prime și produse în conformitate cu Directiva
2004/23/CE. Dacă se folosesc ca materii prime celule sau
țesuturi bolnave (de exemplu, țesuturi canceroase), utilizarea
acestora trebuie justificată.
b) Dacă sunt amestecate populații de celule alogene, trebuie
descrise strategiile de amestecare și măsurile de asigurare a
trasabilității.
c) Potențiala variabilitate introdusă prin țesuturile și celulele
umane sau animale este considerată drept parte din validarea

procesului de fabricație, caracterizarea substanței active și a
produsului finit, dezvoltarea de teste de control, stabilirea
specificațiilor și stabilitatea.
d) Pentru produsele pe bază de celule xenogene, trebuie
furnizate informații privind sursa animalelor (cum ar fi originea
geografică, date privind creșterea acestora, vârsta), criteriile
specifice de acceptare, măsurile de prevenire și monitorizare a
infecțiilor la animalele sursă/donatori, testarea animalelor pentru
depistarea agenților infecțioși, incluzând microorganisme și
virusuri cu transmitere verticală, și dovezi ale adecvării unităților
în care sunt ținute animalele.
e) Pentru produsele pe bază de celule derivate din animale
modificate genetic, trebuie descrise caracteristicile specifice ale
celulelor asociate cu modificarea genetică. De asemenea,
trebuie furnizate o descriere detaliată a metodei de creare și o
caracterizare a animalului transgenic.
f) Pentru modificarea genetică a celulelor se aplică cerințele
tehnice prevăzute la secțiunea 3.2.
g) Trebuie să se descrie și să se justifice schema de testare
a oricăror substanțe suplimentare (scheme, matrice, dispozitive,
biomateriale, biomolecule sau alte componente), care sunt
combinate cu celule obținute prin inginerie din care fac parte
integrantă.
h) Pentru scheme, matrice și dispozitive care se încadrează
în definiția unui dispozitiv medical sau a unui dispozitiv medical
implantabil activ, trebuie furnizate informațiile menționate la
secțiunea 3.4, pentru evaluarea medicamentului combinat
pentru terapii avansate.
3.3.2.2. Procesul de fabricație
a) Procesul de fabricație trebuie validat pentru a se asigura
consecvența loturilor și proceselor, integritatea funcțională a
celulelor pe toată durata procesului de fabricație și a
transportului până în momentul aplicării sau administrării și
adecvarea stării de diferențiere.
b) Dacă celulele sunt cultivate direct în interior sau pe o
matrice, o schemă sau un dispozitiv, trebuie furnizate informații
cu privire la validarea procesului de cultivare a celulelor, sub
aspectul creșterii celulelor, funcționării și integrității combinației.
3.3.2.3. Caracterizare și strategie de control
a) Trebuie furnizate informații relevante cu privire la
caracterizarea populației de celule sau a combinației de celule
sub aspectul identității, purității (de exemplu, agenți microbieni
și contaminanți celulari accidentali), viabilității, potenței,
cariologiei, oncogenicității și conformității pentru utilizarea
medicală specifică. Trebuie să se demonstreze stabilitatea
genetică a celulelor.
b) Trebuie furnizate informații calitative și, dacă este posibil,
cantitative despre impuritățile aferente produsului și procesului,
precum și despre orice material care poate introduce produse de
degradare în timpul fabricării. Gradul de determinare a
impurităților trebuie justificat.
c) Dacă anumite teste pentru eliberarea seriilor nu pot fi
efectuate pe substanța activă sau pe produsul finit, ci doar pe
intermediari-cheie și/sau ca teste în timpul procesului, acest
lucru trebuie justificat.
d) În cazul în care sunt prezente molecule biologic active
(cum ar fi factori de creștere, citokine) drept componente ale
produsului pe bază de celule, trebuie furnizată o caracterizare a

MONITORUL OFICIAL AL ROMÂNIEI, PARTEA I, Nr. 376/7.VI.2010
impactului și interacțiunii acestora cu alte componente ale
substanței active.
e) În cazul în care o structură tridimensională face parte din
funcția prevăzută, starea de diferențiere, organizarea structurală
și funcțională a celulelor și, dacă este cazul, matricea
extracelulară generată trebuie incluse în caracterizarea acestor
produse pe bază de celule. Dacă este necesar, investigațiile
nonclinice pot completa caracterizarea fizico-chimică.
3.3.2.4. Excipienți
Excipientului utilizat/Excipienților utilizați în medicamentele
pe bază de celule sau țesuturi (de exemplu, componentele
mediului de transport) li se aplică cerințele privind excipienții noi
stabilite în partea I, cu excepția cazului în care există date cu
privire la interacțiunile dintre celule sau țesuturi și excipienți.
3.3.2.5. Studii de dezvoltare
Descrierea programului de dezvoltare trebuie să se refere la
alegerea materialelor și proceselor. În special, trebuie discutată
integritatea populației de celule, așa cum apar în formula finală.
3.3.2.6. Materiale de referință
Trebuie să se documenteze și să se caracterizeze un
standard de referință relevant și specific pentru substanța activă
și/sau produsul finit.
3.4. Cerințe specifice privind dispozitivele medicale care
conțin medicamente pentru terapii avansate
3.4.1. Dispozitive medicale care conțin medicamente pentru
terapii avansate menționate la art. 7 din Regulamentul (CE)
nr. 1.394/2007
Trebuie furnizată o descriere a caracteristicilor fizice și a
performanțelor produsului, precum și o descriere a metodelor
de concepere a produsului.
Trebuie descrise interacțiunea și compatibilitatea dintre
gene, celule și/sau țesuturi și componentele structurale.
3.4.2. Medicamentele combinate pentru terapii avansate
definite la art. 2 alin. (1) lit. (d) din Regulamentul (CE)
nr. 1.394/2007
Părții celulare sau tisulare a medicamentului combinat pentru
terapii avansate i se aplică cerințele specifice privind
medicamentele pentru terapie celulară somatică și produsele
obținute prin inginerie tisulară menționate la secțiunea 3.3, iar în
cazul celulelor modificate genetic se aplică cerințele specifice
privind medicamentele pentru terapie genică menționate la
secțiunea 3.2.
Dispozitivul medical sau dispozitivul medical implantabil activ
poate fi parte integrantă din substanța activă. În cazul în care
dispozitivul medical sau dispozitivul medical implantabil activ
este combinat cu celulele în timpul fabricării sau al aplicării ori
administrării produselor finite, acesta este considerat parte
integrantă a produsului finit.
Trebuie furnizate informații cu privire la dispozitivul medical
sau dispozitivul medical implantabil activ (parte integrantă a
substanței active sau a produsului finit), relevante pentru
evaluarea medicamentului combinat pentru terapii avansate.
Aceste informații includ:
a) informații cu privire la alegerea și funcția prevăzută a
dispozitivului medical sau a dispozitivului medical implantabil
activ și demonstrarea compatibilității dispozitivului cu alte
componente ale produsului;
b) dovezi ale conformității părții de dispozitiv medical cu
cerințele esențiale prevăzute în anexa I la Directiva 93/42/CEE

13

a Consiliului din 14 iunie 1993 privind dispozitivele medicale sau
ale conformității părții de dispozitiv implantabil activ cu cerințele
esențiale prevăzute în anexa I la Directiva 90/385/CEE a
Consiliului din 20 iunie 1990 privind armonizarea legislațiilor
statelor membre referitoare la dispozitivele medicale active
implantabile;
c) după caz, dovezi ale conformității dispozitivului medical
sau a dispozitivului medical implantabil activ cu cerințele
BSE/TSE prevăzute în Directiva 2003/32/CE de instituire a unor
specificații detaliate privind cerințele prevăzute de Directiva
93/42/CEE a Consiliului cu privire la dispozitivele medicale
fabricate din țesuturi de origine animală;
d) dacă sunt disponibile, rezultatele oricărei evaluări a părții
de dispozitiv medical sau a părții de dispozitiv medical
implantabil activ realizate de un organism notificat în
conformitate cu Directiva 93/42/CEE sau Directiva 90/385/CEE.
Organismul notificat care a efectuat evaluarea menționată la
lit. d) pune la dispoziție, la cererea autorității competente care
evaluează cererea, orice informații referitoare la rezultatele
evaluării în conformitate cu Directiva 93/42/CEE sau Directiva
90/385/CEE. Acestea pot include informații și documente
conținute în solicitarea de evaluare a conformității în cauză, în
cazul în care aceste informații sunt necesare pentru evaluarea
în ansamblu a medicamentului combinat pentru terapii
avansate.
4. CERINȚE SPECIFICE PRIVIND MODULUL 4

4.1. Cerințe specifice privind toate medicamentele
pentru terapii avansate
Este posibil ca cerințele menționate în modulul 4 din partea I
referitoare la testarea farmacologică și toxicologică a
medicamentelor să nu fie întotdeauna adecvate, din cauza
proprietăților structurale și biologice unice și diverse ale
medicamentelor pentru terapii avansate. Cerințele tehnice
prevăzute la secțiunile 4.1, 4.2 și 4.3 explică modul de aplicare
a cerințelor menționate în partea I la medicamentele pentru
terapii avansate. Acolo unde este cazul și în funcție de specificul
medicamentelor pentru terapii avansate, s-au stabilit cerințe
suplimentare.
Motivația dezvoltării nonclinice și criteriile utilizate la alegerea
speciilor și modelelor relevante (in vitro și in vivo) trebuie
discutate și justificate în sumarul nonclinic. Modelul de animal
ales/Modelele de animale alese poate/pot include animale
imunocompromise, knockout, ăumanizate” sau transgenice.
Trebuie avute în vedere modele omoloage (de exemplu, celule
de la șoarece analizate la șoareci) sau modele de imitare a
bolilor, în special pentru studiile de imunogenitate și
imunotoxicitate.
Pe lângă cerințele prevăzute în partea I, trebuie furnizate și
informații cu privire la siguranța, conformitatea și
biocompatibilitatea tuturor componentelor structurale (cum ar fi
matrice, scheme și dispozitive) și a oricăror substanțe
suplimentare (de exemplu, produse celulare, biomolecule,
biomateriale și substanțe chimice) care sunt prezente în
produsul finit. Trebuie să se țină seama de proprietățile fizice,
mecanice, chimice și biologice ale acestora.
4.2. Cerințe specifice privind medicamentele pentru
terapie genică
Pentru stabilirea dimensiunii și a tipului de studii nonclinice
necesare pentru determinarea nivelului adecvat de date

14

MONITORUL OFICIAL AL ROMÂNIEI, PARTEA I, Nr. 376/7.VI.2010

nonclinice privind siguranța, trebuie să se țină seama de
concepția și tipul de medicament pentru terapie genică.
4.2.1. Farmacologie
a) Se furnizează studii in vitro și in vivo ale acțiunilor asociate
cu utilizarea terapeutică propusă (respectiv studii
farmacodinamice de confirmare a conceptului), folosind modele
și specii de animale relevante cu scopul de a demonstra că
secvența de acid nucleic atinge ținta vizată (organul sau
celulele-țintă) și îndeplinește funcția vizată (nivel de expresie și
activitate funcțională). Se menționează durata funcționării
secvenței de acid nucleic și schema de dozare propusă din
studiile clinice.
b) Selectivitatea țintei: Dacă medicamentul pentru terapie
genică este prevăzut să aibă o funcționalitate selectivă sau
limitată la țintă, se prezintă studii pentru confirmarea specificității
și duratei funcționalității și activității în celulele și țesuturile-țintă.
4.2.2. Farmacocinetică
a) Studiile de biodistribuție includ investigații referitoare la
persistență, clearance și mobilizare. De asemenea, studiile de
biodistribuție vizează și riscul de transmitere a liniei de germeni.
b) Se prezintă investigații privind excreția și riscul de
transmitere la terți, împreună cu evaluarea riscurilor pentru
mediu, cu excepția cazurilor în care în cerere se prezintă o
justificare corespunzătoare, pe baza tipului de produs în cauză.
4.2.3. Toxicologie
a) Trebuie evaluată toxicitatea medicamentului finit pentru
terapie genică. În plus, în funcție de tipul de medicament, trebuie
să se aibă în vedere testarea individuală a substanței active și
a excipienților. Trebuie evaluat efectul in vivo al produselor
asociate secvenței de acid nucleic exprimate care nu sunt
destinate funcției fiziologice.
b) Studiile de toxicitate la doză unică se pot combina cu studii
farmacologice și farmacocinetice privind siguranța, de exemplu,
pentru investigarea persistenței.
c) Trebuie prezentate studii de toxicitate la doze repetate
atunci când se prevede dozarea multiplă la subiecți umani.
Modul și schema de administrare trebuie să reflecte cu strictețe
dozarea clinică planificată. Pentru cazurile în care dozarea unică
poate determina funcționalitatea prelungită a secvenței de acid
nucleic la om, trebuie avute în vedere studii de toxicitate la doze
repetate. Durata acestor studii poate fi mai lungă decât cea a
studiilor standard de toxicitate, în funcție de persistența
medicamentului pentru terapie genică și de potențialele riscuri
anticipate. De asemenea, trebuie prezentată o justificare a
duratei.
d) Trebuie studiată genotoxicitatea. Cu toate acestea, studiile
standard de genotoxicitate se efectuează numai atunci când
sunt necesare pentru testarea unei anumite impurități sau a unei
anumite componente a sistemului de administrare.
e) Trebuie studiată carcinogenitatea. Nu sunt necesare studii
standard de carcinogenitate efectuate pe rozătoare pe toată
durata acestora de viață. Totuși, în funcție de tipul de
medicament, se evaluează potențialul tumorigen pe modele
in vivo/in vitro relevante.
f) Toxicitatea reproductivă și de dezvoltare: se furnizează
studii privind efectele asupra fertilității și asupra funcției generale
de reproducere. Se prezintă studii de toxicitate embriofetală și
perinatală și studii privind transmiterea liniei de germeni, cu
excepția cazurilor în care în cerere se prezintă o justificare
corespunzătoare, pe baza tipului de medicament în cauză.

g) Studii suplimentare de toxicitate
— Studii de integrare: se prezintă studii de integrare pentru
orice medicament utilizat în terapie genică, cu excepția situației
în care lipsa acestor studii este justificată științific, de exemplu,
pentru că secvențele de acid nucleic nu pătrund în nucleul
celulei. Pentru medicamentele utilizate în terapia genică
considerate a fi incapabile de integrare se realizează studii de
integrare dacă informațiile privind biodistribuția indică un risc de
transmitere a liniei de germeni.
— Imunogenitate și imunotoxicitate: se studiază potențialele
efecte imunogene și imunotoxice.
4.3. Cerințe specifice privind medicamentele pentru
terapie celulară somatică și produsele obținute prin
inginerie tisulară
4.3.1. Farmacologie
a) Studiile farmacologice primare trebuie să fie adecvate
pentru a demonstra dovada conceptului. Trebuie studiată
interacțiunea produselor pe bază de celule cu țesutul
înconjurător.
b) Trebuie să se determine cantitatea de produs necesară
pentru atingerea efectului dorit/dozei eficace și, în funcție de
tipul de produs, frecvența de administrare.
c) Trebuie avute în vedere studii farmacologice secundare
pentru a se evalua efectele fiziologice potențiale care nu sunt
asociate cu efectul terapeutic dorit al medicamentului pentru
terapie celulară somatică, al produsului obținut prin inginerie
tisulară sau al substanțelor suplimentare, deoarece ar putea fi
secretate molecule biologic active, pe lângă proteina (proteinele)
de interes, sau proteina (proteinele) de interes ar putea avea
situri-țintă nedorite.
4.3.2. Farmacocinetică
a) Nu sunt necesare studii farmacocinetice convenționale
pentru investigarea absorbției, distribuției, metabolizării și
excreției. Cu toate acestea, trebuie investigați parametri precum
viabilitatea, longevitatea, distribuția, creșterea, diferențierea și
migrarea, cu excepția cazurilor în care se prezintă în cerere o
justificare corespunzătoare, pe baza tipului de produs în cauză.
b) Pentru medicamentele utilizate în terapia celulară
somatică și produsele obținute prin inginerie tisulară care produc
în mod sistematic biomolecule active trebuie să se studieze
distribuția, durata și volumul de expresie al acestor molecule.
4.3.3. Toxicologie
a) Trebuie evaluată toxicitatea produsului finit. Trebuie avute
în vedere teste individuale ale substanței/substanțelor active,
excipienților, substanțelor suplimentare și ale oricăror impurități
asociate procesului.
b) Durata observațiilor poate fi mai mare decât la studiile de
toxicitate standard, luându-se în considerare durata de viață
anticipată a medicamentului și profilul său farmacodinamic și
farmacocinetic. Trebuie furnizată o justificare a duratei.
c) Nu sunt necesare studii de carcinogenitate și
genotoxicitate convenționale, cu excepția celor referitoare la
potențialul tumorigen al produsului.
d) Trebuie studiate potențialele efecte imunogene și
imunotoxice.
e) În cazul produselor pe bază de celule care conțin celule
animale, trebuie tratate aspectele specifice de siguranță
asociate, cum ar fi transmiterea la om a agenților patogeni
xenogeni.

MONITORUL OFICIAL AL ROMÂNIEI, PARTEA I, Nr. 376/7.VI.2010
5. CERINȚE SPECIFICE PRIVIND MODULUL 5

5.1. Cerințe specifice privind toate medicamentele
pentru terapii avansate 5
5.1.1. Cerințele specifice din această secțiune reprezintă
cerințe suplimentare celor prevăzute în modulul 5 din partea I.
5.1.2. În situația în care aplicarea clinică a medicamentelor
pentru terapii avansate impune o terapie concomitentă specifică
și presupune proceduri chirurgicale, trebuie investigată și
descrisă procedura terapeutică în ansamblu. Trebuie furnizate
informații cu privire la standardizarea și optimizarea acestor
proceduri în timpul dezvoltării clinice. În cazul în care
dispozitivele medicale utilizate în timpul procedurilor chirurgicale
pentru aplicarea, implantarea sau administrarea medicamentului
pentru terapii avansate pot avea un impact asupra eficacității
sau siguranței produsului pentru terapii avansate, trebuie
furnizate informații cu privire la dispozitivele respective. Trebuie
definită expertiza specifică necesară pentru realizarea
activităților de aplicare, implantare, administrare sau urmărire.
Ori de câte ori este necesar, se furnizează planul de formare a
profesioniștilor din domeniul sănătății în ceea ce privește
procedurile de utilizare, aplicare, implantare sau administrare a
acestor produse.
5.1.3. Având în vedere că, datorită naturii medicamentelor
pentru terapii avansate, procesul de fabricație a acestora se
poate modifica pe parcursul dezvoltării clinice, pot fi necesare
studii suplimentare pentru demonstrarea comparabilității.
5.1.4. În timpul dezvoltării clinice trebuie abordate riscurile
care apar din cauza potențialilor agenți infecțioși sau a utilizării
de materiale derivate din surse animale, precum și măsurile
luate pentru a reduce aceste riscuri.
5.1.5. Selectarea dozei și graficul de administrare trebuie
definite prin studii de determinare a dozei.
5.1.6. Eficacitatea indicațiilor propuse trebuie justificată prin
rezultate relevante ale studiilor clinice care utilizează criterii de
evaluare clinic semnificative pentru destinația de utilizare. În
anumite condiții clinice, pot fi necesare dovezi ale eficacității pe
termen lung. Trebuie prezentată strategia de evaluare a
eficacității pe termen lung.
5.1.7. În planul de management al riscurilor se include o
strategie pentru urmărirea pe termen lung a siguranței și
eficacității.
5.1.8. În cazul medicamentelor combinate pentru terapii
avansate, studiile de siguranță și eficacitate trebuie concepute
pentru medicamentul combinat în ansamblul său și efectuate tot
pe întregul ansamblu.
5.2. Cerințe specifice privind medicamentele pentru
terapie genică
5.2.1. Studii farmacocinetice la om
Studiile farmacocinetice la om trebuie să includă următoarele
aspecte:
a) studii de excreție, pentru a investiga excreția
medicamentelor pentru terapie genică;
b) studii de biodistribuție;
c) studii farmacocinetice ale medicamentului și fracțiunilor de
expresie a genelor (de exemplu, proteine exprimate sau
semnături genomice).

15

5.2.2. Studii farmacodinamice la om
Studiile farmacodinamice la om trebuie să vizeze expresia și
funcționarea secvenței de acid nucleic după administrarea
medicamentului pentru terapie genică.
5.2.3. Studii de siguranță
Studiile de siguranță trebuie să abordeze următoarele
aspecte:
a) apariția vectorului cu competență de replicare;
b) apariția de noi tulpini;
c) rearanjarea secvențelor genomice existente;
d) proliferarea neoplastică determinată de mutagenitatea
inserțională.
5.3. Cerințe specifice privind medicamentele pentru
terapie celulară somatică
5.3.1. Medicamente pentru terapie celulară somatică al căror
mod de acțiune se bazează pe producerea uneia sau a mai
multor biomolecule active definite
Pentru medicamentele utilizate în terapia celulară somatică
al căror mod de acțiune se bazează pe producerea unei sau mai
multor biomolecule active definite, trebuie abordat profilul
farmacocinetic (în special, distribuția, durata și volumul de
expresie) al acestor molecule, dacă este realizabil.
5.3.2. Biodistribuția, persistența și grefarea pe termen lung a
componentelor medicamentelor pentru terapie celulară
somatică
Pe parcursul dezvoltării clinice trebuie urmărite biodistribuția,
persistența și grefarea pe termen lung a componentelor
medicamentelor pentru terapie celulară somatică.
5.3.3. Studii de siguranță
Studiile de siguranță trebuie să abordeze următoarele
aspecte:
a) distribuția și grefarea după administrare;
b) grefarea ectopică;
c) transformarea oncogenă și fidelitatea liniei de
celule/țesuturi.
5.4. Cerințe specifice privind produsele obținute prin
inginerie tisulară
5.4.1. Studii farmacocinetice
În cazul în care studiile farmacocinetice convenționale nu
sunt relevante pentru produsele obținute prin inginerie tisulară,
trebuie urmărite biodistribuția, persistența și degradarea
componentelor produsului obținut prin inginerie tisulară în timpul
dezvoltării clinice.
5.4.2. Studii farmacodinamice
Trebuie concepute studii farmacodinamice care trebuie
adaptate la specificul produselor obținute prin inginerie tisulară.
Trebuie prezentate dovezile de confirmare a conceptului și
cinetica produsului pentru obținerea regenerării, reparării sau
înlocuirii vizate. Trebuie avuți în vedere markerii
farmacodinamici adecvați asociați funcției/funcțiilor și structurii
vizate.
5.4.3. Studii de siguranță
Se aplică secțiunea 5.3.3.

16

MONITORUL OFICIAL AL ROMÂNIEI, PARTEA I, Nr. 376/7.VI.2010

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți la
alegerile parțiale din 30 mai 2010 care au depus raportul
detaliat al veniturilor și cheltuielilor electorale, conform
art. 38 alin. (11) din Legea nr. 334/2006 privind finanțarea
activității partidelor politice și a campaniilor electorale, cu
modificările și completările ulterioare, pentru alegerile locale
parțiale desfășurate conform Hotărârii Guvernului nr. 382/2010
privind stabilirea datei alegerilor locale parțiale pentru
alegerea primarilor în unele circumscripții electorale
Județul Botoșani, comuna Răchiți
— Partidul Democrat Liberal;
— Partidul Național Țărănesc Creștin Democrat;
— candidat independent — Miron Dorel.
București, 3 iunie 2010.
Nr. 7.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 376/7.VI.2010 conține 16 pagini.

Prețul: 3,20 lei

&JUYDGY|443624]
ISSN 1453—4495

