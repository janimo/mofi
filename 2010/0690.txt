Anul 178 (XXII) — Nr. 690

PARTEA I

LEGI, DECRETE, HOTĂRÂRI ȘI ALTE ACTE

Joi, 14 octombrie 2010

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.107 din 23 septembrie 2010 referitoare la
excepția de neconstituționalitate a dispozițiilor art. 1
alin. (1) și (2) din Ordonanța de urgență a Guvernului
nr. 71/2009 privind plata unor sume prevăzute în titluri
executorii având ca obiect acordarea de drepturi
salariale personalului din sectorul bugetar ................
Decizia nr. 1.109 din 23 septembrie 2010 referitoare la
excepția de neconstituționalitate a dispozițiilor
Ordonanței de urgență a Guvernului nr. 71/2009
privind plata unor sume prevăzute în titluri executorii
având ca obiect acordarea de drepturi salariale
personalului din sectorul bugetar ..............................

937.

HOTĂRÂRI ALE GUVERNULUI ROMÂNIEI
— Hotărâre privind clasificarea, ambalarea și
etichetarea la introducerea pe piață a preparatelor
periculoase ................................................................

ACTE ALE BĂNCII NAȚIONALE A ROMÂNIEI
ȘI ALE COMISIEI NAȚIONALE
A VALORILOR MOBILIARE
10/71. — Ordin privind aprobarea Regulamentului Băncii
Naționale a României și al Comisiei Naționale a
Valorilor Mobiliare nr. 11/14/2010 pentru modificarea

Nr.

Pagina
și completarea Regulamentului Băncii Naționale a
României și al Comisiei Naționale a Valorilor Mobiliare
nr. 18/23/2006 privind fondurile proprii ale instituțiilor
de credit și ale firmelor de investiții, aprobat prin
Ordinul Băncii Naționale a României și al Comisiei
Naționale a Valorilor Mobiliare nr. 15/112/2006 ........

2–3

12–13

ACTE ALE BĂNCII NAȚIONALE A ROMÂNIEI
22.
3–4

5–11

— Regulament pentru modificarea și completarea
Regulamentului Băncii Naționale a României nr. 18/2009
privind cadrul de administrare a activității instituțiilor de
credit, procesul intern de evaluare a adecvării
capitalului la riscuri și condițiile de externalizare a
activităților acestora....................................................

13–16

Cuantumul total al sumelor provenite din finanțările private ale
partidelor politice în anul 2009, conform Legii
nr. 334/2006 privind finanțarea activității partidelor
politice și a campaniilor electorale..............................

16

2

MONITORUL OFICIAL AL ROMÂNIEI, PARTEA I, Nr. 690/14.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.107
din 23 septembrie 2010

referitoare la excepția de neconstituționalitate a dispozițiilor art. 1 alin. (1) și (2)
din Ordonanța de urgență a Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi salariale personalului
din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 alin. (1) și (2) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, excepție ridicată din oficiu de
Judecătoria Oradea — Secția civilă în dosarele
nr. 10.188/271/2009 și nr. 10.388/271/2009.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef, referând asupra cauzelor, arată că
partea Ministerul Justiției a depus la Dosarul nr. 20D/2010
concluzii scrise prin care solicită respingerea excepției de
neconstituționalitate.
Curtea, având în vedere obiectul identic al excepțiilor de
neconstituționalitate ridicate în dosarele nr. 19D/2010 și
nr. 20D/2010, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
cauzelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 20D/2010 la Dosarul
nr. 19D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de admitere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 3 noiembrie 2009, pronunțate în dosarele
nr. 10.188/271/2009 și nr. 10.388/271/2009, Judecătoria
Oradea — Secția civilă a sesizat Curtea Constituțională cu
excepția de neconstituționalitate a dispozițiilor art. 1
alin. (1) și (2) din Ordonanța de urgență a Guvernului
nr. 71/2009 privind plata unor sume prevăzute în titluri

executorii având ca obiect acordarea de drepturi salariale
personalului din sectorul bugetar.
Excepția a fost ridicată, din oficiu, de Judecătoria Oradea —
Secția civilă în cauze civile având ca obiect soluționarea unor
contestații la executare.
În motivarea excepției de neconstituționalitate se susține
că dispozițiile de lege criticate încalcă prevederile constituționale
ale art. 1 alin. (4), art. 16 alin. (1), art. 21, art. 44 alin. (2), art. 53
și art. 115 alin. (4).
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele de vedere
privind excepția de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor, notele
scrise ale Ministerului Justiției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea a fost legal sesizată și este competentă, potrivit
dispozițiilor art. 146 lit. d) din Constituție, precum și a celor ale
art. 1 alin. (1) și (2), ale art. 2, 3, 10 și 29 din Legea nr. 47/1992
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) și (2) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, publicată în Monitorul Oficial
al României, Partea I, nr. 416 din 18 iunie 2009, modificată și
completată prin Ordonanța de urgență a Guvernului nr. 45/2010,
publicată în Monitorul Oficial al României, Partea I, nr. 337 din
20 mai 2010, dispoziții care au următorul cuprins:
ăArt. 1. — (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;

MONITORUL OFICIAL AL ROMÂNIEI, PARTEA I, Nr. 690/14.X.2010
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice cerere de
executare silită se suspendă de drept.”
Autorul excepției susține că aceste dispoziții legale încalcă
prevederile constituționale ale art. 1 alin. (4) privind principiul
separației și echilibrului puterilor, art. 16 alin. (1) privind
egalitatea în drepturi, art. 21 privind accesul liber la justiție,
art. 44 alin. (2) privind dreptul de proprietate, ale art. 53 privind
restrângerea exercițiului unor drepturi sau al unor libertăți,
precum și ale art. 115 alin. (4) privind delegarea legislativă.

3

Analizând excepția de neconstituționalitate, Curtea constată
că asupra dispozițiilor de lege criticate, raportate la aceleași
prevederi constituționale și cu motivare similară, s-a pronunțat
prin Decizia nr. 206 din 4 martie 2010, publicată în Monitorul
Oficial al României, Partea I, nr. 313 din 13 mai 2010,
respingând excepția de neconstituționalitate a dispozițiilor art. 1
din Ordonanța de urgență a Guvernului nr. 71/2009, pentru
motivele acolo arătate.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) și (2) din Ordonanța de urgență a Guvernului
nr. 71/2009 privind plata unor sume prevăzute în titluri executorii având ca obiect acordarea de drepturi salariale personalului din
sectorul bugetar, excepție ridicată, din oficiu, de Judecătoria Oradea — Secția civilă în dosarele nr. 10.188/271/2009 și
nr. 10.388/271/2009.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.109
din 23 septembrie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 71/2009 privind plata unor sume prevăzute în titluri executorii având ca obiect
acordarea de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, excepție ridicată, din oficiu, de Curtea de Apel Pitești —
Secția civilă, pentru cauze privind conflicte de muncă și asigurări
sociale și pentru cauze cu minori și de familie în Dosarul
nr. 3.750/109/2008.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de admitere a excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 690/14.X.2010
C U R T E A,

având în vedere actele și lucrările dosarului, reține următoarele:
Prin Încheierea din 10 decembrie 2009, pronunțată în
Dosarul nr. 3.750/109/2008, Curtea de Apel Pitești — Secția
civilă, pentru cauze privind conflicte de muncă și asigurări
sociale și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 71/2009 privind plata unor sume prevăzute în titluri
executorii având ca obiect acordarea de drepturi salariale
personalului din sectorul bugetar.
Excepția a fost ridicată, din oficiu, de instanța de judecată cu
ocazia soluționării recursului civil declarat de Administrația
Finanțelor Publice a Municipiului Râmnicu-Vâlcea — Activitatea
de trezorerie și contabilitate publică împotriva Deciziei civile
nr. 24 din 26 ianuarie 2009, pronunțată de Tribunalul Argeș.
În motivarea excepției de neconstituționalitate se susține
că dispozițiile de lege criticate încalcă prevederile constituționale
ale art. 1 alin. (4), art. 6 alin. (1), art. 21, art. 44 alin. (2) și art. 53.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile

procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea a fost legal sesizată și este competentă, potrivit
dispozițiilor art. 146 lit. d) din Constituție, precum și celor ale
art. 1 alin. (1) și (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, publicată în Monitorul Oficial al României, Partea I,
nr. 416 din 18 iunie 2009, modificată prin Ordonanța de urgență
a Guvernului nr. 45/2010, publicată în Monitorul Oficial al
României, Partea I, nr. 337 din 20 mai 2010.
Autorul excepției susține că aceste dispoziții legale încalcă
prevederile constituționale ale art. 1 alin. (4) privind principiul
separației și echilibrului puterilor, art. 16 alin. (1) privind
egalitatea în drepturi, art. 21 privind accesul liber la justiție,
art. 44 alin. (2) privind dreptul de proprietate privată și ale art. 53
privind restrângerea exercițiului unor drepturi sau al unor
libertăți.
Analizând excepția de neconstituționalitate, Curtea constată
că asupra dispozițiilor de lege criticate, raportate la aceleași
prevederi constituționale și cu motivare similară, s-a pronunțat
prin Decizia nr. 188 din 2 martie 2010, publicată în Monitorul
Oficial al României, Partea I, nr. 237 din 14 aprilie 2010, și prin
Decizia nr. 190 din 2 martie 2010, publicată în Monitorul Oficial
al României, Partea I, nr. 224 din 9 aprilie 2010, respingând
excepția de neconstituționalitate a dispozițiilor Ordonanței de
urgență a Guvernului nr. 71/2009, pentru motivele acolo arătate.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 71/2009 privind plata
unor sume prevăzute în titluri executorii având ca obiect acordarea de drepturi salariale personalului din sectorul bugetar, excepție
ridicată, din oficiu, de Curtea de Apel Pitești — Secția civilă, pentru cauze privind conflicte de muncă și asigurări sociale și pentru
cauze cu minori și de familie în Dosarul nr. 3.750/109/2008.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 690/14.X.2010

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind clasificarea, ambalarea și etichetarea la introducerea pe piață a preparatelor periculoase
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Prezenta hotărâre stabilește cadrul legal pentru
clasificarea, ambalarea și etichetarea la introducerea pe piață a
preparatelor periculoase și conține prevederi speciale pentru
anumite preparate, care pot prezenta pericol, clasificate sau nu
ca periculoase în sensul prezentei hotărâri.
(2) Prevederile prezentei hotărâri se aplică preparatelor care:
a) conțin cel puțin o substanță periculoasă, potrivit
prevederilor art. 2 alin. (2) din Hotărârea Guvernului
nr. 1.408/2008 privind clasificarea, ambalarea și etichetarea
substanțelor periculoase; și
b) sunt considerate periculoase, potrivit prevederilor art. 5—11.
(3) Prevederile art. 13—22 și 30, precum și cele ale anexelor
nr. 1 și 2 se aplică și preparatelor care nu sunt considerate
periculoase potrivit prevederilor art. 5—11, dar care pot prezenta
un anumit pericol.
(4) Prevederile prezentei hotărâri se aplică produselor de
protecție a plantelor, fără a aduce atingere Hotărârii Guvernului
nr. 1.559/2004 privind procedura de omologare a produselor de
protecție a plantelor în vederea plasării pe piață și a utilizării lor
pe teritoriul României, cu modificările și completările ulterioare.
(5) Prevederile prezentei hotărâri nu se aplică următoarelor
preparate finite, destinate utilizatorului final:
a) preparatelor care conțin substanțe radioactive, astfel cum
sunt definite în Ordinul președintelui Comisiei Naționale pentru
Controlul Activităților Nucleare nr. 14/2000 pentru aprobarea
Normelor fundamentale de securitate radiologică și de Ordinul
ministrului sănătății și familiei nr. 944/2001 pentru aprobarea
Normelor privind supravegherea medicală a persoanelor expuse
profesional la radiații ionizante, cu completările ulterioare;
b) dispozitivelor medicale invazive sau utilizate în contact
fizic direct cu corpul uman, în măsura în care anumite dispoziții
legale stabilesc pentru substanțele și preparatele periculoase
criterii de clasificare și de etichetare, care asigură același nivel
de informare și de protecție ca și prezenta hotărâre;
c) preparatelor prevăzute la art. 1 alin. (2) din Hotărârea
Guvernului nr. 1.408/2008.
(6) Prevederile prezentei hotărâri nu se aplică în cazul:
a) transportului de preparate periculoase pe calea ferată, pe
căi rutiere, aeriene, maritime sau pe căi navigabile interioare;
b) preparatelor în tranzit supuse unui control vamal, cu
condiția ca acestea să nu fie supuse unei prelucrări sau unei
transformări.
(7) Pentru aplicarea prezentei hotărâri se desemnează ca
autorități competente următoarele instituții:
a) Ministerul Mediului și Pădurilor — autoritate de coordonare
și de reglementare;
b) Agenția Națională pentru Protecția Mediului — autoritate
de implementare;
c) Garda Națională de Mediu și Autoritatea Națională pentru
Protecția Consumatorilor — autorități de control și inspecție.
Art. 2. — Pentru aplicarea prezentei hotărâri, termenii și
expresiile de mai jos au următoarele semnificații:
a) polimer — substanță constituită din molecule caracterizate
printr-o secvență din unul sau mai multe tipuri de unități
monomere și care conține o majoritate ponderală simplă de

molecule cu cel puțin 3 unități monomere legate covalent de cel
puțin o altă unitate monomeră sau un alt reactant și conține mai
puțin de o majoritate ponderală simplă de molecule cu aceeași
greutate moleculară. Asemenea molecule trebuie să aibă
greutățile moleculare distribuite într-un astfel de domeniu încât
diferențele de greutate moleculară să fie atribuite, în primul rând,
diferențelor de număr al unităților monomere. În înțelesul
prezentei definiții, prin unitate monomeră se înțelege forma
reacționată a unei substanțe monomere într-un polimer;
b) cercetare și dezvoltare științifică — experimentarea
științifică, analiza sau cercetarea chimică desfășurată în condiții
controlate; aceasta include determinarea proprietăților intrinseci,
a performanțelor și eficacității, precum și cercetările științifice
legate de dezvoltarea unui produs;
c) cercetare și dezvoltare orientate spre proces —
dezvoltarea în continuare a unei substanțe în preparate, în
cursul căreia se utilizează instalații-pilot sau producție de probă
în vederea elaborării procesului de producție și/sau a testării
domeniilor de aplicare a substanței;
d) semnificațiile termenilor ăpreparate”, ăsubstanțe”,
ăEINECS” și a expresiei ăintroducere pe piață” sunt
corespunzătoare definițiilor prevăzute la art. 2 alin. (1) din
Hotărârea Guvernului nr. 1.408/2008.
Art. 3. — (1) Clasificarea preparatelor periculoase în funcție
de gradul și natura specifică ale pericolelor prezentate se
bazează pe definițiile categoriilor de pericol prevăzute la art. 2
alin. (2) din Hotărârea Guvernului nr. 1.408/2008.
(2) Principiile generale care guvernează clasificarea și
etichetarea preparatelor se aplică potrivit criteriilor prevăzute în
anexa nr. 1 la Hotărârea Guvernului nr. 1.408/2008, cu excepția
cazului în care se aplică criteriile alternative prevăzute la
art. 5—11 sau la art. 14—22 și în anexele nr. 1—5.
Art. 4. — (1) Evaluarea pericolelor pe care le poate prezenta
un preparat se bazează pe determinarea următoarelor
proprietăți:
a) fizico-chimice;
b) care afectează sănătatea;
c) care afectează mediul.
(2) Proprietățile prevăzute la alin. (1) trebuie să fie evaluate
în conformitate cu dispozițiile prevăzute la art. 5—11.
(3) În cazurile în care se fac încercări de laborator, acestea
trebuie efectuate asupra preparatului, în forma în care acesta
este introdus pe piață.
(4) La determinarea proprietăților periculoase ale
preparatelor periculoase, în sensul prevederilor art. 2 alin. (2)
din Hotărârea Guvernului nr. 1.408/2008, potrivit prevederilor
art. 5—11, trebuie să fie luate în considerare toate substanțele
periculoase și în special cele care:
a) sunt cuprinse în partea 3 a anexei VI la Regulamentul
(CE) nr. 1.272/2008 al Parlamentului European și al Consiliului
din 16 decembrie 2008 privind clasificarea, etichetarea și
ambalarea substanțelor și amestecurilor, de modificare și de
abrogare a directivelor 67/548/CEE și 1999/45/CE, precum și
de modificare a Regulamentului (CE) nr. 1.907/2006, cu
modificările ulterioare;

6

MONITORUL OFICIAL AL ROMÂNIEI, PARTEA I, Nr. 690/14.X.2010

b) sunt cuprinse în ELINCS (Lista europeană a substanțelor
notificate);
c) sunt clasificate și etichetate provizoriu de către persoana
care răspunde de introducerea lor pe piață în conformitate cu
prevederile art. 6 alin. (2) din Hotărârea Guvernului
nr. 1.408/2008.
(5) Pentru preparatele care fac obiectul prezentei hotărâri,
substanțele periculoase prevăzute la alin. (4) clasificate ca
periculoase pe baza efectelor lor asupra sănătății și/sau asupra
mediului, prezente fie sub formă de impurități, fie sub formă de
aditivi, trebuie să fie luate în considerare atunci când
concentrațiile lor sunt egale sau superioare celor prevăzute în
tabelul nr. 1, cu excepția cazurilor în care sunt stabilite valori
inferioare în partea 3 a anexei VI la Regulamentul (CE)
nr. 1.272/2008, cu modificările ulterioare, în anexa nr. 3
secțiunea B sau în anexa nr. 4 secțiunea B, cu excepția cazului
în care sunt prevăzute dispoziții contrare în anexa nr. 2.
Tabelul nr. 1
Concentrația luată
în considerare pentru
Categoria de pericol a substanței

preparate
gazoase
% volum/volum

alte preparate
% greutate/
greutate

Foarte toxic

≥ 0,02

≥ 0,1

Toxic

≥ 0,02

≥ 0,1

Cancerigen
Categoria 1 sau 2

≥ 0,02

≥ 0,1

Mutagen
Categoria 1 sau 2

≥ 0,02

≥ 0,1

Toxic pentru reproducere
Categoria 1 sau 2

≥ 0,02

≥ 0,1

Nociv

≥ 0,2

≥1

Coroziv

≥ 0,02

≥1

Iritant

≥ 0,2

≥1

Sensibilizant

≥ 0,2

≥1

Cancerigen
Categoria 3

≥ 0,2

≥1

Mutagen
Categoria 3

≥ 0,2

≥1

Toxic pentru reproducere
Categoria 3

≥ 0,2

≥1

Periculos pentru mediu N
Periculos pentru stratul de ozon
Periculos pentru mediu

≥ 0,1
≥ 0,1

≥ 0,1
≥1

Art. 5. — (1) Pericolele care decurg din proprietățile fizicochimice ale unui preparat se evaluează prin determinarea,
potrivit metodelor de testare prevăzute în partea A a anexei la
Regulamentul (CE) nr. 440/2008 al Comisiei din 30 mai 2008 de
stabilire a metodelor de testare în temeiul Regulamentului (CE)
nr. 1.907/2006 al Parlamentului European și al Consiliului privind
înregistrarea, evaluarea, autorizarea și restricționarea
substanțelor chimice (REACH), cu modificările ulterioare, a
proprietăților fizico-chimice ale preparatului, necesare pentru o
clasificare și o etichetare corespunzătoare, în conformitate cu
criteriile prevăzute în anexa nr. 1 la Hotărârea Guvernului
nr. 1.408/2008.

(2) Prin excepție de la prevederile alin. (1), nu este necesară
determinarea proprietăților explozive, oxidante, extrem de
inflamabile, foarte inflamabile sau inflamabile ale unui preparat,
cu condiția ca:
a) niciunul dintre componenții săi să nu prezinte astfel de
proprietăți și ca, pe baza informațiilor de care dispune
producătorul, să fie puțin probabil ca preparatul să prezinte
pericole de această natură;
b) în caz de modificare a compoziției unui preparat cu
compoziție cunoscută, să existe argumente științifice prin care
să se arate că o reevaluare a pericolelor nu va conduce la
schimbarea clasificării;
c) preparatele introduse pe piață sub formă de aerosoli să
îndeplinească cerințele prevăzute de Hotărârea Guvernului
nr. 1.094/2009 privind condițiile introducerii pe piață a
generatorilor de aerosoli, cu modificările ulterioare.
(3) În cazul în care metodele de testare prevăzute în partea A
a anexei la Regulamentul (CE) nr. 440/2008, cu modificările
ulterioare, nu sunt adecvate, pot fi folosite metode de calcul
alternative, după cum urmează:
a) pentru preparatele negazoase se poate utiliza metoda de
determinare a proprietăților oxidante ale preparatelor care conțin
peroxizi organici, conform prevederilor pct. 2.2.2.1 din anexa
nr. 1 la Hotărârea Guvernului nr. 1.408/2008;
b) pentru determinarea proprietăților de inflamabilitate ale
preparatelor gazoase se poate utiliza metoda de calcul alternativ
prevăzută la pct. 9.1.1.1 din anexa nr. 1 la Hotărârea Guvernului
nr. 1.408/2008;
c) pentru determinarea proprietăților oxidante ale
preparatelor gazoase se poate utiliza metoda de calcul alternativ
prevăzută la pct. 9.1.1.2 din anexa nr. 1 la Hotărârea Guvernului
nr. 1.408/2008.
(4) În cazul preparatelor inflamabile, există derogări de la
aplicarea metodelor de testare prevăzute în Regulamentul (CE)
nr. 440/2008, cu modificările ulterioare, conform prevederilor
pct. 2.2.5 din anexa nr. 1 la Hotărârea Guvernului nr. 1.408/2008.
(5) Pericolele care decurg din proprietățile fizico-chimice ale
unui preparat reglementat prin Hotărârea Guvernului
nr. 1.559/2004, cu modificările și completările ulterioare, se
evaluează prin determinarea proprietăților fizico-chimice ale
preparatului, necesare pentru o clasificare corespunzătoare, în
conformitate cu criteriile din anexa nr. 1 la Hotărârea Guvernului
nr. 1.408/2008. Aceste proprietăți se determină cu ajutorul
metodelor de testare prevăzute în partea A a anexei la
Regulamentul (CE) nr. 440/2008, cu modificările ulterioare, cu
excepția cazului în care alte metode recunoscute pe plan
internațional sunt acceptabile potrivit prevederilor Ordinului
ministrului agriculturii, pădurilor și dezvoltării rurale, al ministrului
sănătății și al ministrului mediului și gospodăririi apelor
nr. 421/809/687/2005 pentru aprobarea cerințelor pe care
trebuie să le îndeplinească dosarele substanțelor active și ale
produselor formulate, necesare evaluării în vederea omologării,
frazelor de risc și frazelor-tip pentru măsurile de siguranță
specifice produselor de protecție a plantelor.
Art. 6. — Pericolele pentru sănătate pe care le prezintă un
preparat se evaluează după una sau mai multe dintre
următoarele proceduri:
a) prin metoda convențională prevăzută în anexa nr. 3;
b) prin determinarea proprietăților toxicologice ale
preparatului, necesare pentru o clasificare corespunzătoare, în
conformitate cu criteriile prevăzute în anexa nr. 1 la Hotărârea
Guvernului nr. 1.408/2008, cu ajutorul metodelor de testare
specificate în partea B a anexei la Regulamentul (CE)
nr. 440/2008, cu modificările ulterioare, cu excepția cazului în
care pentru produsele de protecție a plantelor sunt acceptabile,
în conformitate cu prevederile Ordinului ministrului agriculturii,

7

MONITORUL OFICIAL AL ROMÂNIEI, PARTEA I, Nr. 690/14.X.2010
pădurilor și dezvoltării rurale, al ministrului sănătății și al
ministrului mediului și gospodăririi apelor nr. 421/809/687/2005,
alte metode recunoscute pe plan internațional.
Art. 7. — (1) Fără a aduce atingere prevederilor Hotărârii
Guvernului nr. 1.559/2004, cu modificările și completările
ulterioare, numai atunci când poate fi demonstrat științific de
către persoana responsabilă de introducerea pe piață a
preparatului că proprietățile toxicologice ale acestuia nu pot fi
corect determinate prin metoda prevăzută în anexa nr. 3 sau
pornind de la rezultatele testelor efectuate pe animale, se pot
aplica metodele prevăzute la art. 6 lit. b), cu condiția ca acestea
să fie justificate sau autorizate în mod specific, potrivit
prevederilor art. 12 din Ordonanța Guvernului nr. 37/2002 pentru
protecția animalelor utilizate în scopuri științifice sau în alte
scopuri experimentale, aprobată cu modificări prin Legea
nr. 471/2002, cu modificările și completările ulterioare, și cu
prevederile Ordinului ministrului agriculturii, alimentației și
pădurilor și al ministrului apelor și protecției mediului
nr. 143/400/2002 pentru aprobarea Instrucțiunilor privind
adăpostirea și îngrijirea animalelor folosite în scopuri științifice
sau în alte scopuri experimentale.
(2) În cazul în care o proprietate toxicologică este
determinată prin metodele prezentate la art. 6 lit. b), pentru
obținerea de noi date, testul se efectuează în conformitate cu
principiile bunei practici de laborator prevăzute în Hotărârea
Guvernului nr. 63/2002 privind aprobarea Principiilor de bună
practică de laborator, precum și inspecția și verificarea
respectării acestora în cazul testărilor efectuate asupra
substanțelor chimice, cu modificările și completările ulterioare, și
cu prevederile art. 7 și 12 din Ordonanța Guvernului nr. 37/2002,
aprobată cu modificări prin Legea nr. 471/2002, cu modificările
și completările ulterioare, și ale Ordinului ministrului agriculturii,
alimentației și pădurilor și al ministrului apelor și protecției
mediului nr. 143/400/2002.
(3) Sub rezerva prevederilor art. 8, în cazul în care s-a stabilit
o proprietate toxicologică pe baza celor două metode prevăzute
la art. 6, pentru clasificarea preparatului se folosesc rezultatele
obținute prin metodele prevăzute la art. 6 lit. b), cu excepția
cazurilor în care este vorba despre efecte cancerigene,
mutagene sau toxice pentru reproducere, când se aplică numai
metoda prevăzută la art. 6 lit. a).
(4) Orice proprietate toxicologică a preparatului care nu a fost
evaluată prin metodele prevăzute la art. 6 lit. b) trebuie să fie
evaluată în conformitate cu metoda prevăzută în anexa nr. 3.
Art. 8. — Preparatul periculos trebuie clasificat avându-se în
vedere și următoarele elemente:
a) efectele preparatului asupra omului, în cazul în care se
poate demonstra prin studii epidemiologice, prin studii de caz
validate științific, conform prevederilor anexei nr. 1 la Hotărârea
Guvernului nr. 1.408/2008, sau prin experiența practică,
fundamentată statistic, cum ar fi evaluarea datelor furnizate de
centrele de informare toxicologică sau a celor referitoare la bolile
profesionale, că efectele toxicologice asupra omului se
deosebesc de cele evidențiate prin aplicarea metodelor
prevăzute la art. 6;
b) efecte precum potențarea, în cazul în care se poate
demonstra că din cauza acestor efecte o evaluare convențională
ar putea subestima pericolul datorat toxicității preparatului;
c) efecte precum antagonismul, în cazul în care se poate
demonstra că din cauza acestor efecte o evaluare convențională
ar putea supraestima pericolul cauzat de toxicitatea preparatului.
Art. 9. — (1) Pentru preparatele cu compoziție cunoscută, cu
excepția celor reglementate de Hotărârea Guvernului
nr. 1.559/2004, cu modificările și completările ulterioare,

clasificate în conformitate cu metoda prevăzută la art. 6 lit. b), se
va face o nouă evaluare a pericolului pentru sănătate prin
metodele prevăzute la art. 6 lit. b) sau în anexa nr. 3, atunci
când:
a) producătorul modifică, în conformitate cu tabelul nr. 2,
concentrația inițială, exprimată în procente greutate/greutate sau
în procente volum/volum, a unuia sau mai multor componenți
periculoși care intră în compoziția lor;
Tabelul nr. 2
Domeniul de concentrație inițială
a componentului

Variația admisă pentru
concentrația inițială a componentului

≤ 2,5%

± 30%

> 2,5 ≤ 10%

± 20%

> 10 ≤ 25%

± 10%

> 25 ≤ 100%

± 5%

b) producătorul modifică compoziția preparatelor, înlocuind
sau adăugând unul ori mai mulți componenți, chiar dacă sunt
sau nu periculoși în sensul definițiilor cuprinse în art. 2 alin. (2)
din Hotărârea Guvernului nr. 1.408/2008.
(2) Această nouă evaluare este aplicabilă cu excepția
cazurilor în care există argumente științifice convingătoare care
arată că o reevaluare a pericolului nu va conduce la o schimbare
a clasificării.
Art. 10. — (1) Evaluarea pericolelor pentru mediu ale unui
preparat se realizează după una sau mai multe dintre
următoarele proceduri:
a) prin metoda convențională de calcul prevăzută în anexa
nr. 4;
b) prin determinarea proprietăților periculoase pentru mediu
ale preparatului, necesare pentru o clasificare corespunzătoare,
în conformitate cu criteriile prevăzute în anexa nr. 1 la Hotărârea
Guvernului nr. 1.408/2008, cu ajutorul metodelor de testare
prevăzute în partea C a anexei la Regulamentul (CE)
nr. 440/2008, cu modificările ulterioare, cu excepția cazului în
care pentru produsele de protecția plantelor sunt acceptabile
alte metode recunoscute pe plan internațional în conformitate
cu prevederile Ordinului ministrului agriculturii, pădurilor și
dezvoltării rurale, al ministrului sănătății și al ministrului mediului
și gospodăririi apelor nr. 421/809/687/2005.
(2) Condițiile de aplicare a metodelor de testare sunt
prevăzute în anexa nr. 4 secțiunea C, fără a aduce atingere
cerințelor de testare prevăzute în Hotărârea Guvernului
nr. 1.559/2004, cu modificările și completările ulterioare.
(3) În situația în care se stabilește o proprietate
ecotoxicologică pe baza metodelor prevăzute la alin. (1) lit. b),
în vederea obținerii de noi date, testul se realizează în
conformitate cu principiile bunei practici de laborator prevăzute
de Hotărârea Guvernului nr. 63/2002, cu modificările și
completările ulterioare, și în conformitate cu dispozițiile
Ordonanței Guvernului nr. 37/2002, aprobată cu modificări prin
Legea nr. 471/2002, cu modificările și completările ulterioare.
(4) În situația în care pericolele pentru mediu au fost evaluate
după ambele proceduri prevăzute la alin. (1), rezultatele obținute
prin metodele prevăzute la alin. (1) lit. b) se folosesc la
clasificarea preparatului.
Art. 11. — (1) Pentru preparatele cu compoziție cunoscută,
cu excepția celor reglementate de Hotărârea Guvernului
nr. 1.559/2004, cu modificările și completările ulterioare,
clasificate conform metodelor prevăzute la art. 10 alin. (1) lit. b),

8

MONITORUL OFICIAL AL ROMÂNIEI, PARTEA I, Nr. 690/14.X.2010

se efectuează o nouă evaluare a pericolului pentru mediu după
metoda prevăzută în anexa nr. 4 sau după cele prevăzute la
art. 10 alin. (1) lit. b), atunci când:
a) producătorul modifică, în conformitate cu tabelul nr. 3,
concentrația inițială, exprimată în procente greutate/greutate sau
în procente volum/volum, a unuia sau mai multor componenți
periculoși care intră în compoziția lor;
Tabelul nr. 3
Limitele de concentraţie iniţială
a componentului

Variaţia admisă pentru
concentraţia iniţială a componentului

≤ 2,5%

± 30%

> 2,5 ≤ 10%

± 20%

> 10 ≤ 25%

± 10%

> 25 ≤ 100%

± 5%

b) producătorul modifică compoziția înlocuind sau adăugând
unul ori mai mulți componenți, chiar dacă sunt sau nu periculoși
în sensul definițiilor cuprinse în art. 2 alin. (2) al Hotărârii
Guvernului nr. 1.408/2008.
(2) Această nouă evaluare este aplicabilă cu excepția cazului
în care există argumente științifice convingătoare care arată că
o reevaluare a pericolului nu va conduce la o schimbare a
clasificării.
Art. 12. — (1) Este interzisă introducerea pe piață a
preparatelor care fac obiectul prezentei hotărâri dacă acestea
nu îndeplinesc criteriile de clasificare, ambalare și etichetare.
(2) Agenția Națională pentru Protecția Mediului solicită
persoanei responsabile de introducerea pe piață a preparatului
informații legate de compoziția acestuia și orice alte informații
utile în acest sens, cum sunt:
a) datele utilizate pentru clasificarea și etichetarea
preparatului;
b) datele referitoare la cerințele de ambalare, în conformitate
cu prevederile art. 13 alin. (3), inclusiv certificatul de testare, în
conformitate cu prevederile anexei nr. 3 partea A la Hotărârea
Guvernului nr. 1.408/2008;
c) datele utilizate la întocmirea fișei cu date de securitate, în
conformitate cu art. 30.
(3) Agenția Națională pentru Protecția Mediului comunică
Comisiei Europene informații și date referitoare la aplicarea
prevederilor privind preparatele periculoase, după ce în prealabil
a informat Ministerul Mediului și Pădurilor în legătură cu acestea.
Art. 13. — (1) Este interzisă introducerea pe piață a
preparatelor prevăzute la art. 1 alin. (2) și a celor prevăzute în
anexa nr. 1 potrivit prevederilor art. 1 alin. (3) dacă ambalajul
acestora nu îndeplinește următoarele cerințe:
a) ambalajele trebuie să fie proiectate și realizate astfel încât
să împiedice orice pierdere de conținut; această cerință nu se
aplică atunci când se prevăd dispozitive de siguranță speciale;
b) materialele din care sunt realizate ambalajele și sistemele
de închidere nu trebuie să fie susceptibile la atacul conținutului
sau să formeze cu acesta compuși periculoși;
c) ambalajul și sistemele de închidere trebuie să fie
rezistente și solide pentru a se evita slăbirea acestora și pentru
a îndeplini criteriile de securitate în condițiile unei manipulări
normale;
d) recipientele prevăzute cu sisteme de închidere trebuie să
fie proiectate astfel încât ambalajul să permită închiderea în mod
repetat, fără pierdere de conținut.

(2) Recipientele care conțin preparate oferite sau vândute
publicului larg nu trebuie să aibă:
a) o formă și/sau un design de natură să atragă sau să
stimuleze curiozitatea copiilor ori să inducă în eroare
consumatorii;
b) o prezentare și/sau o denumire ca cele utilizate pentru
produsele alimentare sau hrana pentru animale ori produsele
medicinale sau cosmetice.
(3) Recipientele care conțin preparate oferite sau vândute
publicului larg și care sunt prevăzute în anexa nr. 1 trebuie să
îndeplinească cel puțin una dintre următoarele condiții:
a) să fie prevăzute cu un sistem de închidere de siguranță
pentru copii;
b) să aibă o indicație tactilă de pericol.
(4) Sistemele trebuie să fie conforme cu specificațiile tehnice
prevăzute în anexa nr. 3 la Hotărârea Guvernului nr. 1.408/2008.
(5) Ambalajul pentru preparate este considerat
corespunzător cerințelor prevăzute la alin. (1) lit. a)—c) atunci
când acesta se conformează cerințelor aplicabile la transportul
mărfurilor periculoase pe calea ferată, pe căi rutiere, aeriene
sau pe căi navigabile interioare și maritime.
Art. 14. — Este interzisă introducerea pe piață:
a) a preparatelor dacă eticheta de pe ambalaj nu
îndeplinește toate cerințele prevăzute de art. 15—22 și dacă nu
corespunde dispozițiilor specifice prevăzute în anexa nr. 2
secțiunile A și B;
b) a preparatelor, în sensul art. 1 alin. (3), așa cum sunt ele
definite în secțiunile B și C ale anexei nr. 2, dacă eticheta de pe
ambalaj nu îndeplinește cerințele prevăzute la art. 15 lit. a) și b)
și nu corespunde dispozițiilor speciale cuprinse în secțiunile B și
C ale anexei nr. 2.
Art. 15. — Pe orice ambalaj trebuie indicate lizibil, în mod
clar și în așa fel încât să nu se poată șterge următoarele
informații:
a) denumirea comercială sau denumirea prin care furnizorul
identifică preparatul;
b) numele, adresa completă și numărul de telefon ale
persoanei stabilite pe teritoriul Comunității care răspunde de
introducerea pe piață a preparatului, indiferent că este
producător, importator sau distribuitor;
c) denumirea chimică a substanței sau substanțelor
periculoase prezente în preparat;
d) simbolurile și indicațiile de pericol;
e) natura riscurilor specifice atribuite — fraze R;
f) recomandări de prudență — fraze S;
g) cantitatea nominală — masa nominală sau volumul
nominal al conținutului în cazul preparatelor oferite sau vândute
publicului larg.
Art. 16. — (1) Înscrierea pe eticheta preparatului a denumirii
chimice a substanței sau substanțelor periculoase prezente în
acesta se realizează în conformitate cu următoarele cerințe:
a) pentru preparatele clasificate T+, T, Xn, în conformitate cu
prevederile art. 6, trebuie luate în considerare numai substanțele
T+, T, Xn prezente în concentrație egală cu sau mai mare decât
limita inferioară (limita Xn) prevăzută pentru fiecare dintre ele în
partea 3 a anexei VI la Regulamentul (CE) nr. 1.272/2008, cu
modificările ulterioare, sau în anexa nr. 3 secțiunea B;
b) pentru preparatele clasificate C, conform prevederilor
art. 6, se iau în considerare numai substanțele C prezente
în concentrație egală cu sau mai mare decât limita inferioară
(limita Xi) stabilită în partea 3 a anexei VI la Regulamentul (CE)
nr. 1.272/2008, cu modificările ulterioare, sau în anexa nr. 3
secțiunea B;

MONITORUL OFICIAL AL ROMÂNIEI, PARTEA I, Nr. 690/14.X.2010
c) denumirile substanțelor care au determinat clasificarea
preparatului în una sau mai multe dintre următoarele categorii
de pericole:
(i) cancerigen categoriile 1, 2 sau 3;
(ii) mutagen categoriile 1, 2 sau 3;
(iii) toxic pentru reproducere categoriile 1, 2 sau 3;
(iv) foarte toxic, toxic sau nociv datorită efectelor neletale
în urma unei singure expuneri;
(v) toxic sau nociv datorită efectelor grave în urma
expunerii repetate sau prelungite;
(vi) sensibilizant.
(2) Denumirea chimică trebuie să fie menționată sub una
dintre denumirile prevăzute în partea 3 a anexei VI la
Regulamentul (CE) nr. 1.272/2008, cu modificările ulterioare,
sau o denumire chimică recunoscută pe plan internațional, dacă
o asemenea denumire nu este prevăzută încă în această anexă.
(3) Ca urmare a prevederilor alin. (1), nu este necesară
menționarea pe etichetă a denumirii niciuneia dintre substanțele
care au condus la clasificarea preparatului în una sau mai multe
dintre următoarele categorii de pericol:
a) exploziv;
b) oxidant;
c) extrem de inflamabil;
d) foarte inflamabil;
e) inflamabil;
f) iritant;
g) periculos pentru mediu.
(4) Se exceptează de la prevederile alin. (3) cazurile în care
substanța trebuie să fie menționată în temeiul alin. (1).
(5) Este suficient un număr de maximum 4 denumiri chimice
ale substanțelor din compoziția preparatului pentru identificarea
substanțelor responsabile în principal de pericolele majore
pentru sănătate care au determinat clasificarea și alegerea
frazelor de risc adecvate. În anumite cazuri pot fi necesare mai
mult de 4 denumiri chimice ale substanțelor din componența
preparatului.
Art. 17. — (1) Etichetarea preparatelor cu simbolurile de
pericol și indicațiile de pericol prevăzute la art. 15 lit. d) se
efectuează potrivit prevederilor anexelor nr. 1 și 4 la Hotărârea
Guvernului nr. 1.408/2008 și este aplicată în funcție de
rezultatele evaluării pericolelor efectuate potrivit prevederilor
anexelor nr. 3—5.
(2) În cazul în care se impune atribuirea a mai mult de un
simbol de pericol pentru un preparat, trebuie respectate
următoarele:
a) obligația de a aplica simbolul ăT” face opțională utilizarea
simbolurilor ăC” și ăX”, dacă nu există prevederi contrare în
partea 3 a anexei VI la Regulamentul (CE) nr. 1.272/2008, cu
modificările ulterioare;
b) obligația de a aplica simbolul ăC” face opțională utilizarea
simbolului ăX”;
c) obligația de a aplica simbolul ăE” face opțională utilizarea
simbolurilor ăF” și ăO”;
d) obligația de a aplica simbolul ăXn” face opțională utilizarea
simbolului ăXi”.
(3) Simbolul sau simbolurile sunt tipărite cu negru, pe fond
galben-portocaliu.
Art. 18. — (1) Etichetarea preparatelor cu frazele R
prevăzute la art. 15 lit. e) trebuie să fie în conformitate cu
prevederile anexelor nr. 1 și 5 la Hotărârea Guvernului
nr. 1.408/2008, iar atribuirea acestora în concordanță cu
rezultatele evaluării pericolelor, realizată în conformitate cu
anexele nr. 3—5.
(2) Un număr de maxim 6 fraze R este suficient pentru
descrierea riscurilor; în acest scop, combinațiile de fraze
prevăzute în anexa nr. 5 la Hotărârea Guvernului nr. 1.408/2008
sunt considerate fraze unice.

9

(3) În cazul în care preparatul se încadrează concomitent în
mai multe categorii de pericol, frazele-tip trebuie să acopere
totalitatea principalelor pericole prezentate de preparat. În
anumite cazuri, pot fi necesare mai mult de 6 fraze R.
(4) Frazele-tip ăextrem de inflamabil” sau ăfoarte inflamabil”
pot să nu fie utilizate în cazul în care descriu o indicație de
pericol utilizată în concordanță cu prevederile art. 17.
Art. 19. — (1) Etichetarea preparatelor cu recomandările de
prudență (fraze S) prevăzute la art. 15 lit. f) trebuie să fie în
conformitate cu prevederile anexelor nr. 1 și 6 la Hotărârea
Guvernului nr. 1.408/2008, iar atribuirea acestora în funcție de
rezultatele evaluării pericolelor, realizată în conformitate cu
anexele nr. 3—5.
(2) Este suficient un număr de maxim 6 fraze S pentru
formularea celor mai adecvate recomandări de prudență, în
acest scop, combinațiile de fraze prevăzute în anexa nr. 6 la
Hotărârea Guvernului nr. 1.408/2008 sunt considerate fraze
unice. Cu toate acestea, în anumite cazuri pot fi necesare mai
mult de 6 fraze S.
(3) În cazul în care inscripționarea pe etichetă sau chiar pe
ambalaj este fizic imposibilă, ambalajul va fi însoțit de
recomandări de prudență cu privire la utilizarea preparatului.
Art. 20. — Etichetarea ecologică trebuie să respecte
dispozițiile speciale prevăzute în anexa nr. 2.
Art. 21. — În cazul în care conținutul ambalajului nu
depășește 125 ml:
a) pentru preparatele clasificate ca foarte inflamabile,
oxidante, iritante, cu excepția celor care au atribuite fraza R41,
sau periculoase pentru mediu și cărora li se atribuie simbolul N,
inscripționarea frazelor R sau a frazelor S nu este necesară;
b) pentru preparatele clasificate ca inflamabile sau
periculoase pentru mediu și cărora nu li se atribuie simbolul N,
este necesară inscripționarea frazelor R, dar nu și a frazelor S.
Art. 22. — Fără a aduce atingere art. 34 din Hotărârea
Guvernului nr. 1.559/2004, cu modificările și completările
ulterioare, indicațiile de tipul ănetoxic”, ănenociv”, ănepoluant”,
ăecologic” sau orice altă indicație al cărei scop este de a
demonstra caracterul nepericulos al unui preparat sau care
poate duce la subestimarea pericolelor prezentate de preparatul
respectiv nu trebuie menționate pe ambalajul sau eticheta
niciunuia dintre preparatele reglementate de prezenta hotărâre.
Art. 23. — (1) Atunci când mențiunile prevăzute de art. 14—22
se găsesc pe o etichetă, aceasta trebuie fixată bine pe una sau
mai multe fețe ale ambalajului, astfel încât aceste mențiuni să
poată fi citite orizontal în cazul în care ambalajul este depozitat
în condiții normale.
(2) Dimensiunile etichetei sunt stabilite în anexa nr. 1 la
Hotărârea Guvernului nr. 1.408/2008, iar eticheta este destinată
exclusiv informațiilor prevăzute de prezenta hotărâre și, dacă
este necesar, informații suplimentare referitoare la sănătate sau
securitate.
(3) Eticheta nu este obligatorie atunci când mențiunile
impuse conform modalităților prevăzute la alin. (1) și (2) sunt
inscripționate în mod vizibil chiar pe ambalaj.
(4) Culoarea și forma de prezentare a etichetei sau, în cazul
prevăzut de alin. (3), ale ambalajului trebuie să fie astfel
realizate încât simbolul de pericol și fondul acestuia să se poată
distinge cu claritate.
(5) Informațiile înscrise pe etichetă conform prevederilor
art. 14—22 trebuie să se distingă în mod clar pe fondul acestuia
și să aibă o dimensiune și o spațiere suficiente pentru a putea fi
citite cu ușurință.
(6) Prevederile speciale cu privire la forma de prezentare și
formatul acestor informații sunt stabilite în anexa nr. 1 la
Hotărârea Guvernului nr. 1.408/2008.
(7) Pentru preparatele introduse pe piața din România
eticheta se redactează în limba română.

10

MONITORUL OFICIAL AL ROMÂNIEI, PARTEA I, Nr. 690/14.X.2010

Art. 24. — Cerințele de etichetare sunt considerate ca fiind
îndeplinite:
a) în cazul unui ambalaj exterior care cuprinde unul sau mai
multe ambalaje interioare, dacă ambalajul exterior este etichetat
în conformitate cu normele internaționale privind transportul
mărfurilor periculoase și dacă ambalajul sau ambalajele
interioare sunt etichetate în conformitate cu prezenta hotărâre;
b) în cazul unui ambalaj unic, dacă acesta este etichetat în
conformitate cu normele internaționale pentru transportul
mărfurilor periculoase, precum și cu prevederile art. 15, 16, 18
și 19 pentru preparatele clasificate în conformitate cu art. 10 și
11 se aplică și dispozițiile art. 17, pentru proprietatea respectivă,
atunci când aceasta nu a fost menționată ca atare pe etichetă
sau, dacă este cazul, pentru tipuri speciale de ambalaj, de
exemplu buteliile de gaz mobile, cu respectarea dispozițiilor
specifice prevăzute de anexa nr. 1 la Hotărârea Guvernului
nr. 1.408/2008.
Art. 25. — Pentru preparatele periculoase care nu părăsesc
teritoriul României se poate admite etichetarea în conformitate
cu normele naționale în locul etichetării în conformitate cu
normele internaționale privind transportul mărfurilor periculoase.
Art. 26. — (1) Prevederile art. 13—25 nu se aplică pentru
explozivii introduși pe piață în vederea producerii unui efect
practic prin explozie sau prin efect pirotehnic.
(2) Prevederile art. 13—25 nu se aplică anumitor preparate
periculoase în sensul prevederilor art. 5—11, definite conform
pct. 9.3 din anexa nr. 1 la Hotărârea Guvernului nr. 1.408/2008,
dacă, în forma sub care sunt introduse pe piață nu prezintă
niciun risc din punct de vedere al proprietăților fizico-chimice ori
risc pentru sănătate sau pentru mediu.
Art. 27. — (1) La introducerea pe piață a preparatelor
periculoase sunt permise următoarele excepții:
a) pe ambalajele care sunt fie prea mici, fie improprii pentru
a fi etichetate în conformitate cu prevederile art. 23 alin. (1)—(3),
etichetarea prevăzută de art. 14—22 poate să fie efectuată
într-un alt mod adecvat;
b) prin excepție de la prevederile art. 14—25, ambalajele
care conțin preparate periculoase care sunt clasificate ca
nocive, extrem de inflamabile, foarte inflamabile, inflamabile,
iritante sau oxidante pot să nu fie etichetate sau să fie etichetate
într-un alt mod, în cazul în care ambalajele conțin cantități atât
de mici încât acestea nu prezintă niciun pericol pentru
persoanele care manipulează aceste preparate sau pentru alte
persoane;
c) prin excepție de la prevederile art. 14—25, ambalajele
care conțin preparate clasificate în conformitate cu prevederile
art. 10—11 pot să nu fie etichetate sau să fie etichetate într-un
alt mod, în cazul în care cantitățile pe care le conțin sunt atât de
mici încât nu prezintă niciun pericol pentru mediu;
d) prin excepție de la prevederile art. 14—25, ambalajele
preparatelor periculoase care nu sunt menționate la lit. b) sau c)
pot să fie etichetate într-un alt mod adecvat, în cazul în care
ambalajele sunt prea mici pentru a permite etichetarea
prevăzută la art. 14—25 și nu prezintă niciun pericol pentru
persoanele care manipulează aceste preparate sau pentru alte
persoane.
(2) În cazul în care se aplică prevederile alin. (1) nu este
permisă utilizarea altor simboluri, indicații de pericol, fraze R sau
fraze S decât cele prevăzute prin prezenta hotărâre.
Art. 28. — În cazul în care se aplică prevederile art. 27,
Agenția Națională pentru Protecția Mediului informează imediat
Comisia Europeană și celelalte state membre.
Art. 29. — Orice reclamă pentru un preparat, în sensul
prezentei hotărâri, care permite unei persoane din publicul larg
să încheie un contract de cumpărare fără a vedea în prealabil
eticheta preparatului trebuie să precizeze tipul sau tipurile de
pericol indicate pe etichetă, fără a aduce atingere prevederilor

Ordonanței Guvernului nr. 130/2000 privind protecția
consumatorilor la încheierea și executarea contractelor la
distanță, republicată, cu modificările ulterioare.
Art. 30. — Fișa cu date de securitate și furnizarea ei trebuie
să respecte prevederile titlului IV și ale anexei II din
Regulamentul (CE) nr. 1.907/2006 al Parlamentului European
și al Consiliului din 18 decembrie 2006 privind înregistrarea,
evaluarea, autorizarea și restricționarea substanțelor chimice
(REACH), de înființare a Agenției Europene pentru Produse
Chimice, de modificare a Directivei 1.999/45/CE și de abrogare
a Regulamentului (CEE) nr. 793/93 al Consiliului și a
Regulamentului (CE) nr. 1.488/94 al Comisiei, precum și a
Directivei 76/769/CEE a Consiliului și a directivelor 91/155/CEE,
93/67/CEE, 93/105/CE și 2000/21/CE ale Comisiei, cu
modificările și completările ulterioare.
Art. 31. — (1) În cazul în care persoana care răspunde de
introducerea pe piață a preparatului poate demonstra că
menționarea pe etichetă sau în fișa cu date de securitate a
identității chimice a unei substanțe care este clasificată exclusiv
ca iritantă, cu excepția celor cărora li se atribuie fraza R41, sau
iritantă în combinație cu una sau mai multe din celelalte
proprietăți prevăzute la art. 16 alin. (2)—(4) sau nocivă ori
nocivă în combinație cu una sau mai multe din proprietățile
prevăzute la art. 16 alin. (2)—(4), care prezintă numai efecte
letale acute, prezintă un risc pentru natura confidențială a
proprietății sale intelectuale, acesteia i se permite, conform
prevederilor din anexa nr. 5, să facă trimitere la această
substanță fie cu ajutorul unei denumiri care identifică cele mai
importante grupe chimice funcționale, fie cu ajutorul unei
denumiri alternative.
(2) Această procedură nu se aplică în cazul în care pentru
substanța respectivă există o limită de expunere în temeiul
dispozițiilor comunitare.
Art. 32. — (1) În cazul în care persoana responsabilă de
introducerea pe piața din România pentru prima dată a unui
preparat dorește să beneficieze de dispozițiile legate de
confidențialitate, depune o cerere la Agenția Națională pentru
Protecția Mediului.
(2) Cererea de confidențialitate trebuie să fie redactată în
conformitate cu prevederile anexei nr. 5 și să furnizeze
informațiile incluse în formularul din secțiunea A a acestei anexe.
(3) Agenția Națională pentru Protecția Mediului poate solicita
informații suplimentare persoanei responsabile de introducerea
pe piață a preparatului, dacă acestea sunt necesare pentru
evaluarea validității cererii de confidențialitate.
(4) Agenția Națională pentru Protecția Mediului informează
în termen de 30 de zile solicitantul asupra deciziei luate, iar
persoana responsabilă de introducerea pe piață a preparatului
transmite o copie a acestei decizii autorităților competente ale
fiecărui stat membru în care dorește să comercializeze produsul.
(5) Informațiile confidențiale puse la dispoziția autorităților
unui stat membru sau a Comisiei trebuie să fie în conformitate
cu prevederile art. 24 din Regulamentul (CE) nr. 1.272/2008, cu
modificările ulterioare.
Art. 33. — Fără a aduce atingere prevederilor prezentei
hotărâri, autoritățile publice pot asigura, prin reglementări
specifice, conform legii, protecția sănătății și a siguranței la locul
de muncă a persoanelor, în timpul utilizării preparatelor
periculoase.
Art. 34. — (1) Agenția Națională pentru Protecția Mediului și
Biroul pentru Regulamentul sanitar internațional și informare
toxicologică din structura Institutului Național de Sănătate
Publică și centrele de expertiză și informare toxicologică
prevăzute în anexa nr. 2 la Ordinul ministrului sănătății publice
și al ministrului internelor și reformei administrative
nr. 2.021/691/2008 pentru aprobarea Normelor metodologice de
aplicare ale titlului IV ăSistemul național de asistență medicală

MONITORUL OFICIAL AL ROMÂNIEI, PARTEA I, Nr. 690/14.X.2010
de urgență și de prim ajutor calificat” din Legea nr. 95/2006
privind reforma în domeniul sănătății sunt autoritățile
competente pentru primirea informațiilor, inclusiv compoziția
chimică, referitoare la preparatele introduse pe piață și
considerate ca periculoase în baza efectelor lor asupra sănătății
sau în baza efectelor fizico-chimice ale acestora.
(2) Autoritățile competente prevăzute la alin. (1) trebuie să
garanteze păstrarea confidențialității informațiilor primite, care
nu pot fi utilizate decât pentru a răspunde oricărei solicitări de
ordin medical prin măsuri atât preventive, cât și curative, în
special în caz de urgență.
(3) Autoritățile competente prevăzute la alin. (1) garantează
că informațiile nu sunt utilizate în alte scopuri.
(4) Autoritățile competente prevăzute la alin. (1) trebuie să
dispună, din partea producătorilor sau a persoanelor care
răspund de comercializare, de toate informațiile prevăzute de
cerințele legislației naționale în vigoare pentru îndeplinirea
obligațiilor ce le revin.
Art. 35. — Fără a aduce atingere altor dispoziții din legislația
națională, nu se poate interzice, restricționa sau împiedica
introducerea pe piață a preparatelor din motive legate de
clasificare, ambalare, etichetare sau fișe cu date de securitate,
dacă acestea respectă dispozițiile prezentei hotărâri.
Art. 36. — (1) În cazul în care constată, pe baza dovezilor
detaliate, că un preparat, deși corespunde prevederilor
prezentei hotărâri, prezintă un pericol pentru sănătatea umană
sau pentru mediu, Agenția Națională pentru Protecția Mediului
poate decide interzicerea temporară sau impunerea unor condiții
speciale privind introducerea pe piață a preparatului respectiv,
pe teritoriul României.
(2) Agenția Națională pentru Protecția Mediului informează
de îndată Comisia Europeană și celelalte state membre cu
privire la aceasta, precizând motivele care îi justifică decizia, cu
informarea prealabilă a Ministerului Mediului și Pădurilor.
Art. 37. — (1) Următoarele fapte săvârșite de persoanele
juridice constituie contravenții și se sancționează, după cum
urmează:
a) nerespectarea prevederilor art. 4, cu amendă de la
30.000 lei la 50.000 lei;
b) nerespectarea prevederilor art. 13, cu amendă de la
20.000 lei la 40.000 lei;
c) nerespectarea prevederilor art. 14—23, cu amendă de la
10.000 lei la 20.000 lei.

11

(2) Constatarea contravențiilor și aplicarea sancțiunilor
prevăzute la alin. (1) se realizează de personalul împuternicit al
Gărzii Naționale de Mediu.
(3) În cazul în care preparatele sunt introduse pe piață cu
scopul de a fi oferite sau vândute publicului, constatarea
contravențiilor și aplicarea sancțiunilor prevăzute la alin. (1) lit. b)
și c) se realizează de personalul împuternicit al Autorității
Naționale pentru Protecția Consumatorilor.
(4) Contravențiilor prevăzute la alin. (1) le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 38. — Anexele nr. 1—5*) fac parte integrantă din
prezenta hotărâre și se actualizează prin ordin al ministrului
mediului și pădurilor, în funcție de adaptările la progresul tehnic
în conformitate cu procedura prevăzută de legislația comunitară
în domeniu, și se publică în Monitorul Oficial al României,
Partea I.
Art. 39. — (1) Prezenta hotărâre intră în vigoare la 10 zile de
la data publicării în Monitorul Oficial al României.
(2) Prezenta hotărâre este în vigoare până la data de 1 iunie
2015, potrivit prevederilor art. 60 al Regulamentului (CE)
nr. 1.272/2008, cu modificările ulterioare.
Art. 40. — (1) La data intrării în vigoare a prezentei hotărâri,
Hotărârea Guvernului nr. 92/2003 pentru aprobarea Normelor
metodologice privind clasificarea, etichetarea și ambalarea
preparatelor chimice periculoase, publicată în Monitorul Oficial
al României, Partea I, nr. 118 din 25 februarie 2003, cu
modificările și completările ulterioare, se abrogă.
(2) Ori de câte ori într-o lege specială sau în alt act normativ
anterior se face trimitere la actul normativ abrogat la alin. (1),
trimiterea se consideră făcută la dispozițiile corespunzătoare din
prezenta hotărâre.
Prezenta hotărâre transpune prevederile Directivei
nr. 1.999/45/CE a Parlamentului European și a Consiliului din
31 mai 1999 privind apropierea actelor cu putere de lege și a
actelor administrative ale statelor membre referitoare la
clasificarea, ambalarea și etichetarea preparatelor periculoase,
publicată în Jurnalul Oficial al Comunității Europene nr. L 200
din 30 iulie 1999, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul economiei, comerțului și mediului de afaceri,
Adriean Videanu
Ministrul sănătății,
Cseke Attila
Ministrul agriculturii și dezvoltării rurale,
Mihail Dumitru
Ministrul muncii, familiei și protecției sociale,
Mihai Constantin Șeitan
Președintele Autorității Naționale pentru Protecția
Consumatorilor,
Constantin Cerbulescu
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Sebastian Teodor Gheorghe Vlădescu
București, 1 septembrie 2010.
Nr. 937.
*) Anexele nr. 1—5 se publică în Monitorul Oficial al României, Partea I, nr. 690 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

12

MONITORUL OFICIAL AL ROMÂNIEI, PARTEA I, Nr. 690/14.X.2010

ACTE ALE BĂNCII NAȚIONALE A ROMÂNIEI
Ș I A L E C O M I S I E I N A Ț I O N A L E A VA L O R I L O R M O B I L I A R E
BANCA NAȚIONALĂ A ROMÂNIEI
Nr. 10 din 23 septembrie 2010

COMISIA NAȚIONALĂ A VALORILOR MOBILIARE
Nr. 71 din 8 octombrie 2010

ORDIN
privind aprobarea Regulamentului Băncii Naționale a României și al Comisiei Naționale a Valorilor
Mobiliare nr. 11/14/2010 pentru modificarea și completarea Regulamentului Băncii Naționale
a României și al Comisiei Naționale a Valorilor Mobiliare nr. 18/23/2006 privind fondurile proprii
ale instituțiilor de credit și ale firmelor de investiții, aprobat prin Ordinul Băncii Naționale
a României și al Comisiei Naționale a Valorilor Mobiliare nr. 15/112/2006
Având în vedere dispozițiile art. 11, 124, 126, 278, ale art. 345 alin. (4) și ale art. 384 și 385 din Ordonanța de urgență a
Guvernului nr. 99/2006 privind instituțiile de credit și adecvarea capitalului, aprobată cu modificări și completări prin Legea
nr. 227/2007, cu modificările și completările ulterioare,
în temeiul prevederilor art. 420 alin. (3) din Ordonanța de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și completările ulterioare, precum și ale art. 1, 2 și ale art. 7 alin. (1), (3), (10)
și (15) din Statutul Comisiei Naționale a Valorilor Mobiliare, aprobat prin Ordonanța de urgență a Guvernului nr. 25/2002, aprobată
cu modificări și completări prin Legea nr. 514/2002, cu modificările și completările ulterioare,
Banca Națională a României și Comisia Națională a Valorilor Mobiliare emit următorul ordin:
Art. 1. — Se aprobă Regulamentul Băncii Naționale a
României și al Comisiei Naționale a Valorilor Mobiliare
nr. 11/14/2010
pentru
modificarea
și
completarea
Regulamentului Băncii Naționale a României și al Comisiei
Naționale a Valorilor Mobiliare nr. 18/23/2006 privind fondurile
proprii ale instituțiilor de credit și ale firmelor de investiții, aprobat
prin Ordinul Băncii Naționale a României și al Comisiei
Naționale a Valorilor Mobiliare nr. 15/112/2006, publicat în
Monitorul Oficial al României, Partea I, nr. 1.034 și 1.034 bis din
27 decembrie 2006, cu modificările și completările ulterioare,
prevăzut în anexa care face parte integrantă din prezentul ordin.
Art. 2. — Prezentul ordin și regulamentul menționat la art. 1
se publică în Monitorul Oficial al României, Partea I.

Art. 3. — Banca Națională a României și Comisia Națională
a Valorilor Mobiliare vor urmări ducerea la îndeplinire a
prevederilor prezentului ordin.
Art. 4. — Ordinul Băncii Naționale a României și al Comisiei
Naționale a Valorilor Mobiliare nr. 15/112/2006 pentru aprobarea
Regulamentului Băncii Naționale a României și al Comisiei
Naționale a Valorilor Mobiliare nr. 18/23/2006 privind fondurile
proprii ale instituțiilor de credit și ale firmelor de investiții, publicat
în Monitorul Oficial al României, Partea I, nr. 1.034 și 1.034 bis
din 27 decembrie 2006, cu modificările și completările ulterioare,
precum și cu modificările și completările aduse prin prezentul
ordin, se va republica, dându-se textelor o nouă numerotare.

Președintele Consiliului de administrație
al Băncii Naționale a României,
Mugur Constantin Isărescu

Președintele Comisiei Naționale a Valorilor Mobiliare,
Gabriela Anghelache

ANEXĂ

BANCA NAȚIONALĂ A ROMÂNIEI
Nr. 11 din 23 septembrie 2010

COMISIA NAȚIONALĂ A VALORILOR MOBILIARE
Nr. 14 din 8 octombrie 2010

R E G U L A M E N T U L Nr. 11/14/2010

pentru modificarea și completarea Regulamentului Băncii Naționale a României și al Comisiei Naționale a Valorilor
Mobiliare nr. 18/23/2006 privind fondurile proprii ale instituțiilor de credit și ale firmelor de investiții,
aprobat prin Ordinul Băncii Naționale a României și al Comisiei Naționale a Valorilor Mobiliare nr. 15/112/2006
Articol unic. — Regulamentul Băncii Naționale a României
și al Comisiei Naționale a Valorilor Mobiliare nr. 18/23/2006
privind fondurile proprii ale instituțiilor de credit și ale firmelor de
investiții, aprobat prin Ordinul Băncii Naționale a României și al
Comisiei Naționale a Valorilor Mobiliare nr. 15/112/2006, publicat
în Monitorul Oficial al României, Partea I, nr. 1.034 și 1.034 bis
din 27 decembrie 2006, cu modificările și completările ulterioare,
se modifică și se completează după cum urmează:
1. La articolul 3, alineatul (3) se modifică și va avea
următorul cuprins:
ă(3) Elementele componente ale fondurilor proprii de nivel 1
trebuie să poată fi utilizate în orice moment și cu prioritate pentru

a absorbi pierderile, să nu implice costuri fixe pentru instituția
de credit și să fie efectiv puse la dispoziția acesteia, respectiv să
fie integral plătite.”
2. La articolul 5, după litera f) se introduce o nouă literă,
litera g), cu următorul cuprins:
ăg) alte elemente deductibile din fondurile proprii de nivel 1
stabilite în conformitate cu prevederile art. 23.”
3. La articolul 11, alineatul (1) se modifică și va avea
următorul cuprins:
ăArt. 11. — (1) Capitalul inițial al instituțiilor de credit este
constituit din suma elementelor menționate la art. 4, din care se
deduc valorile prevăzute la art. 5 lit. a), d) și e).”

MONITORUL OFICIAL AL ROMÂNIEI, PARTEA I, Nr. 690/14.X.2010
4. La articolul 11, după alineatul (1) se introduce un nou
alineat, alineatul (1)1, cu următorul cuprins:
ă(11) Capitalul inițial al unei case centrale este constituit din
suma elementelor menționate la art. 4, din care se deduc valorile
prevăzute la art. 5 lit. a)—e).”
5. La articolul 12, după alineatul (3) se introduce un nou
alineat, alineatul (4), cu următorul cuprins:
ă(4) Pentru determinarea fondurilor proprii de nivel 2 se vor
lua în considerare elementele deductibile din acest nivel al
fondurilor proprii, stabilite în conformitate cu prevederile art. 23.”
6. La articolul 13, alineatul (2) se modifică și va avea
următorul cuprins:
ă(2) În vederea determinării fondurilor proprii de nivel 2 de
bază la nivelul casei centrale și al rețelelor cooperatiste, se va
lua în considerare, în plus față de elementele prevăzute la
art. 12 alin. (2), rezerva mutuală de garantare, constituită la
nivelul casei centrale.”
7. La articolul 21, alineatul (1) se modifică și va avea
următorul cuprins:
ăArt. 21. — (1) Pentru calculul fondurilor proprii, elementele
componente ale fondurilor proprii de nivel 2, prevăzute la art. 12
și 13, sunt supuse următoarelor limite:
a) totalul fondurilor proprii de nivel 2 nu poate depăși 100%
din fondurile proprii de nivel 1, calculate potrivit art. 4, 5 și art. 6
alin. (1);
b) totalul valorii acțiunilor preferențiale cumulative pe durată
determinată și al capitalului sub formă de împrumut subordonat,
prevăzute la art. 12 alin. (3), ce poate fi luat în considerare la
calculul fondurilor proprii, nu poate depăși 50% din valoarea
fondurilor proprii de nivel 1, calculate potrivit art. 4, 5 și art. 6
alin. (1).”

13

8. La articolul 22, partea introductivă a alineatului (1) se
modifică și va avea următorul cuprins:
ăArt. 22. — (1) Pentru determinarea fondurilor proprii,
următoarele elemente vor fi deduse, jumătate din fondurile
proprii de nivel 1, calculate potrivit art. 4, 5 și 6 alin. (1), și
jumătate din fondurile proprii de nivel 2, calculate potrivit art. 12
și 13, după aplicarea limitelor prevăzute la art. 21 alin. (1):”.
9. La articolul 22 alineatul (1), după litera g) se introduce
o nouă literă, litera h), cu următorul cuprins:
ăh) alte elemente deductibile stabilite în conformitate cu
prevederile art. 23 din prezentul regulament a căror deducere
se realizează în această modalitate.”
10. La articolul 22, alineatele (2) și (3) se modifică și vor
avea următorul cuprins:
ă(2) În vederea determinării fondurilor proprii totale ale
cooperativelor de credit, participațiile acestora la casa centrală
se vor deduce jumătate din fondurile proprii de nivel 1, calculate
potrivit art. 4, 5 și 6 alin. (1), și jumătate din fondurile proprii de
nivel 2, calculate potrivit art. 12 și 13, după aplicarea limitelor
prevăzute la art. 21 alin. (1).
(3) În situația în care jumătate din valoarea elementelor
deductibile prevăzute la alin. (1) și, după caz, alin. (2) depășește
nivelul fondurilor proprii de nivel 2, calculat potrivit prevederilor
art. 12 și 13, suma aflată în exces se deduce din nivelul
fondurilor proprii de nivel 1, calculat potrivit prevederilor art. 4, 5
și art. 6 alin. (1).”
11. La articolul 27, partea introductivă a alineatului (1) se
modifică și va avea următorul cuprins:
ăArt. 27. — (1) Valoarea fondurilor proprii determinată potrivit
art. 26 alin. (1), (2), (3) și alin. (5) prin aplicarea IFRS este
ajustată potrivit următoarelor filtre:”.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

REGULAMENT
pentru modificarea și completarea Regulamentului Băncii Naționale a României nr. 18/2009
privind cadrul de administrare a activității instituțiilor de credit, procesul intern de evaluare
a adecvării capitalului la riscuri și condițiile de externalizare a activităților acestora
Având în vedere prevederile art. 51 alin. (1) lit. d), art. 77 alin. (1), art. 101, 104, 122, art. 150 alin. (1), art. 289, 320, 382,
art. 384 alin. (1) și ale art. 385 alin. (1) din Ordonanța de urgență a Guvernului nr. 99/2006 privind instituțiile de credit și adecvarea
capitalului, aprobată cu modificări și completări prin Legea nr. 227/2007, cu modificările și completările ulterioare,
în temeiul dispozițiilor art. 25 alin. (2) lit. a) și ale art. 48 alin. (1) din Legea nr. 312/2004 privind Statutul Băncii Naționale
a României și al art. 420 alin. (1) din Ordonanța de urgență a Guvernului nr. 99/2006, aprobată cu modificări și completări prin Legea
nr. 227/2007, cu modificările și completările ulterioare,
Banca Națională a României emite următorul regulament:
Art. I. — Regulamentul nr. 18/2009 privind cadrul de
administrare a activității instituțiilor de credit, procesul intern de
evaluare a adecvării capitalului la riscuri și condițiile de
externalizare a activităților acestora, publicat în Monitorul Oficial
al României, Partea I, nr. 630 din 23 septembrie 2009, cu
modificările ulterioare, se modifică și se completează după cum
urmează:
1. La articolul 1, după alineatul (2) se introduce un nou
alineat, alineatul (3), cu următorul cuprins:
ă(3) Prevederile privind administrarea riscului de lichiditate
din cap. III — Procesul intern de evaluare a adecvării capitalului

la riscuri și din cap. IV — Simulări de criză se aplică în mod
corespunzător și sucursalelor instituțiilor de credit din state
membre.”
2. La articolul 155, alineatul (4) se modifică și va avea
următorul cuprins:
ă(4) Strategiile, politicile, procesele și sistemele prevăzute la
alin. (2) trebuie să corespundă complexității, profilului de risc,
obiectului de activitate al instituției de credit și toleranței la risc
stabilite de structura de conducere și trebuie să reflecte
importanța instituției de credit în fiecare stat membru în care

14

MONITORUL OFICIAL AL ROMÂNIEI, PARTEA I, Nr. 690/14.X.2010

desfășoară activitate. Instituțiile de credit trebuie să comunice
toleranța la risc tuturor liniilor de activitate relevante.”
3. La articolul 156, alineatele (1), (2) și (6) se modifică și
vor avea următorul cuprins:
ăArt. 156. — (1) O instituție de credit trebuie să dispună de un
proces solid pentru identificarea, măsurarea, administrarea și
monitorizarea pozițiilor de lichiditate. Acest proces trebuie să
includă un cadru robust pentru proiectarea fluxurilor de numerar
provenite din active, datorii și elemente din afara bilanțului,
inclusiv datorii contingente, precum și a fluxurilor de numerar
aferente capacității de contrabalansare, pe un set de orizonturi
de timp adecvate, atât în condiții normale, cât și în condiții de
criză. Proiectarea fluxurilor de numerar trebuie distribuită în
funcție de principalele linii de activitate, instrumente și benzi de
scadență, cu luarea în considerare a posibilului impact al riscului
reputațional. Aplicarea scenariilor de criză pentru proiectarea
fluxurilor de numerar trebuie să se bazeze pe proiecții realizate
în condiții normale, cu revizuirea fluxurilor de numerar pe toate
liniile de activitate și benzile de scadență potrivit ipotezelor
aferente scenariilor de criză.
(2) În sensul alin. (1), fluxurile de numerar provenite din
active, datorii și elemente din afara bilanțului se stabilesc în
funcție de strategia instituției de credit și de modelul de activitate
al acesteia, iar capacitatea de contrabalansare trebuie
considerată ca fiind un plan care să asigure deținerea sau
accesarea unui exces de lichiditate pentru a permite continuarea
activității pe orizonturi de timp scurte, medii și lungi, în condițiile
unor scenarii de criză, precum și un plan aferent capacității de
a genera lichiditate în viitor fie prin accesarea unor surse de
finanțare adiționale, fie prin ajustarea activității ori prin aplicarea
unor măsuri mai radicale.
.....
(6) În sensul alin. (4) lit. b), o instituție de credit trebuie să
identifice, să măsoare, să monitorizeze și să controleze fluxurile
de numerar potențiale legate de angajamentele din afara
bilanțului și de alte obligații neprevăzute. O atenție deosebită
trebuie acordată administrării riscului de lichiditate legat de
relația cu entități special create în scopul securitizării, în relație
cu care instituția de credit acționează ca sponsor sau furnizează
suport de lichiditate semnificativ, de instrumente financiare
derivate și de garanții și angajamente.”
4. La articolul 157, alineatul (2) se modifică și va avea
următorul cuprins:
ă(2) În sensul alin. (1), instituția de credit trebuie să
monitorizeze și să controleze expunerile la riscul de lichiditate și
necesitățile de finanțare la nivelul entităților grupului din care
face parte și la nivelul respectivului grup, pe linii de activitate și
pe monede, cu luarea în considerare a limitelor operaționale și
a celor impuse de cadrul de reglementare în ceea ce privește
transferabilitatea lichidităților și a activelor negrevate de sarcini
ce pot fi utilizate ca garanții financiare, atât în cadrul Spațiului
Economic European, cât și în afara acestuia.”
5. La articolul 159, după alineatul (2) se introduce un nou
alineat, alineatul (21), cu următorul cuprins:
ă(21) În sensul alin. (2), instituțiile de credit trebuie să acopere
neconcordanțele fluxurilor de numerar — liquidity gap — din
diferite surse de finanțare care fac parte din capacitatea de

contrabalansare sau să le transfere pe benzi de scadență cu
scadențe mai îndepărtate.”
6. La articolul 160, alineatul (1) se modifică și va avea
următorul cuprins:
ăArt. 160. — (1) Instituțiile de credit trebuie să utilizeze diferite
instrumente de diminuare a riscului de lichiditate, inclusiv un
sistem de limite și rezerve de lichiditate pentru a controla
expunerea și vulnerabilitățile la riscul de lichiditate și pentru a
face față unor situații de criză diferite, și să le revizuiască
periodic.”
7. La articolul 166, alineatele (1) și (2) se modifică și vor
avea următorul cuprins:
ăArt. 166. — (1) O instituție de credit trebuie să își
administreze în mod activ pozițiile pe active ce pot fi utilizate ca
garanții financiare, făcând diferențiere între activele grevate de
sarcini și cele negrevate de sarcini, care sunt disponibile în orice
moment, în special în situații de urgență.
(2) Instituția de credit trebuie să monitorizeze nivelul
garanțiilor financiare în funcție de entitatea și jurisdicția în care
respectivele garanții sunt înregistrate, fie într-un registru, fie
într-un cont, și în funcție de monedă. De asemenea, instituția
de credit trebuie să monitorizeze eligibilitatea garanțiilor
financiare, precum și modalitatea în care aceste garanții pot fi
mobilizate în timp util în funcție de posibilitatea accesării
acestora în locația fizică de păstrare — instituția de credit
custode sau sistemul de decontare a titlurilor în care este
deținută garanția financiară.”
8. La articolul 167, alineatul (1) se modifică și va avea
următorul cuprins:
ăArt. 167. — (1) Instituțiile de credit trebuie să ia în
considerare în mod explicit măsura în care riscul de lichiditate în
situații neprevăzute trebuie să fie acoperit prin rezerve de
lichiditate disponibile imediat în raport cu alte surse ale
capacității de contrabalansare.”
9. Articolul 168 se modifică și va avea următorul cuprins:
ăArt. 168. — (1) Cadrul de administrare a riscului de
lichiditate trebuie să asigure că instituția de credit dispune de
lichiditate suficientă, inclusiv de o rezervă de lichiditate.
(2) În sensul alin. (1), rezerva de lichiditate reprezintă
lichiditatea disponibilă, care acoperă necesitățile suplimentare
de lichiditate ce pot apărea pe un orizont scurt de timp definit, în
condiții de criză. Rezerva de lichiditate reprezintă componenta
pe termen scurt, în condiții de criză, a capacității de
contrabalansare.
(3) Dimensiunea rezervei de lichiditate trebuie corelată cu
toleranța la risc stabilită de instituția de credit.”
10. După articolul 168 se introduc două noi articole,
articolele 1681 și 1682, cu următorul cuprins:
ăArt. 1681. — (1) Rezerva de lichiditate trebuie să fie calibrată
în funcție de 3 factori:
a) severitatea și caracteristicile scenariilor de criză;
b) orizontul de timp stabilit ca perioadă de menținere;
c) caracteristicile activelor incluse în rezervă.
(2) În sensul alin. (1) lit. a), instituțiile de credit trebuie să ia
în considerare 3 tipuri de scenarii de criză: scenarii legate de
specificul instituției de credit (scenarii de tip «idiosyncratic»),
scenarii legate de piață în general și o combinare a primelor

MONITORUL OFICIAL AL ROMÂNIEI, PARTEA I, Nr. 690/14.X.2010
două tipuri de scenarii de criză. În toate cele 3 tipuri de scenarii,
instituțiile de credit trebuie să diferențieze finanțarea de tip
wholesale astfel: societăți financiare, societăți nefinanciare mari
și întreprinderi mici și mijlocii.
(3) În sensul alin. (2), scenariul legat de specificul instituției
de credit ar putea presupune o pierdere a încrederii pieței într-o
instituție de credit sau în grupul din care aceasta face parte,
echivalent cu o înrăutățire a ratingului. În acest tip de scenariu,
ipoteza plauzibilă ar fi că finanțarea negarantată de tip
wholesale nu se reînnoiește și se înregistrează anumite retrageri
ale depozitelor de tip retail.
(4) În sensul alin. (2), scenariul legat de piață în general
(definită ca o restrângere simultană a finanțării disponibile pe
mai multe piețe, în condițiile în care valoarea activelor financiare
devine incertă sau suferă un declin general și există incertitudini
privind impactul recesiunii economice) presupune o scădere a
valorii lichidității anumitor active și o deteriorare a condițiilor
pieței pe care instituția de credit poate obține finanțare. În acest
tip de scenariu, ipoteza plauzibilă ar fi că finanțarea de tip
wholesale (atât garantată, cât și negarantată) scade în primul
rând și este cel mai mult afectată.
(5) În sensul alin. (1) lit. b), perioada de menținere este
perioada în care instituția de credit poate continua să își
desfășoare activitatea fără a avea nevoie de finanțare
suplimentară și poate să onoreze plățile datorate în scenariile
de criză avute în vedere. Instituțiile de credit trebuie să aibă în
vedere o perioadă de menținere, care să fie împărțită astfel: un
orizont de timp scurt (de până la una sau două săptămâni)
caracterizat de condiții de criză foarte severă și un orizont de
timp mai lung (de până la una sau două luni) caracterizat de
condiții de criză mai puțin severă, dar mai persistentă.
(6) În sensul alin. (5), cerințele de rezervă rezultate trebuie să
reflecte necesitățile de lichiditate asumate în cele două
subperioade în funcție de scenariile de criză, iar distribuția
rezervei, în ceea ce privește compoziția și dimensiunea relativă
pe cele două orizonturi de timp, trebuie să reflecte necesarul de
lichiditate proiectat în condițiile ipotezelor formulate. Pe
parcursul celor două perioade, instituțiile de credit trebuie să ia
și alte măsuri (cum ar fi: planuri alternative de finanțare,
ajustarea activității, modificări ale modelului de activitate) pentru
a asigura continuarea activității pe termen mai lung.
(7) În sensul alin. (1) lit. c), rezerva de lichiditate trebuie să
fie compusă, în principal, din numerar și din active cu grad ridicat
de lichiditate chiar și în condiții de criză, pe care instituția de
credit poate să le vândă sau să le dea în pensiune fără a
accepta reduceri mari, care să afecteze încrederea pieței în
acestea și să genereze pierderi, evaluate prin metoda marcării
la piață, instituțiilor de credit care dețin instrumente similare.
(8) În sensul alin. (7), numerarul reprezintă activele lichide
deținute de instituții de credit care compun baza monetară, în
sensul acceptat de banca centrală, și trebuie să excludă
numerarul care nu este disponibil din cauza cerințelor activității
curente (cum ar fi numerarul din ATM-uri). În cazul rezervelor
minime obligatorii, instituțiile de credit trebuie să aibă în vedere
orizontul de timp pentru care acestea sunt disponibile. Astfel,
pentru orizontul de timp scurt (de până la una sau două
săptămâni) toate depunerile la vedere la bănci centrale, inclusiv

15

rezervele minime obligatorii, pot fi incluse în rezerva de
lichiditate. În contextul aplicării mecanismului potrivit căruia
există posibilitatea îndeplinirii nivelului prevăzut ca medie la
nivelul perioadei de constituire — averaging mechanism —,
instituțiile de credit trebuie să stabilească planuri de acțiune
predefinite pentru a regulariza cerințele de rezerve în
eventualitatea unei neîncadrări în nivelul minim și să definească
puncte de declanșare oficiale pentru a implementa aceste
planuri. Pentru orizontul de timp mai lung (de până la una sau
două luni), numai excesul de active lichide deținute de instituțiile
de credit care depășește rezervele minime obligatorii poate fi
luat în calculul rezervei de lichiditate.
(9) În sensul alin. (7), instituțiile de credit trebuie să dețină
active care sunt eligibile pentru operațiunile cu băncile centrale
și care au un grad ridicat de lichiditate pe piețe (cum ar fi
obligațiuni guvernamentale negrevate de sarcini, de o calitate
ridicată, obligațiuni garantate), pe care să le folosească în
condiții de criză severă aferentă orizontului de timp scurt (de
până la una sau două săptămâni), în situația în care lichiditatea
pieței este sub presiune și instituțiile de credit trebuie să aibă
capacitatea de a genera lichiditate imediat și la valori ce pot fi
prevăzute fără a adăuga presiune suplimentară pieței.
(10) În sensul alin. (7), în condiții de criză aferente orizontului
de timp mai lung (de până la una sau două luni), instituțiile de
credit pot să dețină un set mai larg de active lichide, cu condiția
să demonstreze Băncii Naționale a României — Direcția
supraveghere că au capacitatea de a genera lichiditate din
activele respective, în condiții de criză, în perioada de timp
specificată. Instituțiile de credit trebuie să specifice, în politicile
lor interne, criterii relevante pentru a distinge activele care
rămân lichide în condiții de criză (cum ar fi caracteristicile
emitentului unui titlu, adâncimea pieței relevante pe o perioadă
suficient de mare).
(11) Instituțiile de credit trebuie să aibă o înțelegere clară a
termenilor și condițiilor în care banca centrală poate furniza
finanțare garantată cu activele eligibile ca garanție financiară în
condiții de criză. În acest sens, instituțiile de credit trebuie să
testeze în mod periodic dacă banca centrală va furniza efectiv
finanțare garantată cu aceste active și trebuie să aplice marje
corespunzătoare pentru a reflecta suma pe care aceasta ar
putea să o furnizeze în condiții de criză. Instituțiile de credit
trebuie să demonstreze Băncii Naționale a României — Direcția
supraveghere existența unei diversificări adecvate a activelor
componente ale rezervei, astfel încât să asigure că nu se
bazează aproape în totalitate pe accesul la facilitățile oferite de
banca centrală.
Art. 1682. — (1) Instituțiile de credit trebuie să își
administreze stocul de active lichide pentru a asigura, într-o
măsură cât mai mare posibil, că acesta va fi disponibil în condiții
de criză. Instituțiile de credit trebuie să evite concentrările în
deținerea de active și trebuie să asigure că nu există
impedimente de ordin juridic sau operațional pentru utilizarea
acestor active.
(2) În sensul alin. (1), pentru determinarea lichidității activelor
și a măsurii în care acestea rămân lichide în condiții de criză,
instituțiile de credit pot să utilizeze factori cum ar fi: factori
specifici emitentului (de exemplu, calitatea creditului aferentă
emitentului), factori specifici emisiunii (de exemplu, scadența și
dimensiunea emisiunii) și factori instituționali [de exemplu, dacă

16

MONITORUL OFICIAL AL ROMÂNIEI, PARTEA I, Nr. 690/14.X.2010

activul este tranzacționat pe piețe centralizate ori pe piețe
nereglementate (OTC) sau dacă are o bază de investitori
diversificată].
(3) În sensul alin. (1), diversificarea deținerilor de active
trebuie să se facă în funcție de factori cum ar fi emitentul,
scadența sau moneda.
(4) În sensul alin. (1), instituțiile de credit trebuie să depună
toate diligențele pentru a fi active în mod regulat pe fiecare piață
pe care acționează direct și în care dețin active în scopuri de
asigurare a lichidității.”
11. La articolul 169, alineatul (2) se modifică și va avea
următorul cuprins:
ă(2) Instituțiile de credit trebuie să utilizeze rezultatele
simulărilor de criză pentru ajustarea strategiilor, politicilor și
limitelor aferente riscului de lichiditate și pentru dezvoltarea unor
planuri alternative eficace.”
12. La articolul 202, alineatul (1) se modifică și va avea
următorul cuprins:
ăArt. 202. — (1) Instituțiile de credit trebuie, în mod regulat,
să proiecteze fluxuri de numerar în condițiile unor scenarii
alternative în care vor avea în vedere orizonturi de timp diferite
și grade variate ale condițiilor de criză, luând în considerare
dificultăți legate de piață în general — factori externi —, dificultăți
legate de specificul instituției de credit — factori interni — și o
combinare a celor două tipuri de dificultăți.”

13. La articolul 202, alineatul (2) se abrogă.
Art. II. — (1) Sucursalele instituțiilor de credit din state
membre vor finaliza demersurile necesare în vederea
conformării cu prevederile privind administrarea riscului de
lichiditate din cap. III — Procesul intern de evaluare a adecvării
capitalului la riscuri, așa cum au fost modificate prin prezentul
regulament, și din cap. IV — Simulări de criză până la data de
31 decembrie 2010.
(2) Instituțiile de credit persoane juridice române și
sucursalele instituțiilor de credit din state terțe vor finaliza
demersurile necesare în vederea conformării cu prevederile
referitoare la administrarea riscului de lichiditate din cap. III —
Procesul intern de evaluare a adecvării capitalului la riscuri, așa
cum au fost modificate prin prezentul regulament, până la data
de 31 decembrie 2010.
*
Prezentul regulament transpune prevederile art. 1 pct. 40
lit. b), c) și d) din Directiva 2009/111/CE a Parlamentului
European și a Consiliului din 16 septembrie 2009 de modificare
a directivelor 2006/48/CE, 2006/49/CE și 2007/64/CE în ceea
ce privește băncile afiliate instituțiilor centrale, anumite elemente
ale fondurilor proprii, expunerile mari, reglementările privind
supravegherea, precum și gestionarea crizelor, publicată în
Jurnalul Oficial al Uniunii Europene nr. L 302 din 17 noiembrie
2009.

Președintele Consiliului de administrație al Băncii Naționale a României,
Mugur Constantin Isărescu
București, 30 septembrie 2010.
Nr. 22.

C U A N T U M U L T O TA L

al sumelor provenite din finanțările private ale partidelor politice în anul 2009,
conform Legii nr. 334/2006 privind finanțarea activității partidelor politice
și a campaniilor electorale
Partidul Național Țărănesc Creștin Democrat
1. Cuantumul total al veniturilor din cotizații: 37.575,35 lei
2. Cuantumul total al veniturilor din alte surse: 1.076.887,29 lei

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 690/14.X.2010 conține 16 pagini.

Prețul: 3,20 lei

&JUYDGY|446762]
ISSN 1453—4495

