Anul 178 (XXII) — Nr. 738

PARTEA I

LEGI, DECRETE, HOTĂRÂRI ȘI ALTE ACTE

Joi, 4 noiembrie 2010

SUMAR

Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 1.122 din 23 septembrie 2010 referitoare la
excepția de neconstituționalitate a prevederilor art. 29
alin. (7) din Legea nr. 317/2004 privind Consiliul
Superior al Magistraturii ............................................
Decizia nr. 1.175 din 30 septembrie 2010 referitoare la excepția
de neconstituționalitate a dispozițiilor art. 33—36 și 47
din Ordonanța Guvernului nr. 2/2001 privind regimul
juridic al contravențiilor ..............................................
Decizia nr. 1.182 din 30 septembrie 2010 referitoare la
excepția de neconstituționalitate a prevederilor art. 55
alin. (2) lit. a) și ale alin. (3) lit. b) din Ordonanța de
urgență a Guvernului nr. 194/2002 privind regimul
străinilor în România ..................................................
Decizia nr. 1.262 din 12 octombrie 2010 referitoare la excepția
de neconstituționalitate a dispozițiilor art. 132 din
Legea nr. 78/2000 pentru prevenirea, descoperirea și
sancționarea faptelor de corupție ..............................
Decizia nr. 1.282 din 12 octombrie 2010 referitoare la excepția
de neconstituționalitate a dispozițiilor art. 4 alin. (1) din
Legea nr. 143/2000 privind prevenirea și combaterea
traficului și consumului ilicit de droguri ......................

Pagina

3–4

9

1.026. — Hotărâre privind donarea unor bunuri, aparținând
domeniului privat al statului, aflate în administrarea
Ministerului Apărării Naționale, către Ministerul
Construcțiilor și Dezvoltării Regionale al Republicii
Moldova......................................................................

10

1.088. — Hotărâre privind reglementarea situației juridice a
unor imobile aflate în administrarea Regiei Autonome
ăAdministrația Patrimoniului Protocolului de Stat” ......

2–3

1.021. — Hotărâre pentru modificarea anexei nr. 40 la
Hotărârea Guvernului nr. 971/2002 privind atestarea
domeniului public al județului Botoșani, precum și al
municipiilor, orașelor și comunelor din județul Botoșani....

11–13

5–6

6–7

ACTE ALE CURȚII EUROPENE
A DREPTURILOR OMULUI
Hotărârea din 19 ianuarie 2010, definitivă la 28 iunie 2010, în
Cauza Andreescu Murăreț și alții împotriva
României ....................................................................

13–15

ACTE ALE BIROULUI ELECTORAL CENTRAL
2.
8–9

— Hotărâre privind modalitatea de atribuire a mandatului
la alegerile parțiale pentru Camera Deputaților ............

15–16

2

MONITORUL OFICIAL AL ROMÂNIEI, PARTEA I, Nr. 738/4.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.122
din 23 septembrie 2010

referitoare la excepția de neconstituționalitate a prevederilor art. 29 alin. (7)
din Legea nr. 317/2004 privind Consiliul Superior al Magistraturii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 29 alin. (7) din Legea nr. 317/2004 privind
Consiliul Superior al Magistraturii, excepție ridicată de Pavel
Palcu în Dosarul nr. 1.101/1/2009 al Înaltei Curți de Casație și
Justiție — Secția de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2010, pronunțată în Dosarul
nr. 1.101/1/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 29 alin. (7) din Legea nr. 317/2004 privind
Consiliul Superior al Magistraturii, excepție ridicată de Pavel
Palcu în cadrul soluționării recursului declarat împotriva unei
hotărâri a Plenului Consiliului Superior al Magistraturii prin care
s-a validat un examen din anul 2008 pentru numirea în funcții de
conducere a procurorilor.
În motivarea excepției de neconstituționalitate autorul
acesteia susține, în esență, că prevederile de lege sunt
neconstituționale, deoarece instituie o singură cale de atac
împotriva hotărârilor pronunțate de Plenul Consiliului Superior
al Magistraturii, suprimând un grad de jurisdicție în cadrul căruia
să se pronunțe o hotărâre în primă instanță, care ulterior să
poată fi supusă unui control de legalitate pe care l-ar putea face
o instanță de recurs, fiind astfel îngrădit și dreptul de a proba cu
toate mijloacele de probă permise de dispozițiile procedurale
nelegalitatea hotărârii recurate. Dacă hotărârea Plenului
Consiliului Superior al Magistraturii ar putea face obiectul unei
acțiuni în contencios administrativ, în condițiile Legii
nr. 554/2004, s-ar putea asigura respectarea tuturor căilor de
atac care permit exercitarea controlului legalității actelor
Consiliului Superior al Magistraturii. Potrivit jurisprudenței Curții
Europene a Drepturilor Omului, asigurarea dreptului la un
proces echitabil presupune în mod esențial ca, în raport cu
criteriile legale pe care le instituie textul de lege care reprezintă

temeiul de drept al acțiunii formulate, toate părțile procesului
trebuie să aibă dreptul de a formula cereri, de a propune și
administra probe și de a pune concluzii cu privire la toate
problemele de fapt și de drept de care depinde corecta
soluționare a litigiului, cu respectarea dreptului la apărare,
prevăzut de art. 24 din Constituție.
Înalta Curte de Casație și Justiție — Secția de contencios
administrativ și fiscal și-a exprimat opinia în sensul că
dispozițiile de lege criticate nu contravin prevederilor art. 21 din
Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
dispozițiile art. 29 alin. (7) din Legea nr. 317/2004 privind
Consiliul Superior al Magistraturii, republicată în Monitorul Oficial
al României, Partea I, nr. 827 din 13 septembrie 2005, având
următorul conținut: ă(7) Hotărârile prevăzute la alin. (5) pot fi
atacate cu recurs, de orice persoană interesată, în termen de
15 zile de la comunicare sau de la publicare, la Secția de
contencios administrativ și fiscal a Înaltei Curți de Casație și
Justiție.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 21 privind accesul liber la justiție.
Examinând excepția de neconstituționalitate, Curtea
constată că, asupra constituționalității dispozițiilor de lege
criticate, Curtea s-a pronunțat prin Decizia nr. 485/2010,
publicată în Monitorul Oficial al României, Partea I, nr. 383 din
10 iunie 2010.
Cu acel prilej, Curtea a reținut că textele de lege criticate
prevăd că partea interesată are posibilitatea de a formula recurs
la Secția de contencios administrativ și fiscal a Înaltei Curți de
Casație și Justiție cu privire la hotărârea pronunțată de plenul
Consiliului Superior al Magistraturii referitoare la cariera și
drepturile judecătorilor și procurorilor și de a beneficia pe tot
parcursul acestei proceduri de toate garanțiile necesare
asigurării unui proces echitabil. Interpretarea art. 6 paragraful 1
din Convenția pentru apărarea drepturilor omului și a libertăților
fundamentale duce la concluzia că acesta nu consacră nici
expres, dar nici implicit dreptul la dublul grad de jurisdicție, drept
ce este recunoscut doar în materie penală. De asemenea, nici

MONITORUL OFICIAL AL ROMÂNIEI, PARTEA I, Nr. 738/4.XI.2010
art. 13 din Convenție, care se referă la dreptul la un ărecurs
efectiv”, nu are semnificația asigurării dublului grad de jurisdicție,
ci doar a posibilității de a se supune judecății unei instanțe
naționale.
În plus, Curtea a reținut că, așa cum a statuat în numeroase
cauze, accesul la justiție, garantat de prevederile art. 21 din
Legea fundamentală, nu presupune și accesul la toate
mijloacele procedurale prin care se înfăptuiește justiția, iar
instituirea regulilor de desfășurare a procesului în fața
instanțelor judecătorești, deci și reglementarea căilor de atac

3

sunt de competența exclusivă a legiuitorului, care poate institui,
în considerarea unor situații deosebite, reguli speciale de
procedură.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziei menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 29 alin. (7) din Legea nr. 317/2004 privind
Consiliul Superior al Magistraturii, excepție ridicată de Pavel Palcu în Dosarul nr. 1.101/1/2009 al Înaltei Curți de Casație și Justiție —
Secția de contencios administrativ și fiscal.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.175
din 30 septembrie 2010

referitoare la excepția de neconstituționalitate a dispozițiilor art. 33—36 și 47
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu
Pe rol se află soluționarea excepției de neconstituționalitate
a dispozițiilor art. 33—36 și 47 din Ordonanța Guvernului
nr. 2/2001 privind regimul juridic al contravențiilor, excepție
ridicată de Georg-Valentin Coza în Dosarul nr. 3.423/182/2009
al Judecătoriei Baia Mare — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.

Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 12 ianuarie 2010, pronunțată în Dosarul
nr. 3.423/182/2009, Judecătoria Baia Mare — Secția civilă a
sesizat Curtea Constituțională cu excepția de
neconstituționalitate a dispozițiilor art. 33—36 și 47 din
Ordonanța Guvernului nr. 2/2001 privind regimul juridic al
contravențiilor.
Excepția a fost ridicată de Georg-Valentin Coza cu ocazia
soluționării unei plângeri contravenționale.
În motivarea excepției de neconstituționalitate autorul
acesteia susține că art. 33—36 și 47 din Ordonanța Guvernului
nr. 2/2001 încalcă dispozițiile constituționale ale art. 21 alin. (1)
și (2) privind accesul liber la justiție, precum și prevederile art. 6
din Convenția pentru apărarea drepturilor omului și a libertăților
fundamentale și ale art. 10 din Declarația Universală a
Drepturilor Omului, reglementări internaționale care consacră
dreptul la un proces echitabil, întrucât plasează regimul juridic al

4

MONITORUL OFICIAL AL ROMÂNIEI, PARTEA I, Nr. 738/4.XI.2010

contravențiilor în domeniul extrapenal, cu consecința răsturnării
sarcinii probei, astfel încât îi revine petentului obligația de a
propune și aduce probe care să dovedească contrariul celor
reținute de agentul constatator în procesul-verbal de constatare
a contravenției. Face trimitere, în acest sens, la cauzele
Barbera, Messegue și Jabardo contra Spaniei, 1988, Salabiaku
contra Franței, 1988, Minelli contra Elveției, 1983, Adolf contra
Austriei, 1982, Ribemont contra Franței, 1995, Bernard contra
Franței, 1998, Edwards contra Marii Britanii, 1992, Mantovanelli
contra Franței, 1997, pronunțate de Curtea Europeană a
Drepturilor Omului.
Judecătoria Baia Mare — Secția civilă apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 33—36 și 47 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002
pentru aprobarea Ordonanței Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 268 din 22 aprilie 2002. Textele de lege
criticate au următorul cuprins:
— Art. 33: ă(1) Judecătoria va fixa termen de judecată, care
nu va depăși 30 de zile, și va dispune citarea contravenientului
sau, după caz, a persoanei care a făcut plângerea, a organului
care a aplicat sancțiunea, a martorilor indicați în procesul-verbal
sau în plângere, precum și a oricăror alte persoane în măsură
să contribuie la rezolvarea temeinică a cauzei.
(2) În cazul în care fapta a avut ca urmare producerea unui
accident de circulație, judecătoria va cita și societatea de

asigurări menționată în procesul-verbal de constatare a
contravenției.”;
— Art. 34: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Hotărârea judecătorească prin care s-a soluționat
plângerea poate fi atacată cu recurs în termen de 15 zile de la
comunicare, la secția contencios administrativ a tribunalului.
Motivarea recursului nu este obligatorie. Motivele de recurs pot
fi susținute și oral în fața instanței. Recursul suspendă
executarea hotărârii.”;
— Art. 35: ăPlângerile împotriva proceselor-verbale de
constatare și sancționare a contravențiilor se soluționează cu
precădere.”;
— Art. 36: ăPlângerea împotriva procesului-verbal de
constatare și sancționare a contravenției, recursul formulat
împotriva hotărârii judecătorești prin care s-a soluționat
plângerea, precum și orice alte cereri incidente sunt scutite de
taxa judiciară de timbru.”;
— Art. 47: ăDispozițiile prezentei ordonanțe se completează
cu dispozițiile Codului de procedură civilă.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1) și (2) privind accesul liber la justiție, precum
și a prevederile art. 6 din Convenția pentru apărarea drepturilor
omului și a libertăților fundamentale și ale art. 10 din Declarația
Universală a Drepturilor Omului, reglementări internaționale care
consacră dreptul la un proces echitabil.
Examinând excepția de neconstituționalitate, Curtea
constată că prevederile art. 33—36 și 47 din Ordonanța
Guvernului nr. 2/2001 au mai fost supuse controlului de
constituționalitate prin raportare la aceleași dispoziții din
Constituție și din Convenția pentru apărarea drepturilor omului
și a libertăților fundamentale, invocate și în prezenta cauză, și
față de critici similare. În acest sens este Decizia nr. 621 din
26 iunie 2007, publicată în Monitorul Oficial al României, Partea I,
nr. 596 din 29 august 2007, prin care Curtea Constituțională a
respins ca neîntemeiată excepția de neconstituționalitate a
dispozițiilor de lege criticate, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 33—36 și 47 din Ordonanța Guvernului
nr. 2/2001 privind regimul juridic al contravențiilor, excepție ridicată de Georg-Valentin Coza în Dosarul nr. 3.423/182/2009 al
Judecătoriei Baia Mare — Secția civilă.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 738/4.XI.2010

5

CURTEA CONSTITUȚIONALĂ

D E C I Z I A Nr. 1.182
din 30 septembrie 2010

referitoare la excepția de neconstituționalitate a prevederilor art. 55 alin. (2) lit. a) și ale alin. (3)
lit. b) din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 55 alin. (2) lit. a) și ale alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Li Jiankun în Dosarul
nr. 4.270/2/2009 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, traducător autorizat de limba chineză.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 21 octombrie 2009, pronunțată în Dosarul
nr. 4.270/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 55 alin. (2) lit. a) și ale alin. (3) lit. b) din
Ordonanța de urgență a Guvernului nr. 194/2002 privind
regimul străinilor în România, excepție ridicată de Li Jiankun
într-o cauză de contencios administrativ având ca obiect ălitigiu
privind regimul străinilor”.
În motivarea excepției de neconstituționalitate autorul
acesteia susține că dispozițiile legale criticate, care prevăd
condiția desfășurării activității comerciale în conformitate cu
planul de afaceri drept cerință pentru prelungirea dreptului de
ședere pentru desfășurarea de activități comerciale, afectează
dreptul de proprietate, deoarece sunt neclare cu privire la
documentele ce trebuie depuse în concret pentru a demonstra
conformitatea cu planul de afaceri. Lipsa de precizie a textelor
de lege, în dezacord cu exigențele impuse de Convenția pentru
apărarea drepturilor omului și a libertăților fundamentale și de
jurisprudența Curții Europene a Drepturilor Omului, creează
condițiile ca Oficiul Român pentru Imigrări să aprecieze în mod
arbitrar, aleatoriu, asupra prelungirii dreptului de ședere a
solicitantului.

Curtea de Apel București — Secția a VIII-a contencios
administrativ și fiscal apreciază că textele de lege criticate
sunt constituționale, deoarece acestea nu conțin restrângeri în
privința exercițiului dreptului de proprietate pentru străini.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
dispozițiile art. 55 alin. (2) lit. a) și alin. (3) lit. b) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, având următorul conținut:
Art. 55. — Prelungirea dreptului de ședere pentru
desfășurarea de activități comerciale: ă[..] (2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții: a) activitatea societății
comerciale se desfășoară în conformitate cu planul de afaceri;
[...]
(3) Dovada îndeplinirii condițiilor prevăzute în prezentul
articol se face cu următoarele documente: [...] b) documentele
care atestă că activitatea se desfășoară în conformitate cu
planul de afaceri;”.
Autorul excepției consideră că textul de lege menționat
încalcă dispozițiile art. 44 alin. (1) și (2) din Constituție referitoare
la dreptul de proprietate privată coroborate cu prevederile art. 1
paragraful 1 din Protocolul nr. 1 la Convenția pentru apărarea
drepturilor omului și a libertăților fundamentale, referitoare la
dreptul de proprietate.
Examinând excepția de neconstituționalitate, Curtea
constată că s-a mai pronunțat, în numeroase cauze, asupra
constituționalității dispozițiilor art. 55 alin. (2) lit. a) și alin. (3)
lit. b) din Ordonanța de urgență a Guvernului nr. 194/2002
privind regimul străinilor în România, prin raportare la prevederile
constituționale și convenționale referitoare la protecția
proprietății private, invocate și în prezenta cauză și față de critici
similare.
Astfel, prin Decizia nr. 584 din 20 mai 2008, publicată în
Monitorul Oficial al României, Partea I, nr. 455 din 18 iunie 2008,

6

MONITORUL OFICIAL AL ROMÂNIEI, PARTEA I, Nr. 738/4.XI.2010

Curtea a constatat că instituirea prin textele criticate a unor
norme potrivit cărora străinului intrat în România în scopul
desfășurării de activități comerciale i se poate prelungi dreptul
de ședere temporară sub condiția prezentării unor documente
care să ateste realizarea unor investiții nu aduce atingere
dreptului de proprietate privată, ale cărui conținut și limite sunt
stabilite prin lege. Condițiile cerute străinului pentru prelungirea
dreptului de ședere în vederea desfășurării de activități
comerciale se circumscriu scopului pentru care fiecare categorie

de străini precizată de lege solicită prelungirea dreptului de
ședere temporară în România și se justifică prin însuși interesul
pretins de solicitantul dreptului.
Soluția pronunțată cu acel prilej și argumentele pe care
aceasta s-a bazat își mențin valabilitatea și în cauza de față,
neintervenind

elemente

de

noutate

care

să

justifice

reconsiderarea acestei jurisprudențe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 55 alin. (2) lit. a) și ale alin. (3) lit. b) din
Ordonanța de urgență a Guvernului nr. 194/2002 privind regimul străinilor în România, excepție ridicată de Li Jiankun în Dosarul
nr. 4.270/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.262
din 12 octombrie 2010

referitoare la excepția de neconstituționalitate a dispozițiilor art. 132 din Legea nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 132 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Daniel Cristian Jitari în Dosarul nr. 5.093/86/2009 al
Tribunalului Suceava — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul Ministerului Public, care pune concluzii de respingere
a excepției ca neîntemeiată, sens în care face trimitere la
jurisprudența în materie.

C U R T E A,

având în vedere actele și lucrările dosarului, constată
următoarele:
Prin Încheierea din 2 decembrie 2009, pronunțată în Dosarul
nr. 5.093/86/2009, Tribunalul Suceava — Secția penală a
sesizat Curtea Constituțională cu excepția de
neconstituționalitate a prevederilor art. 13 2 din Legea
nr. 78/2000 pentru prevenirea, descoperirea și sancționarea
faptelor de corupție, excepție ridicată de Daniel Cristian Jitari.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 1 alin. (3) referitoare la
România ca stat de drept, art. 124 alin. (2) referitoare la
unicitatea, egalitatea și imparțialitatea justiției și art. 16 alin. (1)
referitoare la egalitatea cetățenilor în fața legii, deoarece textul
contestat nu este clar, previzibil și nesusceptibil de interpretări.
Astfel, noțiunea de avantaj nepatrimonial nu are o reprezentare
materială faptică în raport cu care să se poată realiza
probațiunea, organul de urmărire penală fiind legitimat ca atare
să poată interpreta norma în mod discreționar. Asemenea
consecințe juridice sunt inacceptabile prin aceea că lezează în
mod flagrant justiția, care, iată, nu mai este egală și imparțială
cu toți cetățenii.

MONITORUL OFICIAL AL ROMÂNIEI, PARTEA I, Nr. 738/4.XI.2010
De asemenea, din cauza faptului că în legea penală română
nu există pedepse fixe, instanța de judecată putând aplica o
pedeapsă în cadrul unor limite și în funcție de circumstanțele
fiecărei fapte, apare ca nejustificată optica legiuitorului de a
incrimina de două ori aceeași faptă, respectiv forma de bază și
forma agravată ca urmare a constatării vinovăției. Prin urmare,
persoana acuzată va fi sancționată pentru două infracțiuni și nu
pentru una singură, dar pentru aceeași faptă antisocială.
Tribunalul Suceava — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 132 din Legea nr. 78/2000, publicată în Monitorul
Oficial al României, Partea I, nr. 219 din 18 mai 2000, așa cum
a fost modificată prin Legea nr. 521/2004, publicată în Monitorul
Oficial al României, Partea I, nr. 1.123 din 29 noiembrie 2004,
care au următorul conținut:
— Art. 132: ăInfracțiunea de abuz în serviciu contra
intereselor publice, infracțiunea de abuz în serviciu contra
intereselor persoanelor și infracțiunea de abuz în serviciu prin
îngrădirea unor drepturi, dacă funcționarul public a obținut
pentru sine sau pentru altul un avantaj patrimonial sau
nepatrimonial, se pedepsește cu închisoare de la 3 la 15 ani.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 876 din 30 noiembrie 2006,
publicată în Monitorul Oficial al României, Partea I, nr. 32 din
17 ianuarie 2007, Curtea Constituțională a respins excepția de
neconstituționalitate a dispozițiilor art. 132 din Legea nr. 78/2000,

7

statuând că, în esență, o asemenea critică nu poate fi primită,
întrucât urmărirea penală efectuată de procurorii Direcției
Naționale Anticorupție și trimiterea în judecată sub aspectul
săvârșirii infracțiunii prevăzute de art. 132 din Legea nr. 78/2000,
raportat la art. 248—2481 din Codul penal, nu este de natură a
afecta prevederile art. 16 alin. (1), art. 21 alin. (3) și art. 124 alin. (2)
din Constituția României.
Curtea mai constată că, potrivit textului contestat, infracțiunile
de abuz în serviciu contra intereselor publice, abuz în serviciu
contra intereselor persoanelor și abuz în serviciu prin îngrădirea
unor drepturi în care este implicată o persoană dintre cele
prevăzute la art. 1 se pedepsește cu închisoare de la 3 la 15 ani.
Astfel fiind, dispozițiile criticate conțin suficiente repere pentru a
se putea considera că acestea sunt ăprevizibile” și suficient de
clare în definirea faptei și a scopului ilicit al acesteia, în
consecință, și sub acest aspect excepția urmează a fi respinsă.
Totodată, previzibilitatea și predictibilitatea unei norme
presupun că destinatarul acesteia are reprezentarea unei astfel
de calități în virtutea căreia este obligat să își modeleze
conduita. Așa fiind, faptul că prevederile legale criticate se aplică
tuturor persoanelor care exercită atribuții de control, potrivit legii,
are indubitabil un înțeles univoc, legiuitorul nefiind obligat, pentru
a consfinți caracterul constituțional, să procedeze la o
enumerare exhaustivă a acestora.
De asemenea, principiul constituțional al egalității nu are
semnificația uniformității, existând posibilitatea instituirii unor
reglementări juridice diferite pentru situații care sunt diferite, în
cazul în care aceasta se justifică în mod rațional și obiectiv. Or,
Legea nr. 78/2000 constituie o reglementare specială,
derogatorie de la dreptul comun, care instituie măsuri de
prevenire, descoperire și sancționare a faptelor de corupție și
se aplică unei categorii de persoane clar circumstanțiate de
legiuitor încă din primul articol al legii. Statutul juridic diferit al
acestor persoane, din perspectiva scopului urmărit de legiuitor
prin dispozițiile Legii nr. 78/2000, justifică stabilirea unui
tratament juridic diferit, cum este și incriminarea mai severă a
infracțiunilor de abuz în serviciu contra intereselor publice,
infracțiunea de abuz în serviciu contra intereselor persoanelor și
infracțiunea de abuz în serviciu prin îngrădirea unor drepturi.
Așa fiind, și întrucât textul de lege criticat se aplică fără privilegii
sau discriminări în toate situațiile ce implică persoane dintre cele
prevăzute la art. 1 din lege, nu se poate susține încălcarea
principiului egalității în drepturi ori a principiului referitor la
unicitatea, imparțialitatea și egalitatea justiției.
În sfârșit, Curtea mai constată că dispozițiile constituționale
ale art. 1 alin. (3) nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 132 din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Daniel Cristian Jitari în Dosarul nr. 5.093/86/2009 al
Tribunalului Suceava — Secția penală.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 738/4.XI.2010
CURTEA CONSTITUȚIONALĂ

D E C I Z I A Nr. 1.282
din 12 octombrie 2010

referitoare la excepția de neconstituționalitate a dispozițiilor art. 4 alin. (1) din Legea nr. 143/2000
privind prevenirea și combaterea traficului și consumului ilicit de droguri
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 4 alin. (1) din Legea nr. 143/2000 privind
prevenirea și combaterea traficului și consumului ilicit de droguri,
excepție ridicată de George Alexandru Pleșca în Dosarul
nr. 13.644/118/2009 al Curții de Apel Constanța — Secția
penală și pentru cauze cu minori și de familie.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2010, pronunțată în Dosarul
nr. 13.644/118/2009, Curtea de Apel Constanța — Secția
penală și pentru cauze cu minori și de familie a sesizat
Curtea Constituțională cu excepția de neconstituționalitate
a prevederilor art. 4 alin. (1) din Legea nr. 143/2000 privind
prevenirea și combaterea traficului și consumului ilicit de
droguri, excepție ridicată de George Alexandru Pleșca.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 1 alin. (3) referitoare la
România ca stat de drept și art. 26 alin. (2) referitoare la dreptul
persoanei fizice de a dispune de ea însăși, deoarece orice
persoană ar trebui să fie liberă a consuma substanțe stupefiante
ori psihotrope în condițiile în care nu afectează drepturile și
libertățile altora.
Curtea de Apel Constanța — Secția penală opinează că
excepția de neconstituționalitate este neîntemeiată, deoarece
incriminarea faptei de deținere de droguri pentru consum propriu
reprezintă o ingerință justificată de încălcarea ordinii publice.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 alin. (1) din Legea nr. 143/2000, publicată în
Monitorul Oficial al României, Partea I, nr. 362 din 3 august
2000, modificată și completată prin Legea nr. 522/2004,
publicată în Monitorul Oficial al României, Partea I, nr. 1.155 din
7 decembrie 2004, care au următorul conținut:
— Art. 4: ă(1) Cultivarea, producerea, fabricarea, experimentarea,
extragerea, prepararea, transformarea, cumpărarea sau
deținerea de droguri de risc pentru consum propriu, fără drept,
se pedepsește cu închisoare de la 6 luni la 2 ani sau amendă.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 334 din 28 iunie 2005, publicată
în Monitorul Oficial al României, Partea I, nr. 651 din 22 iulie
2005, Curtea Constituțională a respins ca neîntemeiată excepția
de neconstituționalitate a dispozițiilor art. 4 din Legea nr. 143/2000,
statuând că prin dispozițiile Legii nr. 143/2000 privind prevenirea
și combaterea traficului și consumului ilicit de droguri s-a
reglementat circulația drogurilor de risc sub control național, în
considerarea faptului că acestea sunt substanțe periculoase
pentru viața și sănătatea oamenilor. În cadrul cap. II din Legea
nr. 143/2000 ăSancționarea traficului și a altor operațiuni ilicite cu
substanțe aflate sub control național”, art. 4 stabilește
operațiunile, exercitate fără drept, ce pot constitui elementul
material al laturii obiective a infracțiunii pedepsite cu închisoare
de la 6 luni la 2 ani sau amendă, atunci când aceasta are ca
obiect droguri de risc pentru consum propriu, și cu închisoare
de la 2 la 5 ani, atunci când are ca obiect droguri de mare risc.
Stabilirea în acest mod a cuprinsului normei de incriminare
nu este de natură să aducă atingere prevederilor art. 26 alin. (2)
din Constituție, potrivit cărora ăPersoana fizică are dreptul să
dispună de ea însăși, dacă nu încalcă drepturile și libertățile
altora, ordinea publică sau bunele moravuri”. Astfel, viața intimă,
familială și privată este protejată de lege în condițiile în care se
manifestă în cadrul ordinii juridice, iar nu în afara sa. Dreptul de
a dispune de propria persoană, nefiind un drept absolut, poate
fi exercitat numai cu respectarea drepturilor altor persoane, a
ordinii publice și a bunelor moravuri.
În acest sens, Convenția pentru apărarea drepturilor omului
și a libertăților fundamentale stabilește prin art. 8 pct. 2 că

MONITORUL OFICIAL AL ROMÂNIEI, PARTEA I, Nr. 738/4.XI.2010
dreptul la respectarea vieții private poate face obiectul unor
restricții dacă sunt prevăzute de lege și dacă constituie măsuri
necesare într-o societate democratică pentru securitatea
națională, siguranța publică, bunăstarea economică a țării,
apărarea ordinii și prevenirea faptelor penale, protejarea
sănătății sau a moralei ori protejarea drepturilor și libertăților
altora.
Dispozițiile art. 4 din Legea nr. 143/2000 sunt în deplină
concordanță cu prevederile constituționale invocate, întrucât

9

incriminarea deținerii de droguri pentru consumul propriu este
prevăzută de lege, reprezentând o măsură necesară într-o
societate democratică pentru protejarea sănătății sau a moralei,
fiind un mijloc de prevenire a unor fapte penale, de natură să
pună în pericol siguranța publică.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 4 alin. (1) din Legea nr. 143/2000 privind
prevenirea și combaterea traficului și consumului ilicit de droguri, excepție ridicată de George Alexandru Pleșca în Dosarul
nr. 13.644/118/2009 al Curții de Apel Constanța — Secția penală și pentru cauze cu minori și de familie.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea anexei nr. 40 la Hotărârea Guvernului nr. 971/2002 privind atestarea domeniului
public al județului Botoșani, precum și al municipiilor, orașelor și comunelor din județul Botoșani
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — La anexa nr. 40 ăInventarul bunurilor care
aparțin domeniului public al comunei Mihai Eminescu” la
Hotărârea Guvernului nr. 971/2002 privind atestarea domeniului
public al județului Botoșani, precum și al municipiilor, orașelor

și comunelor din județul Botoșani, publicată în Monitorul Oficial
al României, Partea I, nr. 692 și 692 bis din 20 septembrie 2002,
cu modificările și completările ulterioare, la poziția nr. 18,
coloana 5 se modifică și va avea următorul cuprins: ă4.835.049 lei”.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș

București, 6 octombrie 2010.
Nr. 1.021.

10

MONITORUL OFICIAL AL ROMÂNIEI, PARTEA I, Nr. 738/4.XI.2010
GUVERNUL ROMÂNIEI

HOTĂRÂRE
privind donarea unor bunuri, aparținând domeniului privat al statului,
aflate în administrarea Ministerului Apărării Naționale,
către Ministerul Construcțiilor și Dezvoltării Regionale al Republicii Moldova
În temeiul art. 108 din Constituția României, republicată, și al art. 11 lit. m) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă donarea unor bunuri, aparținând
domeniului privat al statului, aflate în administrarea Ministerului
Apărării Naționale, prevăzute în anexa care face parte
integrantă din prezenta hotărâre, în valoare de 73.869,2799 lei,
către Ministerul Construcțiilor și Dezvoltării Regionale al
Republicii Moldova.
(2) Bunurile cuprinse în anexă se scad din evidența
cantitativ-valorică a Ministerului Apărării Naționale.
Art. 2. — Cheltuielile necesare pentru ducerea la îndeplinire
a activității de donare a bunurilor prevăzute în anexă se suportă
din bugetul aprobat Ministerului Apărării Naționale.

Art. 3. — Se autorizează Compania Națională ăRomtehnica” —
S.A. să îndeplinească formalitățile aferente livrării bunurilor, în
numele și pentru Ministerul Apărării Naționale.
Art. 4. — Transportul, manipularea și paza bunurilor se
efectuează cu mijloace și forțe asigurate de Ministerul Apărării
Naționale.
Art. 5. — Predarea-preluarea bunurilor prevăzute la art. 1 se
face pe baza unui proces-verbal de predare-primire încheiat
între părți, în termen de 90 de zile de la data intrării în vigoare a
prezentei hotărâri.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul dezvoltării regionale și turismului,
Elena Gabriela Udrea
Ministrul afacerilor externe,
Teodor Baconschi
Ministrul finanțelor publice,
Gheorghe Ialomițianu

București, 13 octombrie 2010.
Nr. 1.026.

ANEXĂ

L I S TA

bunurilor aparținând domeniului privat al statului, aflate în administrarea Ministerului Apărării Naționale,
care fac obiectul donației către Ministerul Construcțiilor și Dezvoltării Regionale din Republica Moldova
Nr.
crt.

Denumirea bunurilor

Unitatea de măsură

Cantitatea

Valoarea unitară (lei)

Valoarea totală (lei)

1.

Pat metal pentru trupă

buc.

300

50,765933

15.229,7799

2.

Saltele tip ăRelaxa”

buc.

300

195,465

58.639,5

TOTAL GENERAL:

600

73.869,2799

MONITORUL OFICIAL AL ROMÂNIEI, PARTEA I, Nr. 738/4.XI.2010
GUVERNUL ROMÂNIEI

HOTĂRÂRE
privind reglementarea situației juridice a unor imobile
aflate în administrarea Regiei Autonome ăAdministrația
Patrimoniului Protocolului de Stat”
În temeiul art.108 din Constituția României, republicată, al art.10 alin. (2),
art. 12 alin. (1) și (2) și art.20 din Legea nr. 213/1998 privind proprietatea publică
și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Se aprobă trecerea imobilelor aflate în administrarea Regiei
Autonome ăAdministrația Patrimoniului Protocolului de Stat”, având datele de
identificare prevăzute în anexa care face parte integrantă din prezenta hotărâre,
din proprietatea publică în proprietatea privată a statului.
Art. II. — Hotărârea Guvernului nr. 60/2005 privind organizarea și
funcționarea Regiei Autonome ăAdministrația Patrimoniului Protocolului de Stat”,
publicată în Monitorul Oficial al României, Partea I, nr. 105 din 1 februarie 2005,
cu modificările și completările ulterioare, se modifică și se completează după cum
urmează:
1. La anexa nr. 3 ăLista bunurilor imobile din domeniul public al statului,
aflate în administrarea Regiei Autonome «Administrația Patrimoniului
Protocolului de Stat»”, pozițiile nr. 20, 28, 32, 34 și 61 se abrogă.
2. La anexa nr. 3, pozițiile nr. 17 și 57 se modifică și vor avea următorul
cuprins:
Nr.
crt.

Denumirea imobilului
și adresa

ă17.

Vila «Timiș 8», Timișul de Jos nr. 26, județul Brașov

Teren
— mp —

—

...........................................................................................................................................
57.

Palat Primăverii — LAC 1 cu anexe și terenul aferent din
București, bd. Mircea Eliade nr. 11—13 (fost nr. 5—13),
sectorul 1

33.346,59”

3. La anexa nr. 4 ăLista bunurilor imobile din domeniul privat al statului,
aflate în administrarea Regiei Autonome «Administrația Patrimoniului
Protocolului de Stat»”,după poziția nr. 31 se introduce o nouă poziție, poziția
nr. 311, cu următorul cuprins:
Nr.
crt.

Denumirea imobilului
și adresa

Teren
— mp —

ă311.

Teren aferent Vilei «Timiș 8» și anexe, Timișul de Jos nr. 26,
județul Brașov

13.691,01”

4. La anexa nr. 4, după poziția nr. 42 se introduce o nouă poziție, poziția
nr. 421, cu următorul cuprins:
Nr.
crt.

Denumirea imobilului
și adresa

Teren
— mp —

ă421.

Spații anexe Vilei Bujoreni și terenul aferent din Râmnicu
Vâlcea, str. Calea lui Traian nr. 267, județul Vâlcea

15.678,43”

11

12

MONITORUL OFICIAL AL ROMÂNIEI, PARTEA I, Nr. 738/4.XI.2010
5. La anexa nr. 4, după poziția nr. 847 se introduc două noi poziții,
pozițiile nr. 8471 și 8472, cu următorul cuprins:
Nr.
crt.

Denumirea imobilului
și adresa

Teren
— mp —

ă8471 Teren aferent Palat Primăverii — LAC 1 din București,
bd. Mircea Eliade nr. 11—13 (fost 5—13) sectorul 1

2.217,33

8472

6.533,10”

Teren aferent Vilei nr. 9 din Str. Nufărului nr. 15F, satul
Snagov, comuna Snagov, județul Ilfov

Art. III. — Anexa nr. 40 la Hotărârea Guvernului nr. 1.705/2006 pentru
aprobarea inventarului centralizat al bunurilor din domeniul public al statului,
publicată în Monitorul Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare, se modifică după
cum urmează:
1. Numerele de inventar 20374, 20328, 145396, 20396 și 20362 se
abrogă.
2. La numerele de inventar 150287 și 147162, descrierea tehnică va avea
următorul cuprins:
Nr. inventar
MFP, conform Hotărârii Guvernului
nr. 1.705/2006

Descrierea tehnică (pe scurt)

ă150287

Vila «Timiș 8», fără teren aferent

147162

Clădiri cu S+P și S+P+1E
Structura din beton armat monolit.
Sc = 6.643,7 mp
Casa de oaspeți
S teren = 33.346,59 mp”

Art. IV. — Anexa la Hotărârea Guvernului nr. 126/2002 pentru stabilirea bazei
materiale destinate activității de reprezentare și protocol, publicată în Monitorul
Oficial al României, Partea I, nr. 134 din 20 februarie 2002, cu modificările și
completările ulterioare, se modifică după cum urmează:
1. Poziția nr. 15 va avea următorul cuprins:
Nr.
crt.

ă15.

Imobilul

Subunitatea

Palat Primăverii — LAC 1 cu anexe și terenul
aferent în suprafață de 33.346,59 mp din
București, bd. Mircea Eliade nr. 11—13
(fost nr. 5—13), sectorul 1

Sucursala de Reprezentare și
Protocol Triumf”

2. Pozițiile nr. 11 și 20 se abrogă.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul finanțelor publice,
Gheorghe Ialomițianu

București, 3 noiembrie 2010.
Nr. 1.088.

13

MONITORUL OFICIAL AL ROMÂNIEI, PARTEA I, Nr. 738/4.XI.2010
ANEXĂ

L I S TA

imobilelor care trec din proprietatea publică în proprietatea privată a statului

Nr.
crt.

Poziția
din Hotărârea Guvernului nr. 60/2005,
cu modificările și completările ulterioare

Nr. inv. MEF

1

17
parțial

150.287

Teren aferent Vilei ăTimiș 8” și anexe
din Timișul de Jos nr. 26, județul 13.691,01
Brașov

2

20

20.374

Spații anexa Vilei Bujoreni cu terenul
aferent din Râmnicu Vâlcea, str. Calea 15.678,43
lui Traian nr. 267, județul Vâlcea

3

57
parțial

147.162

Teren aferent Palatului Primăverii —
LAC 1 din București, bd. Mircea Eliade
nr. 11—13 (fost 5—13), sectorul 1

2.217,33

4

61

20.362

Teren aferent Vilei nr. 9 cu terenul
aferent din Str. Nufărului nr.15F, satul
Snagov, comuna Snagov, județul Ilfov

6.533,10

Descrierea imobilului

Teren aferent
— mp —

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 19 ianuarie 2010,
definitivă la 28 iunie 2010,

în Cauza Andreescu Murăreț și alții împotriva României
(Cererea nr. 4.867/04)

În Cauza Andreescu Murăreț și alții împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Elisabet Fura, Corneliu Bîrsan, Boštjan M. Zupančič, Alvina Gyulumyan, Egbert Myjer, Luis López Guerra, judecători,
și Santiago Quesada, grefier de secție,
după ce a deliberat în camera de consiliu la data de 15 decembrie 2009,
pronunță următoarea hotărâre, adoptată la această dată:
PROCEDURA

ÎN FAPT

1. La originea cauzei se află o cerere (nr. 4.867/04)
îndreptată împotriva României, prin care patru cetățeni ai
acestui stat, doamnele Elena Andreescu Murăreț și Maria
Andreescu și domnii Valentin-Georgin Andreescu și Ioan
Andreescu (reclamanții), care au sesizat Curtea la data de
10 noiembrie 2003 în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Reclamanții sunt reprezentați în fața Curții de prima
reclamantă, doamna Elena Andreescu Murăreț. Guvernul român
(Guvernul) este reprezentat de agentul său, domnul RăzvanHorațiu Radu, de la Ministerul Afacerilor Externe.
3. La data de 5 decembrie 2005, președintele Secției a treia
a decis să comunice cererea Guvernului. În temeiul art. 29 § 3
din Convenție, acesta a mai hotărât să se analizeze în același
timp admisibilitatea și temeinicia cauzei.

I. Circumstanțele cauzei
4. Reclamanții s-au născut în anul 1924, 1939, 1966 și,
respectiv, 1975 și locuiesc în București.
5. Faptele cauzei, așa cum au fost expuse de reclamanți, pot
fi rezumate după cum urmează.
6. Prin Sentința rămasă definitivă din data de 11 octombrie
2000, Tribunalul București a admis acțiunea în revendicare
imobiliară introdusă de reclamanți împotriva Consiliului
Municipiului București și a societății H., administrator al bunurilor
statului. Instanța le-a recunoscut calitatea de proprietari pentru
imobilul situat în str. Octav Cocărescu nr. 35 din București,
statuând că naționalizarea sa, în temeiul Decretului nr. 92/1950
pentru naționalizarea unor imobile, fusese ilegală.
7. La data de 26 iulie 2001, reclamanții au sesizat Judecătoria
Sectorului 1 București cu o nouă acțiune în revendicare
îndreptată împotriva lui M.A. și M.E., cărora statul le vânduse în
anul 1976 o parte a imobilului aflat în litigiu. Ei s-au prevalat de

14

MONITORUL OFICIAL AL ROMÂNIEI, PARTEA I, Nr. 738/4.XI.2010

Sentința rămasă definitivă din data de 11 octombrie 2000, care
le recunoștea calitatea de proprietari ai întregului bun.
8. Prin Sentința din data de 5 ianuarie 2002, instanța le-a
admis cererea. Aceasta a apreciat că, din moment ce
naționalizarea fusese ilegală, bunul în cauză nu fusese niciodată
scos din patrimoniul lor și că titlul lor de proprietate prevala față
de cel al cumpărătorilor M.A. și M.E., ce rezulta din contractul de
vânzare-cumpărare încheiat în anul 1976 cu statul.
9. Prin Decizia din data de 11 iunie 2002, Tribunalul București
a admis apelul formulat de M.A și M.E. și, pe fond, a respins
acțiunea reclamanților. Acesta a decis că terții cumpărători
fuseseră de bună-credință la data vânzării și că, în aceste
condiții, reclamanții erau îndreptățiți, în temeiul Legii nr. 10/2001,
să obțină o reparație prin echivalent.
10. Prin Decizia rămasă definitivă din data de 14 ianuarie
2003, Curtea de Apel București a confirmat temeinicia deciziei
pronunțate în apel. Aceasta a subliniat că instanțele naționale
erau încă obligate să aplice legea specială ale cărei prevederi
derogau de la dreptul comun, așa cum pe bună dreptate
procedase Tribunalul București în decizia sa din data de 11 iunie
2002.
II. Dreptul și practica internă pertinente
11. Prevederile legale și jurisprudența internă relevante sunt
descrise în hotărârile Brumărescu împotriva României ([MC],
nr. 28.342/95, CEDO 1999-VII, pp. 250—256, §§ 31—33),
Străin și alții împotriva României (nr. 57.001/00, CEDO 2005VII, §§ 19—26), Păduraru împotriva României (nr. 63.252/00,
§§ 38—53, 1 decembrie 2005) și Tudor împotriva României
(nr. 29.035/05, §§ 15—20, 17 ianuarie 2008).
ÎN DREPT

I. Asupra pretinsei încălcări a art. 1 din Protocolul nr. 1 la
Convenție
12. Reclamanții susțin că a existat o încălcare a dreptului la
respectarea bunurilor lor din cauza imposibilității lor de a se
folosi de apartamentul ai cărui proprietari au fost recunoscuți
printr-o sentință rămasă definitivă și devenită irevocabilă. Ei
invocă art. 1 din Protocolul nr. 1 la Convenție, care prevede
următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.”
A. Asupra admisibilității

13. Guvernul invocă excepția nerespectării termenului de
6 luni, arătând că hotărârea judecătorească definitivă ce trebuie
luată în considerare este Decizia din 14 ianuarie 2003 a Curții de
Apel București, în timp ce cererea a fost introdusă în fața Curții
la data de 10 octombrie 2003.
14. Reclamanții se opun acestei excepții.
15. Curtea consideră că imposibilitatea pretinsă de
reclamanți de a beneficia, timp de mai mulți ani, de dreptul de
proprietate recunoscut prin Sentința rămasă definitivă din data
de 11 octombrie 2000, pronunțată de Tribunalul București, se
analizează ca o situație continuă. Simplul fapt că ei au încercat
fără succes să îi pună capăt, solicitând, pe calea unei acțiuni în
justiție, restituirea în totalitate a bunului lor, nu schimbă cu nimic
această constatare. În prezent, reclamanților nu li s-a restituit
bunul aflat în litigiu și nici nu au primit o despăgubire la valoarea
de piață a acestuia. Termenul de 6 luni prevăzut la art. 35 § 1 din
Convenție nu a început, așadar, să curgă în speță (a se vedea
Todicescu împotriva României, nr. 18.419/02, § 16, 24 mai 2007,
și Horia Jean Ionescu împotriva României, nr. 11.116/02, § 24,
31 mai 2007).

16. Prin urmare, excepția Guvernului nu poate fi admisă. De
asemenea, Curtea constată că acest capăt de cerere nu este
vădit nefondat în sensul art. 35 § 3 din Convenție. Pe de altă
parte, ea observă că el nu este lovit de niciun alt motiv de
inadmisibilitate. Prin urmare, el trebuie declarat admisibil.
B. Asupra fondului

17. Guvernul reiterează argumentele prezentate anterior în
cauze similare. El subliniază în special circumstanțele
excepționale care caracterizează în România mecanismul de
restituire a bunurilor naționalizate sau de despăgubire a foștilor
proprietari, făcând trimitere la jurisprudența Broniowski împotriva
Poloniei ([MC], nr. 31.443/96, CEDO 2004-V) și Jahn și alții
împotriva Germaniei ([MC], nr. 46.720/99, 72.203/01 și
72.552/01, CEDO 2005-VI).
18. Reclamanții contestă caracterul real și efectiv al
sistemului de despăgubire stabilit prin Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, modificată prin Legea
nr. 247/2005 privind reforma în domeniile proprietății și justiției,
precum și unele măsuri adiacente.
19. Curtea a afirmat deja în numeroase cauze că
imposibilitatea exercitării dreptului de proprietate al reclamanților
asupra bunurilor lor vândute de stat unor terți care le ocupau în
calitate de chiriași, combinată cu lipsa unei despăgubiri la
valoarea de piață a bunului, este incompatibilă cu dreptul la
respectarea bunurilor lor, garantat de art. 1 din Protocolul nr. 1
(Străin, menționată mai sus, §§ 39, 43 și 59; Porteanu împotriva
României, nr. 4.596/03, § 35, 16 februarie 2006).
20. În speță, Curtea nu distinge niciun motiv pentru a se
abate de la abordarea sa din cauzele menționate mai sus.
Vânzarea de către stat a bunului reclamanților îi împiedică pe
aceștia și în prezent să își exercite dreptul de proprietate
recunoscut printr-o hotărâre definitivă. Curtea consideră că o
astfel de situație echivalează, în absența oricărei despăgubiri, cu
o privare de proprietate de facto.
21. Curtea amintește că, la data evenimentelor, în dreptul
intern nu exista nicio cale de atac efectivă care să le poată oferi
reclamanților o despăgubire pentru această privare (Străin,
menționată mai sus, §§ 23, 26—27, 55—56; Porteanu,
menționată mai sus, §§ 23—24 și 34—35). În plus, aceasta
observă că, până în prezent, Guvernul nu a demonstrat faptul că
sistemul de despăgubiri stabilit în iulie 2005 prin Legea
nr. 247/2005 le permitea beneficiarilor acestei legi să încaseze,
în baza unei proceduri și a unui calendar previzibile, o
despăgubire în raport cu valoarea de piață a bunurilor de care
au fost privați.
22. Această concluzie nu exclude orice evoluție pozitivă pe
care ar putea-o cunoaște în viitor mecanismele de finanțare
prevăzute de această lege specială, în vederea despăgubirii
persoanelor cărora, ca și reclamanților, li s-a recunoscut
calitatea de proprietari printr-o hotărâre judecătorească
definitivă.
23. Prin urmare, a avut loc și continuă să aibă loc încălcarea
art. 1 din Protocolul nr. 1.
II. Asupra aplicării art. 41 din Convenție
24. Conform art. 41 din Convenție,
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

25. Reclamanții solicită, cu titlu de prejudiciu material, suma
de 73.938 euro (EUR), reprezentând valoarea de piață a
apartamentului în litigiu, a dependințelor sale și a terenului
aferent, precum și suma de 10.000 EUR pentru daunele morale.
În sprijinul cererii lor, aceștia trimit o expertiză tehnică din data
de 16 aprilie 2006.

MONITORUL OFICIAL AL ROMÂNIEI, PARTEA I, Nr. 738/4.XI.2010
26. Guvernul consideră că valoarea de piață a bunului litigios
este de 64.403 EUR și transmite un raport de expertiză din luna
mai 2006.
27. În ceea ce privește prejudiciul moral pretins, Guvernul
arată că nu există nicio legătură de cauzalitate între suma
solicitată cu acest titlu și pretinsa încălcare a Convenției. El
consideră că o eventuală hotărâre a Curții de constatare a
încălcării art. 1 din Protocolul nr. 1 poate constitui, în sine, o
reparație suficientă a prejudiciului moral pretins de reclamanți.
28. Curtea reamintește că o hotărâre prin care se constată o
încălcare atrage pentru statul pârât obligația juridică, față de
Convenție, de a pune capăt încălcării și de a-i înlătura
consecințele. Dacă dreptul intern nu permite decât o înlăturare
parțială a consecințelor acestei încălcări, art. 41 din Convenție
îi conferă Curții puterea de a acorda o reparație părții lezate prin
actul sau omisiunea cu privire la care s-a constatat o încălcare
a Convenției.
29. Printre elementele luate în considerare de către Curte
atunci când statuează în materie se numără prejudiciul material,
adică pierderile efectiv suferite ca o consecință directă a
încălcării pretinse, precum și prejudiciul moral, adică repararea
stării de temere, a neplăcerilor și a incertitudinilor care au
rezultat din această încălcare, precum și a altor daune
nemateriale (a se vedea, printre altele, Ernestina Zullo împotriva
Italiei, nr. 64.897/01, § 25, 10 noiembrie 2004).
30. Ținând cont de informațiile de care dispune cu privire la
prețurile de pe piața imobiliară locală și de elementele furnizate

15

de părți în această privință și având în vedere neplăcerile și
incertitudinea pe care situația litigioasă le-a provocat-o
reclamanților, Curtea, statuând în echitate, le acordă împreună
suma de 71.000 EUR, pentru toate prejudiciile confundate.
B. Cheltuieli de judecată

31. Reclamanții solicită rambursarea cheltuielilor de
judecată, fără a preciza suma și fără a furniza documente
justificative.
32. Guvernul observă că reclamanții nu au furnizat niciun
document justificativ pentru a dovedi cheltuielile de judecată
angajate. El nu se opune rambursării acestora, cu condiția să fie
dovedite, necesare și să aibă legătură cu cauza.
33. Curtea reamintește că, așa cum prevede art. 41 din
Convenție, nu pot fi rambursate decât cheltuielile care au fost cu
adevărat angajate, care au corespuns unei necesități și care
sunt într-un cuantum rezonabil (a se vedea, printre altele,
Nikolova împotriva Bulgariei [MC], nr. 31.195/96, § 79, CEDO
1999-II).
34. Ținând cont de faptul că reclamanții nu și-au justificat
cheltuielile expuse, Curtea hotărăște să nu le acorde nicio sumă
cu acest titlu.
C. Dobânzi moratorii

35. Curtea consideră potrivit ca rata dobânzii să se bazeze
pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă;
2. hotărăște că a avut loc încălcarea art. 1 din Protocolul nr. 1 la Convenție;
3. hotărăște:
a) ca statul pârât să le plătească împreună reclamanților, în cel mult 3 luni de la data rămânerii definitive a prezentei
hotărâri conform art. 44 § 2 din Convenție, suma de 71.000 EUR (șaptezeci și una mii euro), pentru toate prejudiciile confundate,
sumă ce va fi convertită în moneda statului pârât la cursul de schimb valabil la data plății, plus orice sumă ce ar putea fi datorată
cu titlu de impozit;
b) ca, începând de la expirarea termenului menționat mai sus și până la efectuarea plății, aceste sume să fie majorate cu
o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
4. respinge cererea de reparație echitabilă în rest.
Redactată în limba franceză, apoi comunicată în scris la data de 19 ianuarie 2010, în conformitate cu art. 77 §§ 2 și 3 din
Regulament.
Josep Casadevall,
președinte

Santiago Quesada,
grefier

ACTE ALE BIROULUI ELECTORAL CENTRAL
BIROUL ELECTORAL CENTRAL
PENTRU ALEGERILE PARLAMENTARE PARȚIALE DIN DATA DE 5 DECEMBRIE 2010

HOTĂRÂRE
privind modalitatea de atribuire a mandatului
la alegerile parțiale pentru Camera Deputaților
Având în vedere dispozițiile art. 48 alin. (16) din Legea nr. 35/2008 pentru
alegerea Camerei Deputaților și a Senatului și pentru modificarea și completarea
Legii nr. 67/2004 pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004 privind Statutul
aleșilor locali, cu modificările și completările ulterioare, care stabilesc că ăÎn caz de
încetare a mandatului unui deputat sau senator, pentru ocuparea locului vacant se

16

MONITORUL OFICIAL AL ROMÂNIEI, PARTEA I, Nr. 738/4.XI.2010
organizează alegeri parțiale la nivelul colegiului uninominal în care a fost ales
respectivul deputat sau senator, doar dacă nu ar urma să aibă loc cu mai puțin de
6 luni înainte de termenul stabilit pentru alegerile parlamentare. Alegerile se
organizează cu aplicarea corespunzătoare a prevederilor prezentului titlu, în cel
mult 3 luni de la publicarea în Monitorul Oficial al României, Partea I, a hotărârii
Camerei Deputaților sau a Senatului, după caz, prin care se constată încetarea
mandatului unui deputat sau senator.”,
văzând totodată și dispozițiile art. 2 pct. 10 și ale art. 48 alin. (9) din Legea
nr. 35/2008, cu modificările și completările ulterioare, potrivit cărora într-un colegiu
uninominal se atribuie un singur mandat,
luând în considerare prevederile art. 6 din același act normativ care stipulează
că ăAlegerile se desfășoară într-o singură zi care poate fi numai duminica.”,
văzând astfel că din dispozițiile Legii nr. 35/2008, cu modificările și
completările ulterioare, rezultă că atât alegerile parlamentare generale, cât și
alegerile parlamentare parțiale se desfășoară într-un singur tur,
văzând prevederile art. 46 alin. (3) lit. h), art. 48 alin. (4) și (11) din Legea
nr. 35/2008, cu modificările și completările ulterioare, potrivit cărora la alegerile
generale, în prima etapă a repartizării mandatelor se atribuie un mandat
candidatului care a obținut jumătate plus unu din voturile valabil exprimate,
ținând cont de faptul că aplicarea corespunzătoare a prevederilor art. 46
alin. (3) lit. h), art. 48 alin. (4) și (11) din Legea nr. 35/2008, cu modificările și
completările ulterioare, în cazul alegerilor parțiale ar putea conduce la organizarea
unui nou tur de scrutin, în situația în care niciun candidat nu întrunește jumătate
plus unu din voturile valabil exprimate și luând în considerare că această
posibilitate nu este prevăzută de actul normativ sus-menționat,
având în vedere că desemnarea câștigătorului alegerilor în cadrul scrutinului
uninominal cu un singur tur poate fi realizată numai prin utilizarea criteriului celui
mai mare număr de voturi valabil exprimate,
în temeiul art. 15 alin. (4) și art. 16 alin. (12) din Legea nr. 35/2008, cu
modificările și completările ulterioare,
Biroul Electoral Central h o t ă r ă ș t e:
Art. 1. — La alegerile parțiale pentru Camera Deputaților este declarat ales
candidatul care a obținut cel mai mare număr de voturi valabil exprimate.
Art. 2. — Prezenta hotărâre se publică în Monitorul Oficial al României,
Partea I.
Președintele Biroului Electoral Central,
Octavian Opriș
București, 27 octombrie 2010.
Nr. 2.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 738/4.XI.2010 conține 16 pagini.

Prețul: 3,20 lei

&JUYDGY|447240]
ISSN 1453—4495

