Anul 178 (XXII) — Nr. 437

PARTEA I

Miercuri, 30 iunie 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 715 din 25 mai 2010 referitoare la excepția de
neconstituționalitate a dispozițiilor art. IV din
Ordonanța de urgență a Guvernului nr. 105/2009
privind unele măsuri în domeniul funcției publice,
precum și pentru întărirea capacității manageriale la
nivelul serviciilor publice deconcentrate ale
ministerelor și ale celorlalte organe ale administrației
publice centrale din unitățile administrativ-teritoriale și
ale altor servicii publice, precum și pentru
reglementarea unor măsuri privind cabinetul
demnitarului din administrația publică centrală și
locală, cancelaria prefectului și cabinetul alesului
local ............................................................................

2–4

Decizia nr. 739 din 1 iunie 2010 referitoare la excepția de
neconstituționalitate a prevederilor art. 24 alin. (1) din
Legea contenciosului administrativ nr. 554/2004 ......

5–6

Decizia nr. 740 din 1 iunie 2010 referitoare la excepția de
neconstituționalitate a prevederilor art. 5 alin. (1) din
Ordonanța
Guvernului
nr.
99/2000
privind
comercializarea produselor și serviciilor de piață ......

6–7

Decizia nr. 743 din 1 iunie 2010 referitoare la excepția de
neconstituționalitate a prevederilor art. 25 din Legea
nr. 26/1990 privind registrul comerțului ......................

8–9

Decizia nr. 761 din 3 iunie 2010 referitoare la excepția de
neconstituționalitate a prevederilor art. 24 alin. (2) din
Ordonanța Guvernului nr. 1/2000 privind organizarea
și funcționarea instituțiilor de medicină legală ............

9–11

Decizia nr. 762 din 3 iunie 2010 referitoare la excepția de
neconstituționalitate a prevederilor art. 1312 alin. (3)—(9)
din Legea nr. 8/1996 privind dreptul de autor și
drepturile conexe........................................................

11–13

Decizia nr. 785 din 3 iunie 2010 referitoare la excepția de
neconstituționalitate a dispozițiilor art. 3 alin. (1) și
art. 16 alin. (1) din Ordonanța Guvernului nr. 2/2001
privind regimul juridic al contravențiilor, precum și ale
art. 18 și art. 19 din Ordonanța Guvernului nr. 21/1992
privind protecția consumatorilor ................................

14–15

Rectificări ..............................................................................

15

2

MONITORUL OFICIAL AL ROMÂNIEI, PARTEA I, Nr. 437/30.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 715
din 25 mai 2010

referitoare la excepția de neconstituționalitate a dispozițiilor art. IV din Ordonanța de urgență
a Guvernului nr. 105/2009 privind unele măsuri în domeniul funcției publice, precum și
pentru întărirea capacității manageriale la nivelul serviciilor publice deconcentrate ale ministerelor
și ale celorlalte organe ale administrației publice centrale din unitățile administrativ-teritoriale
și ale altor servicii publice, precum și pentru reglementarea unor măsuri
privind cabinetul demnitarului din administrația publică centrală și locală,
cancelaria prefectului și cabinetul alesului local
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor ăart. IV din Ordonanța de urgență a Guvernului
nr. 105/2009 privind unele măsuri în domeniul funcției publice,
precum și pentru întărirea capacității manageriale la nivelul
serviciilor publice deconcentrate ale ministerelor și ale celorlalte
organe ale administrației publice centrale din unitățile
administrativ-teritoriale și ale altor servicii publice, precum și
pentru reglementarea unor măsuri privind cabinetul demnitarului
din administrația publică centrală și locală, cancelaria prefectului
și cabinetul alesului local”, excepție ridicată de Ion Nicolaescu în
Dosarul nr. 1.524/46/2009 al Curții de Apel Pitești — Secția
comercială și de contencios administrativ și fiscal, de AdrianaCristina Florian în Dosarul nr. 1.580/33/2009 al Curții de Apel
Cluj — Secția comercială, de contencios administrativ și fiscal,
de Toth Andrea în Dosarul nr. 1.298/102/2009 (nr. în format
vechi 3.081/2009) al Tribunalului Mureș — Secția civilă, de
Laurențiu Achimescu în Dosarul nr. 1.381/46/2009 al Curții de
Apel Pitești — Secția comercială și de contencios administrativ
și fiscal, de Ion Popescu în Dosarul nr. 384/64/2009 al Curții de
Apel Brașov — Secția contencios administrativ și fiscal și,
respectiv, de Gabriel Stoian în Dosarul nr. 1.367/46/2009 al
Curții de Apel Pitești — Secția comercială și de contencios
administrativ și fiscal.
Dezbaterile au avut loc în ședința publică din 20 mai 2010, în
prezența reprezentantului Ministerului Public, și au fost
consemnate în încheierea de la acea dată, când Curtea, din
oficiu, a dispus conexarea dosarelor nr. 8.522D/2009,
nr. 8.514D/2009, nr. 8.499D/2009, nr. 8.478D/2009 și
nr. 8.348D/2009 la Dosarul nr. 8.278D/2009, care a fost primul
înregistrat, precum și amânarea pronunțării pentru data de
25 mai 2010.
C U R T E A,

având în vedere actele și lucrările dosarelor, reține următoarele:
Prin Încheierea din 2 decembrie 2009, pronunțată în Dosarul
nr. 1.524/46/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor ăart. IV din Ordonanța de urgență a

Guvernului nr. 105/2009 privind unele măsuri în domeniul
funcției publice, precum și pentru întărirea capacității
manageriale la nivelul serviciilor publice deconcentrate ale
ministerelor și ale celorlalte organe ale administrației
publice centrale din unitățile administrativ-teritoriale și ale
altor servicii publice, precum și pentru reglementarea unor
măsuri privind cabinetul demnitarului din administrația
publică centrală și locală, cancelaria prefectului și cabinetul
alesului local”.
Excepția de neconstituționalitate a fost ridicată de Ion
Nicolaescu într-o cauză având ca obiect soluționarea unei
contestații privind anularea unei decizii a Ministerului Muncii,
Familiei și Protecției Sociale — Inspecția muncii.
Prin Încheierea din 9 noiembrie 2009, pronunțată în Dosarul
nr. 1.580/33/2009, Curtea de Apel Cluj — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
ădispozițiilor Ordonanței de urgență a Guvernului
nr. 105/2009 privind unele măsuri în domeniul funcției
publice, precum și pentru întărirea capacității manageriale
la nivelul serviciilor publice deconcentrate ale ministerelor
și ale celorlalte organe ale administrației publice centrale
din unitățile administrativ-teritoriale și ale altor servicii
publice, precum și pentru reglementarea unor măsuri
privind cabinetul demnitarului din administrația publică
centrală și locală, cancelaria prefectului și cabinetul
alesului local”.
Excepția de neconstituționalitate a fost ridicată de AdrianaCristina Florian într-o cauză de contencios administrativ având
ca obiect anularea unui act administrativ.
Prin Încheierea din 12 noiembrie 2009, pronunțată în Dosarul
nr. 1.298/102/2009 (nr. în format vechi 3.081/2009), Tribunalul
Mureș — Secția civilă a sesizat Curtea Constituțională cu
excepția de neconstituționalitate a dispozițiilor ăart. IV
alin. (1) din Ordonanța de urgență a Guvernului nr. 105/2009
privind unele măsuri în domeniul funcției publice, precum și
pentru întărirea capacității manageriale la nivelul serviciilor
publice deconcentrate ale ministerelor și ale celorlalte
organe ale administrației publice centrale din unitățile
administrativ-teritoriale și ale altor servicii publice, precum
și pentru reglementarea unor măsuri privind cabinetul
demnitarului din administrația publică centrală și locală,
cancelaria prefectului și cabinetul alesului local”.
Excepția de neconstituționalitate a fost ridicată de Toth
Andrea într-un litigiu de muncă.
Prin Încheierea din 27 noiembrie 2009, pronunțată în Dosarul
nr. 1.381/46/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului

MONITORUL OFICIAL AL ROMÂNIEI, PARTEA I, Nr. 437/30.VI.2010
nr. 105/2009 privind unele măsuri în domeniul funcției
publice, precum și pentru întărirea capacității manageriale
la nivelul serviciilor publice deconcentrate ale ministerelor
și ale celorlalte organe ale administrației publice centrale
din unitățile administrativ-teritoriale și ale altor servicii
publice, precum și pentru reglementarea unor măsuri
privind cabinetul demnitarului din administrația publică
centrală și locală, cancelaria prefectului și cabinetul
alesului local.
Excepția de neconstituționalitate a fost ridicată de Laurențiu
Achimescu într-o cauză de contencios administrativ având ca
obiect soluționarea unei acțiuni în anulare a unui act
administrativ.
Prin Încheierea din 20 noiembrie 2009, pronunțată în Dosarul
nr. 384/64/2009, Curtea de Apel Brașov — Secția contencios
administrativ și fiscal a sesizat Curtea Constituțională cu
excepția de neconstituționalitate a ădispozițiilor Ordonanței
de urgență a Guvernului nr. 105/2009 privind unele măsuri
în domeniul funcției publice, precum și pentru întărirea
capacității manageriale la nivelul serviciilor publice
deconcentrate ale ministerelor și ale celorlalte organe ale
administrației publice centrale din unitățile administrativteritoriale și ale altor servicii publice, precum și pentru
reglementarea unor măsuri privind cabinetul demnitarului
din administrația publică centrală și locală, cancelaria
prefectului și cabinetul alesului local”.
Excepția de neconstituționalitate a fost ridicată de Ion
Popescu într-o cauză de contencios administrativ având ca
obiect soluționarea unei acțiuni în anulare a unui act
administrativ.
Prin Încheierea din 9 decembrie 2009, pronunțată în Dosarul
nr. 1.367/46/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a ădispozițiilor Ordonanței de urgență a Guvernului
nr. 105/2009 privind unele măsuri în domeniul funcției
publice, precum și pentru întărirea capacității manageriale
la nivelul serviciilor publice deconcentrate ale ministerelor
și ale celorlalte organe ale administrației publice centrale
din unitățile administrativ-teritoriale și ale altor servicii
publice, precum și pentru reglementarea unor măsuri
privind cabinetul demnitarului din administrația publică
centrală și locală, cancelaria prefectului și cabinetul
alesului local”.
Excepția de neconstituționalitate a fost ridicată de Gabriel
Stoian într-o cauză de contencios administrativ având ca obiect
soluționarea unei acțiuni în anulare a unui act administrativ.
În motivarea excepției de neconstituționalitate, având un
conținut asemănător, autorii acesteia susțin, în esență, că
Ordonanța de urgență a Guvernului nr. 105/2009 a preluat în
integralitate dispozițiile Ordonanței de urgență a Guvernului
nr. 37/2009. Or, prin Decizia nr. 1.259/2009, Curtea
Constituțională a constatat că legea de aprobare a acestei din
urmă ordonanțe este neconstituțională, astfel că, pentru
aceleași motive acolo arătate, și Ordonanța de urgență a
Guvernului nr. 105/2009 este neconstituțională. Astfel, se
susține că au fost încălcate dispozițiile art. 115 alin. (4) și (6) din
Constituție, deoarece nu a existat o situație extraordinară care
să necesite adoptarea acestei reglementări prin care a fost
perturbată activitatea instituțiilor publice. În plus, au fost afectate
dreptul la muncă, precum și statutul juridic al unor funcționari
publici cu funcții de conducere din sfera serviciilor
deconcentrate, prin eliminarea acestora și înlocuirea cu alte
funcții, ce nu mai sunt publice. Ordonanța de urgență a
Guvernului nr. 105/2009 încalcă și principiul descentralizării
serviciilor publice, prevăzut de art. 120 alin. (1) din Constituție,
și nu corespunde exigențelor privind accesibilitatea și
previzibilitatea normei juridice, stabilite de Curtea Europeană a
Drepturilor Omului în jurisprudența sa.

3

Curtea de Apel Pitești — Secția comercială și de
contencios administrativ și fiscal, exprimându-și opinia în
Dosarul nr. 8.278D/2009, apreciază ătextul ca fiind
neconstituțional în măsura în care reia toate dispozițiile pe care
le cuprinde și Ordonanța de urgență a Guvernului nr. 37/2009,
a cărei lege de aprobare a fost declarată neconstituțională prin
Decizia nr. 1.257/2009 a Curții Constituționale”.
Curtea de Apel Cluj — Secția comercială, de contencios
administrativ și fiscal, exprimându-și opinia în Dosarul
nr. 8.348D/2009, apreciază că argumentele reținute de Curtea
Constituțională pentru declararea ca neconstituțională a
Ordonanței de urgență a Guvernului nr. 37/2009 pot fi valide și
pentru analiza neconstituționalității Ordonanței de urgență a
Guvernului nr. 105/2009.
Tribunalul Mureș — Secția civilă, exprimându-și opinia în
Dosarul nr. 8.478D/2009, arată că excepția de
neconstituționalitate a dispozițiilor ăart. IV alin. (1) din Ordonanța
de urgență a Guvernului nr. 105/2009” este întemeiată, acest
text fiind contrar prevederilor art. 115 alin. (4) și (6), art. 41
alin. (1) și art. 15 alin. (2) din Constituție.
Curtea de Apel Pitești — Secția comercială și de
contencios administrativ și fiscal, exprimându-și opinia în
Dosarul nr. 8.499D/2009, apreciază că excepția de
neconstituționalitate ridicată nu este întemeiată, deoarece
ăimpunerea unor condiții generale de ocupare pentru diferite
funcții se corelează cu dispozițiile constituționale pretins
încălcate”.
Curtea de Apel Brașov — Secția de contencios
administrativ și fiscal, exprimându-și opinia în Dosarul
nr. 8.514D/2009, consideră că dispozițiile ordonanței de urgență
criticate contravin principiului neretroactivității legii, al autonomiei
locale și al stabilității în exercitarea funcției publice.
Curtea de Apel Pitești — Secția comercială și de
contencios administrativ și fiscal, exprimându-și opinia în
Dosarul nr. 8.522D/2009, apreciază că excepția de
neconstituționalitate este întemeiată, pentru aceleași
considerente reținute de Curtea Constituțională prin Decizia
nr. 1.257/2009.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, consideră că excepția
de neconstituționalitate este inadmisibilă, deoarece, prin Decizia
nr. 1.629 din 3 decembrie 2009, Curtea Constituțională a admis
excepția de neconstituționalitate a dispozițiilor art. I pct. 1—5 și
26, art. III, art. IV, art. V, art. VIII și anexa nr. 1 din Ordonanța de
urgență a Guvernului nr. 105/2009 privind unele măsuri în
domeniul funcției publice, precum și pentru întărirea capacității
manageriale la nivelul serviciilor publice deconcentrate ale
ministerelor și ale celorlalte organe ale administrației publice
centrale din unitățile administrativ-teritoriale și ale altor servicii
publice, precum și pentru reglementarea unor măsuri privind
cabinetul demnitarului din administrația publică centrală și
locală, cancelaria prefectului și cabinetul alesului local.
Președinții celor două Camere ale Parlamentului și
Avocatul Poporului nu au comunicat punctele lor de vedere.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

4

MONITORUL OFICIAL AL ROMÂNIEI, PARTEA I, Nr. 437/30.VI.2010

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie, astfel
cum rezultă din cuprinsul încheierilor de sesizare și din
motivările scrise ale autorilor excepției, Ordonanța de urgență a
Guvernului nr. 105/2009 privind unele măsuri în domeniul
funcției publice, precum și pentru întărirea capacității
manageriale la nivelul serviciilor publice deconcentrate ale
ministerelor și ale celorlalte organe ale administrației publice
centrale din unitățile administrativ-teritoriale și ale altor servicii
publice, precum și pentru reglementarea unor măsuri privind
cabinetul demnitarului din administrația publică centrală și
locală, cancelaria prefectului și cabinetul alesului local, publicată
în Monitorul Oficial al României, Partea I, nr. 668 din 6 octombrie
2009, act normativ criticat fie în integralitatea sa, fie numai cu
privire la dispozițiile art. IV din acesta.
Văzând dispozițiile art. 29 alin. (1) din Legea nr. 47/1992
privind organizarea și funcționarea Curții Constituționale, în
temeiul cărora pot constitui obiect al excepției de
neconstituționalitate legi sau ordonanțe ori dispoziții dintr-o lege
sau ordonanță în vigoare, care au legătură cu soluționarea
cauzei în orice fază a litigiului și oricare ar fi obiectul acestuia,
și analizând obiectul cauzelor în care a fost invocată excepția de
față, Curtea constată că relevante pentru soluționarea acestor
litigii sunt doar prevederile art. IV din Ordonanța de urgență a
Guvernului nr. 105/2009, deoarece în temeiul acestora (sau al
art. III din Ordonanța de urgență a Guvernului nr. 37/2009, cu un
conținut identic) au fost emise actele administrative cu caracter
individual (ordine ale miniștrilor) contestate în fața instanțelor de
judecată ce au sesizat Curtea Constituțională. Ca atare, obiectul
excepției de neconstituționalitate îl constituie prevederile art. IV
din Ordonanța de urgență a Guvernului nr. 105/2009.
Textele din Constituție invocate în motivarea excepției sunt
cele ale art. 1 alin. (3), art. 16 alin. (1), art. 21, art. 41, art. 44,
art. 47, art. 54, art. 73 alin. (3) lit. j), art. 115 alin. (1), (4), (6)
și (8) și ale art. 120 alin. (1). De asemenea, sunt invocate
prevederile art. 6 pct. 1 din Pactul internațional cu privire
la drepturile economice, sociale și culturale și ale art. 1

paragraful 1 din Primul Protocol adițional la Convenția pentru
apărarea drepturilor omului și a libertăților fundamentale.
Analizând excepția de neconstituționalitate, Curtea
Constituțională constată că, prin Decizia nr. 1.629 din
3 decembrie 2009, publicată în Monitorul Oficial al României,
Partea I, nr. 28 din 14 ianuarie 2010, aceasta a constatat că
dispozițiile art. I pct. 1—5 și 26, art. III, art. IV, art. V, art. VIII și
anexa nr. 1 din Ordonanța de urgență a Guvernului nr. 105/2009
privind unele măsuri în domeniul funcției publice, precum și
pentru întărirea capacității manageriale la nivelul serviciilor
publice deconcentrate ale ministerelor și ale celorlalte organe
ale administrației publice centrale din unitățile administrativteritoriale și ale altor servicii publice, precum și pentru
reglementarea unor măsuri privind cabinetul demnitarului din
administrația publică centrală și locală, cancelaria prefectului și
cabinetul alesului local, sunt neconstituționale.
Or, potrivit art. 29 alin. (3) din Legea nr. 47/1992 privind
organizarea și funcționarea Curții Constituționale, ănu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”. Văzând și dispozițiile alin. (6) al aceluiași text
de lege, în condițiile în care Curtea a fost sesizată cu
soluționarea prezentei excepții de neconstituționalitate anterior
pronunțării deciziei menționate, rezultă că excepția de
neconstituționalitate urmează să fie respinsă ca devenită
inadmisibilă.
Totodată, Curtea observă textul art. 147 alin. (1) din
Constituție, potrivit căruia ăDispozițiile din legile și ordonanțele în
vigoare [...], constatate ca fiind neconstituționale, își încetează
efectele juridice la 45 de zile de la publicarea deciziei Curții
Constituționale dacă, în acest interval, Parlamentul sau
Guvernul, după caz, nu pun de acord prevederile
neconstituționale cu dispozițiile Constituției. Pe durata acestui
termen, dispozițiile constatate ca fiind neconstituționale sunt
suspendate de drept”. Întrucât asupra prevederilor art. IV din
Ordonanța de urgență a Guvernului nr. 105/2009 nu a intervenit
nicio modificare în sensul celor prevăzute de textul citat, Curtea
constată că aceste dispoziții și-au încetat efectul juridic.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. IV din Ordonanța de urgență a
Guvernului nr. 105/2009 privind unele măsuri în domeniul funcției publice, precum și pentru întărirea capacității manageriale la
nivelul serviciilor publice deconcentrate ale ministerelor și ale celorlalte organe ale administrației publice centrale din unitățile
administrativ-teritoriale și ale altor servicii publice, precum și pentru reglementarea unor măsuri privind cabinetul demnitarului din
administrația publică centrală și locală, cancelaria prefectului și cabinetul alesului local, excepție ridicată de Ion Nicolaescu în
Dosarul nr. 1.524/46/2009 al Curții de Apel Pitești — Secția comercială și de contencios administrativ și fiscal, de Adriana-Cristina
Florian în Dosarul nr. 1.580/33/2009 al Curții de Apel Cluj — Secția comercială, de contencios administrativ și fiscal, de Toth Andrea
în Dosarul nr. 1.298/102/2009 (nr. în format vechi 3.081/2009) al Tribunalului Mureș — Secția civilă, de Laurențiu Achimescu în
Dosarul nr. 1.381/46/2009 al Curții de Apel Pitești — Secția comercială și de contencios administrativ și fiscal, de Ion Popescu în
Dosarul nr. 384/64/2009 al Curții de Apel Brașov — Secția contencios administrativ și fiscal și, respectiv, de Gabriel Stoian în
Dosarul nr. 1.367/46/2009 al Curții de Apel Pitești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 25 mai 2010.
PREȘEDINTE,

ACSINTE GASPAR
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 437/30.VI.2010

5

CURTEA CONSTITUȚIONALĂ

D E C I Z I A Nr. 739
din 1 iunie 2010

referitoare la excepția de neconstituționalitate a prevederilor art. 24 alin. (1)
din Legea contenciosului administrativ nr. 554/2004
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 24 alin. (1) din Legea contenciosului
administrativ nr. 554/2004, excepție ridicată de Autoritatea
Națională pentru Restituirea Proprietăților în Dosarul
nr. 30.701/3/CA/2009 al Tribunalului București — Secția a IX-a
contencios administrativ și fiscal, care formează obiectul
Dosarului nr. 8.227D/2009 al Curții Constituționale.
Curtea dispune a se face apelul și în dosarele
nr. 8.229D/2009 și nr. 8.543D/2009, având ca obiect aceeași
excepție de neconstituționalitate, ridicată de același autor în
dosarele nr. 34.444/3/CA/2009 și nr. 40.452/3/CA/2009 ale
Tribunalului București — Secția a IX-a contencios administrativ
și fiscal.
La apelul nominal răspunde doamna Florica Rusen, parte în
Dosarul nr. 8.227D/2009, personal și asistată de domnul Eugen
Sebastian Cudrici, avocat membru al Baroului București. Același
avocat răspunde și în calitate de apărător ales al domnului Paris
Ciciu, parte în dosarele nr. 8.229D/2009 și nr. 8.543D/2009. Se
constată lipsa autorului excepțiilor de neconstituționalitate și a
celorlalte părți, față de care procedura de citare a fost legal
îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Părțile prezente, personal sau prin reprezentant, precum și
procurorul sunt de acord cu propunerea de conexare a acestor
cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 8.229D/2009 și
nr. 8.543D/2009 la Dosarul nr. 8.227D/2009, care a fost primul
înregistrat.
Cauza fiind în stare de judecată, președintele Curții acordă
cuvântul părților. Apărătorul acestora solicită respingerea ca
neîntemeiată a excepției de neconstituționalitate, întrucât textul
de lege criticat nu contravine dispozițiilor din Legea
fundamentală invocate de autorul excepției. Precizează că
Autoritatea Națională pentru Restituirea Proprietăților a formulat
criticile de neconstituționalitate cu privire la prevederile art. 24
alin. (1) din Legea contenciosului administrativ nr. 554/2004
exclusiv în scopul paralizării demersurilor făcute în vederea
obligării acesteia la respectarea unor hotărâri judecătorești
pronunțate împotriva sa.
Reprezentantul Ministerului Public pune concluzii de
respingere a excepției ca neîntemeiată, invocând jurisprudența
în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 18 noiembrie 2009, 6 noiembrie 2009
și 10
decembrie
2009,
pronunțate
în
dosarele

nr. 30.701/3/CA/2009, nr. 34.444/3/CA/2009 și, respectiv,
nr. 40.452/3/CA/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 24 alin. (1) din Legea contenciosului
administrativ nr. 554/2004. Excepția a fost ridicată de
Autoritatea Națională pentru Restituirea Proprietăților în cauze
având ca obiect ăsancțiune pentru neexecutare hotărâre”.
În motivările excepției de neconstituționalitate, având un
conținut identic, autoarea acestora susține că necomunicarea
hotărârilor pronunțate de instanțe în soluționarea recursurilor
creează o situație defavorabilă pentru părțile care nu s-au putut
prezenta la proces, în comparație cu părțile aflate în procedura
de judecată a fondului sau a apelului. Ca urmare a faptului că
hotărârile instanței de recurs nu se comunică și nu se publică,
se poate pierde termenul de introducere a cererii de contestație
în anulare sau de revizuire. Precizează că, din cauza lipsei de
personal, a solicitat judecata în lipsă în toate etapele procesuale.
În aceste condiții, susține că se încalcă dispozițiile art. 21 din
Carta drepturilor fundamentale a Uniunii Europene, care prevăd
interzicerea oricărei forme de discriminare, care enumeră
exemplificativ, și nu limitativ cele mai frecvente forme de
discriminare.
Tribunalul București — Secția a IX-a contencios
administrativ și fiscal consideră că excepția de
neconstituționalitate este neîntemeiată. În acest sens, arată că
părțile din proces au obligația de a urmări desfășurarea
acestuia, astfel încât necomunicarea către debitor a hotărârii
pronunțate în recurs nu este de natură să îl exonereze pe acesta
de îndeplinirea obligațiilor stabilite în sarcina sa.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului, în punctul de vedere exprimat în
Dosarul nr. 8.543D/2009, apreciază că prevederile de lege
criticate sunt constituționale, reiterând cele reținute de Curtea
Constituțională cu privire la conformitatea acestora cu
dispozițiile din Legea fundamentală, invocate și de autorul
acestei excepții de neconstituționalitate, prin Decizia
nr. 920/2009.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând actele de sesizare, punctul de vedere al Avocatului
Poporului, rapoartele întocmite de judecătorul-raportor,
susținerile părților, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 24 alin. (1) din Legea contenciosului
administrativ nr. 554/2004, publicată în Monitorul Oficial al

6

MONITORUL OFICIAL AL ROMÂNIEI, PARTEA I, Nr. 437/30.VI.2010

României, Partea I, nr. 1.154 din 7 decembrie 2004, modificată
și completată prin Legea nr. 262/2007, publicată în Monitorul
Oficial al României, Partea I, nr. 510 din 30 iulie 2007. Textul de
lege criticat are următorul cuprins:
— Art. 24 alin. (1): ă(1) Dacă în urma admiterii acțiunii
autoritatea publică este obligată să încheie, să înlocuiască sau
să modifice actul administrativ, să elibereze un alt înscris sau
să efectueze anumite operațiuni administrative, executarea
hotărârii definitive și irevocabile se face în termenul prevăzut în
cuprinsul acesteia, iar în lipsa unui astfel de termen, în cel mult
30 de zile de la data rămânerii irevocabile a hotărârii.”
În opinia autorului excepției de neconstituționalitate, textul de
lege criticat contravine dispozițiilor art. 21 din Carta drepturilor
fundamentale a Uniunii Europene — ăNediscriminarea”,
coroborate cu cele ale art. 148 din Constituție — ăIntegrarea în
Uniunea Europeană”.
Examinând excepția de neconstituționalitate, Curtea observă
că s-a mai pronunțat asupra constituționalității prevederilor
art. 24 alin. (1) din Legea contenciosului administrativ
nr. 554/2004, reținând, prin Decizia nr. 920 din 23 iunie 2009,

publicată în Monitorul Oficial al României, Partea I, nr. 575 din
18 august 2009, că autoritățile publice pot fi întotdeauna
reprezentate, în procesele în care sunt parte, fie de către un
consilier juridic, care are obligația de serviciu de a depune toate
diligențele posibile pentru apărarea intereselor instituției, fie de
un avocat angajat în baza unui contract de asistență juridică și
reprezentare, fie chiar de un salariat al acestora, anume
desemnat în baza unei procuri speciale de reprezentare în
justiție. Prin intermediul unui astfel de reprezentant, pe care
nimic nu îl împiedică să facă demersurile necesare pentru a afla
soluția pronunțată de instanță în recurs, autoritatea publică are
posibilitatea de a lua cunoștință de soluția pronunțată în recurs,
astfel încât să poată duce la îndeplinire dispozitivul hotărârii, în
respectul principiilor statului de drept, cărora li se subsumează
și conformarea la imperativele cuprinse în hotărârile
judecătorești.
Întrucât nu au intervenit elemente noi, de natură să justifice
reconsiderarea acestei jurisprudențe, soluția și considerentele
deciziei amintite își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 24 alin. (1) din Legea contenciosului administrativ
nr. 554/2004, excepție ridicată de Autoritatea Națională pentru Restituirea Proprietăților în dosarele nr. 30.701/3/CA/2009,
nr. 34.444/3/CA/2009 și nr. 40.452/3/CA/2009 ale Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 740
din 1 iunie 2010

referitoare la excepția de neconstituționalitate a prevederilor art. 5 alin. (1)
din Ordonanța Guvernului nr. 99/2000 privind comercializarea produselor și serviciilor de piață
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 5 alin. (1) din Ordonanța Guvernului
nr. 99/2000 privind comercializarea produselor și serviciilor de
piață, excepție ridicată de Societatea Comercială ăVero-Zal” —
S.R.L. din Zalău în Dosarul nr. 6.126/337/2008 al Judecătoriei
Zalău.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, apreciind că
se impune menținerea soluției pronunțate de Curtea
Constituțională prin Decizia nr. 821/2007.
C U R T E A,

având în vedere actele și lucrările dosarului, constată
următoarele:
Prin Încheierea din 4 noiembrie 2009, pronunțată în Dosarul
nr. 6.126/337/2008, Judecătoria Zalău a sesizat Curtea
Constituțională cu excepția de neconstituționalitate a

MONITORUL OFICIAL AL ROMÂNIEI, PARTEA I, Nr. 437/30.VI.2010
prevederilor art. 5 alin. (1) din Ordonanța Guvernului
nr. 99/2000 privind comercializarea produselor și serviciilor
de piață. Excepția de neconstituționalitate a fost ridicată de
Societatea Comercială ăVero-Zal” — S.R.L. din Zalău într-o
cauză având ca obiect soluționarea unei plângeri formulate
împotriva unui proces-verbal de contravenție.
În motivarea excepției de neconstituționalitate se arată
că textul de lege criticat oferă autorităților publice posibilitatea
ăsă autorizeze în prealabil exercițiul comercial”, creând premisa
elaborării și aplicării unor norme diferite pe același ăareal
administrativ-teritorial”. Lăsarea la latitudinea autorităților
administrației publice locale a prerogativei de a face reguli
proprii pentru comercianții din zona lor de operare reprezintă o
încălcare a accesului liber la actul de comerț și a principiului
egalității în fața legii și a autorităților publice.
Judecătoria Zalău observă, mai întâi, că autorul excepției
critică dispozițiile art. 5 alin. (1) din Ordonanța Guvernului
nr. 99/2000 în varianta anterioară modificării operate prin Legea
de aprobare a acesteia nr. 650/2002, textul stabilind, înainte de
această modificare, că ăOrice exercițiu comercial se desfășoară
numai pe baza autorizării prealabile de către autoritățile
administrației publice, în condițiile legii”. Consideră că, în actuala
redactare, excepția de neconstituționalitate este neîntemeiată,
întrucât obligația de a desfășura orice exercițiu în urma obținerii
unei autorizații în condițiile legii incumbă tuturor comercianților,
fără privilegii și fără discriminări. Precizează că autorizarea
prealabilă a exercițiului comercial este în acord cu principiul
statuat la nivel constituțional al descentralizării și autonomiei
locale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

7

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 alin. (1) din Ordonanța Guvernului nr. 99/2000
privind comercializarea produselor și serviciilor de piață,
aprobată prin Legea nr. 650/2002, publicată în Monitorul Oficial
al României, Partea I, nr. 914 din 16 decembrie 2002.
Ordonanța a fost republicată în Monitorul Oficial al României,
Partea I, nr. 603 din 31 august 2007. În prezent, textul de lege
criticat are următorul cuprins:
— Art. 5 alin. (1): ăOrice exercițiu comercial se desfășoară
numai de către comercianți autorizați în condițiile legii.”
În opinia autorului excepției de neconstituționalitate,
prevederile de lege criticate contravin dispozițiilor din Constituție
cuprinse la art. 16 alin. (1) care consacră principiul egalității
cetățenilor în fața legii și a autorităților publice și la art. 45 care
garantează libertatea economică.
Examinând excepția de neconstituționalitate, Curtea observă
că s-a mai pronunțat asupra prevederilor art. 5 alin. (1) din
Ordonanța Guvernului nr. 99/2000 privind comercializarea
produselor și serviciilor de piață, astfel cum a fost modificată prin
Legea de aprobare nr. 650/2002. Este vorba despre Decizia
nr. 821 din 2 octombrie 2007, publicată în Monitorul Oficial al
României, Partea I, nr. 770 din 14 noiembrie 2007, prin care a
reținut că textul de lege care stabilește că ăorice exercițiu
comercial se desfășoară numai de către comercianți autorizați
în condițiile legii” nu reprezintă o încălcare a principiului
constituțional privind egalitatea în drepturi a cetățenilor în fața
legii și a autorităților publice și nici a libertății comerțului. În acest
sens, Curtea a constatat că necesitatea autorizării se impune
tuturor comercianților, persoane fizice sau juridice, care
desfășoară activități în sectorul comercial sau al serviciilor de
piață, în condițiile legii, fără niciun fel de discriminare, iar
obligația obținerii unei asemenea autorizații nu contravine
libertății comerțului, ci se impune în scopul disciplinării, al
ordonării activității comerciale într-un cadru care să asigure
caracterul loial al sistemului concurențial și protecția
consumatorului.
Întrucât nu au intervenit elemente noi, care să justifice
reconsiderarea jurisprudenței amintite, soluția pronunțată își
menține valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 alin. (1) din Ordonanța Guvernului nr. 99/2000 privind
comercializarea produselor și serviciilor de piață, excepție ridicată de Societatea Comercială ăVero-Zal” — S.R.L. din Zalău în
Dosarul nr. 6.126/337/2008 al Judecătoriei Zalău.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Valentina Bărbățeanu

8

MONITORUL OFICIAL AL ROMÂNIEI, PARTEA I, Nr. 437/30.VI.2010
CURTEA CONSTITUȚIONALĂ

D E C I Z I A Nr. 743
din 1 iunie 2010

referitoare la excepția de neconstituționalitate a prevederilor art. 25 din Legea nr. 26/1990
privind registrul comerțului
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 25 din Legea nr. 26/1990 privind registrul
comerțului, excepție ridicată de Societatea Comercială ăNord
Est Investment” — S.R.L. Timișoara, Tiberiu Tuszing și Raluca
Burcuș Săvulescu în Dosarul nr. 5.390.1/30/2008 al Curții de
Apel Timișoara — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, apreciind că
nu se impune reconsiderarea jurisprudenței dezvoltate de
Curtea Constituțională cu privire la textul de lege criticat.
C U R T E A,

având în vedere actele și lucrările dosarului, constată
următoarele:
Prin Încheierea din 5 noiembrie 2009, pronunțată în Dosarul
nr. 5390.1/30/2008, Curtea de Apel Timișoara — Secția
comercială a sesizat Curtea Constituțională cu excepția de
neconstituționalitate a dispozițiilor art. 25 din Legea
nr. 26/1990 privind registrul comerțului. Excepția de
neconstituționalitate a fost ridicată de Societatea Comercială
ăNord Est Investment” — S.R.L. Timișoara, Tiberiu Tuszing și
Raluca Burcuș Săvulescu într-o cauză având ca obiect
soluționarea unei cereri de radiere a unor mențiuni din registrul
comerțului.
În motivarea excepției de neconstituționalitate se susține
că obligarea, prin dispozițiile criticate, la formularea unei acțiuni
de desființare sau de modificare a actelor care au stat la baza
mențiunii la registrul comerțului îngrădește dreptul de acces liber
la justiție. Se arată că ăpărțile nu sunt egale în fața legii”, întrucât
sunt obligate ăsă demareze, anterior solicitării de radiere a unei
notări, un litigiu, fără ca beneficiarul acelei notări, anterior notării,
să fie obligat de vreo instanță de judecată să ratifice actul în
baza căruia se solicita notarea”. Autorii precizează că, ăîn
situația în care, anterior solicitării cererii de radiere, sunt obligați
să formuleze o acțiune separată, radierea notărilor de la registrul
comerțului nu se va mai putea face într-un termen rezonabil”.
Curtea de Apel Timișoara — Secția comercială apreciază
că prevederile art. 25 din Legea nr. 26/1990 sunt
neconstituționale, în măsura în care persoanei prejudiciate ca
efect al unei înmatriculări ori printr-o mențiune în registrul
comerțului i se impune să parcurgă două cicluri procesuale
contencioase, pentru valorificarea sau recunoașterea dreptului
ori a interesului legitim, în fața justiției, cu privire la
înmatricularea sau mențiunea prejudiciabilă. Consideră că se
înfrânge principiul autorității de lucru judecat reflectat de

hotărârea judecătorească irevocabilă prin care au fost
desființate, în tot sau în parte, sau modificate actele care au stat
la baza înregistrării cu privire la care se solicită radierea.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 25 din Legea nr. 26/1990 privind registrul
comerțului, republicată în Monitorul Oficial al României, Partea I,
nr. 49 din 4 februarie 1998, astfel cum au fost modificate și
completate prin art. VIII pct. 23 din titlul II al cărții a II-a din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției. Textul de lege criticat are următoarea redactare:
— Art. 25: ă(1) Orice persoană fizică sau juridică prejudiciată
ca efect al unei înmatriculări ori printr-o mențiune în registrul
comerțului are dreptul să ceară radierea înregistrării
păgubitoare, în tot sau numai cu privire la anumite elemente ale
acesteia, în cazul în care prin hotărâri judecătorești irevocabile
au fost desființate în tot sau în parte sau modificate actele care
au stat la baza înregistrării cu privire la care se solicită radierea,
dacă prin hotărârea judecătorească nu a fost dispusă
menționarea în registrul comerțului.
(2) Cererea se depune și se menționează în registrul
comerțului la care s-a făcut înmatricularea comerciantului. În
termen de 3 zile de la data depunerii oficiul registrului comerțului
înaintează cererea tribunalului în a cărui rază teritorială se află
sediul comerciantului, iar în cazul sucursalelor înființate în alt
județ, tribunalului din acel județ.
(3) Tribunalul se pronunță asupra cererii cu citarea oficiului
registrului comerțului și a comerciantului.
(4) Hotărârea judecătorească de soluționare a cererii poate
fi atacată numai cu recurs, iar termenul de recurs curge de la
pronunțare, pentru părțile prezente, și de la comunicare, pentru
părțile lipsă.
(5) Oficiul registrului comerțului va efectua radierea și va
publica hotărârea judecătorească irevocabilă în Monitorul Oficial
al României, Partea a IV-a, pe cheltuiala părții care a introdus
cererea. În acest scop, instanța va comunica oficiului registrului
comerțului hotărârea judecătorească, în copie legalizată, cu
mențiunea rămânerii irevocabile.”

MONITORUL OFICIAL AL ROMÂNIEI, PARTEA I, Nr. 437/30.VI.2010
În opinia autorilor excepției, prevederile de lege criticate
contravin dispozițiilor din Legea fundamentală cuprinse la art. 16
alin. (1) care consacră egalitatea în fața legii și art. 21 privind
accesul liber la justiție și dreptul la un proces echitabil, soluționat
într-un termen rezonabil.
Examinând excepția de neconstituționalitate, Curtea observă
că s-a mai pronunțat asupra textului de lege criticat, reținând,
prin Decizia nr. 241 din 9 martie 2006, publicată în Monitorul
Oficial al României, Partea I, nr. 387 din 5 mai 2006, că
prevederile art. 25 din Legea nr. 26/1990 reprezintă norme
procedurale care reglementează aspecte referitoare la
funcționarea societăților comerciale în condiții de legalitate, care
nu conțin dispoziții de natură să îngrădească dreptul de liber
acces la justiție ori dreptul de a beneficia de un proces echitabil.
De asemenea, prin Decizia nr. 1.144 din 4 decembrie 2007,
publicată în Monitorul Oficial al României, Partea I, nr. 14 din
8 ianuarie 2008, Curtea a constatat că prevederile de lege
criticate prevăd, în mod evident, tocmai dreptul persoanelor
prejudiciate printr-o înregistrare păgubitoare în registrul
comerțului de a se adresa instanței de judecată, precum și
posibilitatea folosirii unei căi de atac împotriva hotărârii
judecătorești de soluționare a cererii, iar condiționarea dreptului
de a cere radierea înregistrării de desființarea, prin hotărâri

9

judecătorești irevocabile, a actelor care au stat la baza
înregistrării cu privire la care se solicită radierea nu semnifică
îngrădirea accesului la justiție. Această normă legală constituie
o parte integrantă a modalității în care legiuitorul a dorit să
reglementeze cap. III al Legii nr. 26/1990, intitulat ăEfectuarea
înregistrărilor”, fiind astfel respectate dispozițiile art. 126 alin. (2)
din Constituție.
De altfel, prin Decizia Plenului nr. 1 din 8 februarie 1994,
publicată în Monitorul Oficial al României, Partea I, nr. 69 din
16 martie 1994, Curtea a statuat că accesul la structurile
judecătorești și la mijloacele procedurale, inclusiv la căile de
atac, se face cu respectarea regulilor de competență și
procedura de judecată stabilite de lege. În instituirea regulilor de
acces al justițiabililor la aceste drepturi, legiuitorul este ținut de
respectul principiului egalității cetățenilor în fața legii și a
autorităților publice. Or, prevederile art. 25 din Legea nr. 26/1990
nu sunt de natură să introducă disparități de tratament juridic
între persoanele îndreptățite să se prevaleze de acestea în
apărarea drepturilor și a intereselor lor legitime.
Întrucât nu au intervenit elemente noi, care să justifice
reconsiderarea jurisprudenței amintite, soluția pronunțată prin
deciziile amintite și argumentele pe care aceasta s-a bazat își
mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 25 din Legea nr. 26/1990 privind registrul comerțului, excepție
ridicată de reclamanții Societatea Comercială ăNord Est Investment” — S.R.L. Timișoara, Tiberiu Tuszing și Raluca Burcuș
Săvulescu în Dosarul nr. 5.390.1/30/2008 al Curții de Apel Timișoara — Secția comercială.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 761
din 3 iunie 2010

referitoare la excepția de neconstituționalitate a prevederilor art. 24 alin. (2)
din Ordonanța Guvernului nr. 1/2000 privind organizarea și funcționarea
instituțiilor de medicină legală

Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Marinela Mincă
Cristina Toma

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 24 din Ordonanța Guvernului nr. 1/2000
privind organizarea și funcționarea instituțiilor de medicină
legală, excepție ridicată de Ioan Macea în Dosarul
nr. 1.504/117/2008 al Curții de Apel Ploiești — Secția penală și
pentru cauze cu minori și de familie.
La apelul nominal se prezintă autorul excepției, personal și
asistat de avocatul Veronica Dinescu, cu împuternicire la dosar.

10

MONITORUL OFICIAL AL ROMÂNIEI, PARTEA I, Nr. 437/30.VI.2010

Lipsesc celelalte părți, față de care procedura de citare a fost
legal îndeplinită.
Având cuvântul, apărătorul autorului susține excepția astfel
cum aceasta a fost formulată în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate, ca fiind
inadmisibilă, întrucât critica autorului privește probleme de
interpretare și aplicare a legii. De asemenea, apreciază că
modificarea textului criticat, solicitată de autorul excepției, nu
intră în competența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 1 aprilie 2009, pronunțată în Dosarul
nr. 1.504/117/2008, Curtea de Apel Ploiești — Secția penală
și pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 24 din Ordonanța Guvernului nr. 1/2000
privind organizarea și funcționarea instituțiilor de medicină
legală.
Excepția de neconstituționalitate a fost ridicată de Ioan
Macea în cadrul unei acțiuni penale.
În motivarea excepției de neconstituționalitate autorul
susține că textul de lege criticat îi încalcă acestuia dreptul la un
proces echitabil, întrucât instanța, datorită faptului că avizele
Comisiei superioare medico-legale nu sunt motivate, a trecut la
soluționarea laturii penale a cauzei cu probe ce nu pot fi
verificate și combătute. Arată că respectiva comisie ar fi trebuit
să avizeze motivat unul dintre cele două rapoarte medico-legale
existente în cauză și să motiveze științific de ce nu și-a însușit
concluziile Comisiei de avizare și control al actelor. Consideră că
instanțele de judecată au interpretat concluziile Comisiei
superioare cu ușurință, datorită faptului că nu au fost motivate.
Curtea de Apel Ploiești — Secția penală și pentru cauze
cu minori și de familie nu și-a exprimat opinia cu privire la
excepția de neconstituționalitate ridicată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că textul de lege criticat nu încalcă
liberul acces la justiție al părților. Arată că autorul excepției nu
formulează o reală critică de neconstituționalitate, ci
semnalează o serie de probleme de interpretare și aplicare a
legii, astfel încât excepția de neconstituționalitate a dispozițiilor
art. 24 din Legea nr. 1/2000 este inadmisibilă.
Avocatul Poporului apreciază că textul de lege criticat este
constituțional. Precizează că activitatea Comisiei superioare
medico-legale nu îmbracă o formă jurisdicțională, astfel încât
părțile își pot valorifica drepturile prin formularea de cereri în fața
instanțelor judecătorești, solicitând administrarea oricăror probe
în apărarea lor și exercitând căile de atac prevăzute de lege.
Consideră că instituirea obligației motivării de către Comisia
superioară a concluziilor asupra actelor medico-legale ce nu pot
fi avizate și a propriilor concluzii ar constitui o modificare a

dispozițiilor criticate, or, Curtea Constituțională nu se poate
substitui legiuitorului pentru adăugarea unor noi prevederi celor
deja instituite.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 24 din Ordonanța Guvernului nr. 1/2000 privind
organizarea și funcționarea instituțiilor de medicină legală,
republicată în Monitorul Oficial al României, Partea I, nr. 996 din
10 noiembrie 2005. Din motivarea autorului reiese însă că
acesta critică doar prevederile alin. (2) al art. 24 din ordonanță,
astfel încât obiect al excepției îl constituie numai acest text,
având următorul conținut: ăÎn cazul în care concluziile actelor
medico-legale nu pot fi avizate, Comisia superioară medicolegală recomandă refacerea totală sau parțială a lucrărilor la
care se referă actele primite pentru verificare și avizare,
formulând propuneri în acest sens sau concluzii proprii.”
Autorul
excepției
invocă
încălcarea
dispozițiilor
constituționale ale art. 21 alin. (3) privind dreptul la un proces
echitabil și la soluționarea cauzelor într-un termen rezonabil.
Examinând excepția de neconstituționalitate, Curtea
constată că autorul nu formulează o veritabilă critică de
neconstituționalitate, în realitate fiind nemulțumit de
interpretarea și aplicarea legii de către instanța de judecată. În
mai multe rânduri, Curtea Constituțională a statuat în
jurisprudență că nu intră în competența sa controlul interpretării
legii de către instanțele judecătorești și nici modul de aplicare a
legii, astfel încât, sub acest aspect, excepția apare ca fiind
inadmisibilă.
În ceea ce privește propunerea autorului excepției de
completare a legii, prin adăugarea la textul criticat a obligativității
Comisiei de a motiva științific concluziile acesteia cu privire la
actele medico-legale ce nu pot fi avizate, precum și propriile
concluzii, constatăm că, în conformitate cu dispozițiile art. 2
alin. (3) din Legea nr. 47/1992 privind organizarea și
funcționarea Curții Constituționale, aceasta ăse pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”. De asemenea, potrivit prevederilor art. 61 alin. (1)
din Constituție, ăParlamentul este organul reprezentativ suprem
al poporului român și unica autoritate legiuitoare a țării”, astfel
încât instanța de control constituțional nu se poate substitui
acestuia pentru adăugarea unor noi prevederi celor deja
instituite. Prin urmare, și sub acest aspect excepția urmează a
fi respinsă ca fiind inadmisibilă.

MONITORUL OFICIAL AL ROMÂNIEI, PARTEA I, Nr. 437/30.VI.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 24 alin. (2) din Ordonanța Guvernului
nr. 1/2000 privind organizarea și funcționarea instituțiilor de medicină legală, excepție ridicată de Ioan Macea în Dosarul
nr. 1.504/117/2008 al Curții de Apel Ploiești — Secția penală și pentru cauze cu minori și de familie.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 762
din 3 iunie 2010

referitoare la excepția de neconstituționalitate a prevederilor art. 1312 alin. (3)—(9)
din Legea nr. 8/1996 privind dreptul de autor și drepturile conexe
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Cristina Toma

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1312 alin. (3)—(9) din Legea nr. 8/1996 privind
dreptul de autor și drepturile conexe, excepție ridicată de
Societatea Română de Televiziune și de Asociația Română de
Comunicații Audiovizuale în fața Completului de arbitraj al
Oficiului Român pentru Drepturile de Autor.
La apelul nominal se prezintă autorul excepției Asociația
Română de Comunicații Audiovizuale, prin directorul executiv,
precum și partea Uniunea Producătorilor de Fonograme din
România, prin avocatul Andreea Iulia Stratulă, cu împuternicire
la dosar. Lipsesc celelalte părți, față de care procedura de citare
a fost legal îndeplinită.
Reprezentantul autorului solicită acordarea unui nou termen
de judecată în vederea angajării unui apărător.
Apărătorul părții Uniunea Producătorilor de Fonograme din
România se opune acordării unui nou termen de judecată.
Reprezentantul Ministerului Public solicită respingerea cererii
pentru amânarea judecării cauzei, având în vedere timpul scurs
de la sesizarea Curții cu excepția de neconstituționalitate.
Curtea, deliberând, respinge cererea de amânare a judecării
cauzei.

Având cuvântul, reprezentantul autorului susține excepția
astfel cum aceasta a fost formulată în fața instanței de judecată.
Apărătorul părții Uniunea Producătorilor de Fonograme din
România solicită respingerea excepției de neconstituționalitate,
ca fiind inadmisibilă, întrucât aceasta nu a fost ridicată în fața
unei instanțe judecătorești sau a unei instanțe de arbitraj
comercial. Pe fond, apreciază că excepția este neîntemeiată și
depune concluzii scrise în acest sens.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
Reprezentantul autorului depune concluzii scrise în vederea
admiterii excepției, solicitând amânarea pronunțării deciziei
Curții.
În conformitate cu dispozițiile art. 260 din Codul de procedură
civilă, Curtea respinge cererea de amânare a pronunțării.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 215R din 16 aprilie 2009, pronunțată
în Dosarul nr. 2.824/2/2009, Curtea de Apel București —
Secția a IX-a civilă și pentru cauze privind proprietatea
intelectuală a admis recursul formulat împotriva încheierii
prin care Completul de arbitraj al Oficiului Român pentru
Drepturile de Autor a respins, ca inadmisibilă, cererea de
sesizare a Curții Constituționale cu excepția de
neconstituționalitate a prevederilor art. 1312 alin. (3)—(9)
din Legea nr. 8/1996 privind dreptul de autor și drepturile
conexe și a sesizat Curtea Constituțională cu soluționarea
acestei excepții.

12

MONITORUL OFICIAL AL ROMÂNIEI, PARTEA I, Nr. 437/30.VI.2010

Excepția de neconstituționalitate a fost ridicată de Societatea
Română de Televiziune și de Asociația Română de Comunicații
Audiovizuale în cadrul unei proceduri de arbitraj în fața Oficiului
Român pentru Drepturile de Autor.
În motivarea excepției de neconstituționalitate autorii
susțin că dispozițiile de lege criticate reglementează o procedură
administrativ-jurisdicțională obligatorie și contra cost, fapt ce
îngrădește dreptul liberului acces la justiție, deoarece părțile
sunt ținute să urmeze această procedură, neputându-se adresa
în mod liber justiției pentru valorificarea drepturilor și intereselor
legitime ale acestora. Apreciază că se încalcă dreptul la un
proces echitabil, întrucât, în situația în care nu achită onorariul
arbitrilor, părțile sunt lipsite de posibilitatea de a-și exercita
drepturile procesuale. Consideră că teza a treia a alin. (9) al
art. 1312 contravine prevederilor art. 129 din Constituție,
deoarece împotriva hotărârii curții de apel nu se poate exercita
calea recursului, astfel încât nu se asigură respectarea dublului
grad de jurisdicție. Arată că, în urma arbitrajului obligatoriu,
completul arbitral pronunță o hotărâre arbitrală, care se publică
în Monitorul Oficial al României, Partea I, fiind opozabilă tuturor
utilizatorilor, inclusiv celor ce nu au participat la negociere și
arbitraj, astfel încât procedura arbitrajului pentru adoptarea
hotărârii reprezintă o jurisdicție administrativă, care ar trebui să
fie facultativă și gratuită, iar nu una obligatorie și contra cost.
Curtea de Apel București — Secția a IX-a civilă și pentru
cauze privind proprietatea intelectuală apreciază că excepția
de neconstituționalitate este neîntemeiată. Arată că procedura
arbitrajului reglementată de legea drepturilor de autor are un
caracter jurisdicțional, reprezentând o varietate a arbitrajului
civil. În privința efectelor sale juridice, hotărârea arbitrală este
asimilată unei hotărâri judecătorești, potrivit art. 363 din Codul
de procedură civilă, putând fi atacată în fața instanței
specializate în drept civil. Consideră că dispozițiile de lege
criticate nu contravin prevederilor constituționale invocate de
către autorii excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată. Arată că actele comisiei de arbitraj sunt acte
juridice cu caracter jurisdicțional, fără a fi însă acte
administrative, întrucât comisia de arbitraj nu se încadrează în
categoria autorităților publice, astfel cum acestea sunt definite
de Legea contenciosului administrativ. Apreciază că
reglementarea unei singure căi de atac la instanța de judecată
împotriva unei hotărâri arbitrale, în domeniul special al protecției
dreptului de autor și a drepturilor conexe, nu contravine
principiului accesului liber la justiție. Invocă, în acest sens,
jurisprudența Curții în materie.
Avocatul Poporului apreciază că textele de lege criticate
sunt constituționale. Arată că acestea nu încalcă prevederile din
Constituție invocate și face referire, în acest sens, la
jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1312 alin. (3)—(9) din Legea nr. 8/1996 privind
dreptul de autor și drepturile conexe, publicată în Monitorul
Oficial al României, Partea I, nr. 60 din 26 martie 1996, astfel
cum a fost modificată prin Ordonanța de urgență a Guvernului
nr. 123/2005 pentru modificarea și completarea Legii nr. 8/1996
privind dreptul de autor și drepturile conexe, publicată în
Monitorul Oficial al României, Partea I, nr. 843 din 19 septembrie
2005, și prin Legea nr. 329/2006 privind aprobarea Ordonanței
de urgență a Guvernului nr. 123/2005 pentru modificarea și
completarea Legii nr. 8/1996 privind dreptul de autor și drepturile
conexe, publicată în Monitorul Oficial al României, Partea I,
nr. 657 din 31 iulie 2006, având următorul conținut: ă(3) Oficiul
Român pentru Drepturile de Autor poate fi solicitat, pentru
inițierea procedurii de arbitraj efectuate de către arbitri, în
următoarele situații:
a) entitățile care alcătuiesc o parte ce urmează să participe
la negociere nu au putut conveni asupra punctului de vedere
comun ce trebuie prezentat celeilalte părți;
b) cele două părți aflate în negociere nu au putut conveni o
formă unică a metodologiei în termenul prevăzut la alin. (1);
c) organismele de gestiune colectivă nu au putut conveni
încheierea unui protocol de repartizare a remunerațiilor și de
stabilire a comisionului datorat colectorului unic.
(4) Oficiul Român pentru Drepturile de Autor, în termen de
5 zile de la solicitarea arbitrajului, convoacă părțile în vederea
desemnării, prin tragere la sorți, a 5 arbitri titulari, care vor
constitui completul de arbitraj, și a 3 arbitri de rezervă. Aceștia
din urmă îi vor înlocui, în ordinea tragerii la sorți, pe arbitrii titulari
indisponibili. Desemnarea arbitrilor prin tragere la sorți se face
și în cazul absenței părților convocate.
(5) Oficiul Român pentru Drepturile de Autor, în termen de
5 zile de la data desemnării arbitrilor, convoacă la sediul său
arbitrii desemnați și părțile, în vederea constituirii completului de
arbitraj. Completul de arbitraj stabilește: onorariul brut, prin
negociere cu părțile, primul termen, dar nu mai târziu de 5 zile,
precum și locul arbitrajului și informează părțile.
(6) Cele două părți aflate în arbitraj, organismele de gestiune
colectivă și, respectiv, utilizatorii sau alți plătitori contribuie în
mod egal la plata onorariului. Sumele se depun la casieria
Oficiului Român pentru Drepturile de Autor, înainte de primul
termen de arbitraj. Neplata în termen atrage decăderea părții
care nu a achitat onorariul din dreptul de a propune probe și de
a formula concluzii pe durata arbitrajului.
(7) Arbitrii au obligația ca în termen de 30 de zile de la primul
termen al arbitrajului să depună la Oficiul Român pentru
Drepturile de Autor hotărârea cuprinzând forma finală a
metodologiilor supuse arbitrajului, în vederea comunicării către
părți. În mod excepțional, arbitrii pot solicita, motivat, Oficiului
Român pentru Drepturile de Autor prelungirea acestui termen
cu maximum 15 zile. Arbitrii își pot ridica onorariul de la casieria
Oficiului Român pentru Drepturile de Autor numai după
depunerea hotărârii arbitrale.

MONITORUL OFICIAL AL ROMÂNIEI, PARTEA I, Nr. 437/30.VI.2010
(8) Hotărârea arbitrală privind forma definitivă a
metodologiilor se comunică părților de către Oficiul Român
pentru Drepturile de Autor și se publică în Monitorul Oficial al
României, Partea I, pe cheltuiala Oficiului, prin decizie a
directorului general, emisă în termen de cinci zile de la data
depunerii. Metodologiile astfel publicate sunt opozabile tuturor
utilizatorilor din domeniul pentru care s-a negociat și nu se pot
acorda reduceri la plata remunerațiilor datorate, altele decât cele
prevăzute în metodologiile publicate.
(9) În termen de 30 de zile de la data publicării în Monitorul
Oficial al României, Partea I, a hotărârii arbitrale, părțile pot face
apel împotriva acesteia la instanța Curții de Apel București, care
se va pronunța asupra cauzei în complet civil. Hotărârea
arbitrală este executorie de drept până la pronunțarea soluției cu
privire la menținerea sau modificarea metodologiilor. Soluția
Curții de Apel București este definitivă și irevocabilă, se
comunică Oficiului Român pentru Drepturile de Autor și se
publică în Monitorul Oficial al României, Partea I, pe cheltuiala
Oficiului Român pentru Drepturile de Autor, prin decizie a
directorului general, emisă în termen de 5 zile de la data
comunicării.”
Autorii excepției invocă încălcarea dispozițiilor constituționale
ale art. 21 privind accesul liber la justiție și art. 129 referitor la
folosirea căilor de atac. De asemenea, autorii consideră că
textele de lege criticate contravin și prevederilor art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate, Curtea
constată că, în ceea ce privește constituționalitatea dispozițiilor
art. 1312 alin. (3) și (9), Curtea s-a mai pronunțat, prin raportare
la aceleași dispoziții constituționale pretins a fi încălcate. Astfel,
prin Decizia nr. 661 din 8 decembrie 2005, publicată în Monitorul
Oficial al României, Partea I, nr. 81 din 30 ianuarie 2006, și prin
Decizia nr. 88 din 7 februarie 2006, publicată în Monitorul Oficial
al României, Partea I, nr. 213 din 8 martie 2006, Curtea a
constatat că reglementarea unei singure căi de atac la instanța
de judecată împotriva unei hotărâri arbitrale, în domeniul special
al protecției dreptului de autor și a drepturilor conexe, nu
contravine principiului constituțional al accesului liber la justiție.
Sub acest aspect, Curtea a reținut în jurisprudența sa, de
exemplu, în Decizia Plenului nr. 1 din 8 februarie 1994, publicată
în Monitorul Oficial al României, Partea I, nr. 69 din 16 martie

13

1994, că principiul constituțional al liberului acces la justiție al
persoanelor în apărarea drepturilor, libertăților și intereselor lor
legitime nu are semnificația accesului, în toate cazurile, la toate
structurile judecătorești și la toate căile de atac și nici la toate
mijloacele procedurale prin care se înfăptuiește actul de justiție.
Mai mult, în jurisprudența Curții Europene a Drepturilor Omului
(de exemplu, Cauza Golder împotriva Regatului Unit, 1975) s-a
statuat că ădreptul de acces la tribunale nu este un drept
absolut”. S-a arătat că, ăfiind vorba de un drept pe care
Convenția l-a recunoscut fără să-l definească în înțelesul
restrâns al cuvântului, există posibilitatea limitărilor implicit
admise chiar în afara limitelor care circumscriu conținutul
oricărui drept”. Pentru aceleași considerente nu poate fi primită
nici susținerea potrivit căreia textul de lege criticat încalcă
dispozițiile constituționale cuprinse în art. 129 din Constituție,
referitoare la folosirea căilor de atac. Hotărârea arbitrală este un
act juridic cu caracter jurisdicțional, care, potrivit art. 363 alin. 3
din Codul de procedură civilă, este asimilată unei hotărâri
judecătorești în ceea ce privește efectele, chiar dacă membrii
completului arbitral nu sunt judecători, în sensul art. 124 și 125
din Constituție, iar instituirea unei singure căi de atac împotriva
acesteia reprezintă o regulă procedurală specială, reglementată
de legiuitor, în temeiul atribuțiilor sale stabilite prin art. 126
alin. (2) din Legea fundamentală.
De asemenea, în cuprinsul Deciziei nr. 1.061 din 14 iulie
2009, publicată în Monitorul Oficial al României, Partea I, nr. 551
din 7 august 2009, Curtea a constatat că întreaga procedură de
negociere a metodologiilor este constituțională, asigurând atât
garantarea accesului la justiție, prin instituirea căii de atac
împotriva hotărârii arbitrale, cât și controlul judecătoresc asupra
unui act administrativ, deciziile Oficiului Român pentru Drepturi
de Autor putând fi atacate la instanța de contencios
administrativ, ceea ce s-a și întâmplat în cauza în care a fost
invocată excepția de neconstituționalitate. Împrejurarea că nu
toți utilizatorii pot uza de calea de atac a apelului prevăzută la
art. 1312 alin. (9) din Legea nr. 8/1996, deoarece nu au participat
la negocieri, nu este de natură a califica textele de lege criticate
ca fiind neconstituționale.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în deciziile citate își mențin
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1312 alin. (3)—(9) din Legea nr. 8/1996 privind dreptul de
autor și drepturile conexe, excepție ridicată de Societatea Română de Televiziune și de Asociația Română de Comunicații
Audiovizuale în fața Completului de arbitraj al Oficiului Român pentru Drepturile de Autor.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Cristina Toma

14

MONITORUL OFICIAL AL ROMÂNIEI, PARTEA I, Nr. 437/30.VI.2010
CURTEA CONSTITUȚIONALĂ

D E C I Z I A Nr. 785
din 3 iunie 2010

referitoare la excepția de neconstituționalitate a dispozițiilor art. 3 alin. (1) și art. 16 alin. (1)
din Ordonanța Guvernului nr. 2/2001 privind regimul juridic al contravențiilor, precum și ale art. 18
și art. 19 din Ordonanța Guvernului nr. 21/1992 privind protecția consumatorilor
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Marieta Safta

— președinte
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor ăart. 3 alin. (1) și art. 16 alin. (1) din Ordonanța
Guvernului nr. 2/2001 privind regimul juridic al contravențiilor,
precum și ale art. 18 și art. 19 din același act normativ”, excepție
invocată de Societatea Comercială ăEWB Transport” — S.R.L.
din Oradea în Dosarul nr. 1.389/309/2008 al Tribunalului Sălaj
Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 20 octombrie 2009, pronunțată în Dosarul
nr. 1.389/309/2008, Tribunalul Sălaj — Secția civilă a sesizat
Curtea Constituțională cu excepția de neconstituționalitate
a dispozițiilor ăart. 3 alin. (1) și art. 16 alin. (1) din Ordonanța
Guvernului nr. 2/2001 privind regimul juridic al
contravențiilor, precum și ale art. 18 și art. 19 din același
act normativ”, excepție invocată de Societatea Comercială
ăEWB Transport” — S.R.L. din Oradea.
În motivarea excepției de neconstituționalitate se susține,
în esență, că dispozițiile din Ordonanța Guvernului nr. 21/1992
criticate sunt neconstituționale întrucât îngrădesc atât libertatea
comerțului, cât și libertatea economică și, totodată, ălimitează
posibilitatea societății în cauză de a se apăra și de a aduce
dovezi împotriva procesului-verbal de constatare și sancționare
a contravențiilor”. În ceea ce privește dispozițiile Ordonanței
Guvernului nr. 2/2001 criticate, acestea sunt neconstituționale
deoarece nu prevăd obligația, pentru agentul constatator, de a
menționa probele care au stat la baza constatărilor din procesulverbal, ăiar persoana sancționată, devenită contravenient prin
simpla completare a câmpurilor libere din formularul tipizat al
procesului-verbal, are obligația de a-și dovedi nevinovăția”.
Tribunalul Sălaj — Secția civilă apreciază că excepția
invocată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
acesta îl constituie, potrivit dispozitivului încheierii de sesizare,
dispozițiile ăart. 3 alin. (1) și art. 16 alin. (1) din Ordonanța
Guvernului nr. 2/2001 privind regimul juridic al contravențiilor,
precum și ale art. 18 și art. 19 din același act normativ”. Din
examinarea considerentelor încheierii de sesizare, precum și a
concluziilor scrise depuse la dosarul instanței de judecată de
către autor rezultă că obiect al excepției îl constituie dispozițiile
art. 3 alin. (1) și art. 16 alin. (1) din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
precum și dispozițiile art. 18 și art. 19 din Ordonanța Guvernului
nr. 21/1992 privind protecția consumatorilor, republicată în
Monitorul Oficial al României, Partea I, nr. 208 din 28 martie
2007, cu modificările și completările ulterioare, astfel încât cu
privire la aceste dispoziții Curtea urmează a se pronunța.
Textele de lege criticate au următorul cuprins:
— Art. 3 alin. (1) din Ordonanța Guvernului nr. 2/2001:
ăActele normative prin care se stabilesc contravenții vor cuprinde
descrierea faptelor ce constituie contravenții și sancțiunea ce
urmează să se aplice pentru fiecare dintre acestea; în cazul
sancțiunii cu amenda se vor stabili limita minimă și maximă a
acesteia sau, după caz, cote procentuale din anumite valori; se
pot stabili și tarife de determinare a despăgubirilor pentru
pagubele pricinuite prin săvârșirea contravențiilor.”;
— Art. 16 alin. (1) din Ordonanța Guvernului nr. 2/2001:
ăProcesul-verbal de constatare a contravenției va cuprinde în
mod obligatoriu: data și locul unde este încheiat; numele,
prenumele, calitatea și instituția din care face parte agentul
constatator; datele personale din actul de identitate, inclusiv
codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.”;

MONITORUL OFICIAL AL ROMÂNIEI, PARTEA I, Nr. 437/30.VI.2010
— Art. 18 din Ordonanța Guvernului nr. 21/1992:
ăConsumatorii au dreptul de a fi informați, în mod complet,
corect și precis, asupra caracteristicilor esențiale ale produselor
și serviciilor oferite de către operatorii economici, astfel încât să
aibă posibilitatea de a face o alegere rațională, în conformitate
cu interesele lor, între produsele și serviciile oferite și să fie în
măsură să le utilizeze, potrivit destinației acestora, în deplină
securitate.”;
— Art. 19 din Ordonanța Guvernului nr. 21/1992: ăInformarea
consumatorilor despre produsele și serviciile oferite se
realizează, în mod obligatoriu, prin elemente de identificare și
caracterizare ale acestora, care se înscriu în mod vizibil, lizibil,
ușor de înțeles, într-o formă care să nu permită ștergerea și să
nu fie inscripționate în locuri obscure, să nu fie întrerupte prin
desen sau imagini, după caz, pe produs, etichetă, ambalaj de
vânzare sau în cartea tehnică, contract, instrucțiunile de folosire
ori altele asemenea, ce însoțesc produsul sau serviciul, în
funcție de natura acestuia.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 16 privind egalitatea în drepturi, art. 45 —
Libertatea economică și art. 135 — Economia.
Examinând excepția de neconstituționalitate, Curtea
constată că aceasta este neîntemeiată și urmează a fi respinsă.
Astfel, dispozițiile din Ordonanța Guvernului nr. 2/2001
criticate nu aduc atingere sub niciun aspect egalității în drepturi,
fiind deopotrivă aplicabile tuturor destinatarilor săi aflați în situații
identice, fără privilegii și fără discriminări, iar simpla desemnare
a unei persoane ca fiind contravenient nu înseamnă și stabilirea
vinovăției sale. De altfel, referitor la ăobligația contravenientului
de a-și dovedi nevinovăția”, Curtea s-a pronunțat, de exemplu,

15

prin Decizia nr. 1.096 din 8 septembrie 2009, publicată în
Monitorul Oficial al României, Partea I, nr. 695 din 15 octombrie
2009, reținând, cu acel prilej, că procesul-verbal de constatare
și sancționare a contravenției se bucură de prezumția de
legalitate, însă, atunci când este formulată o plângere împotriva
acestuia, este contestată chiar prezumția de care se bucură. În
acest caz, instanța de judecată competentă va administra
probele prevăzute de lege, necesare în vederea verificării
legalității și temeiniciei procesului-verbal. Cel care a formulat
plângerea nu trebuie să își demonstreze propria nevinovăție,
revenind instanței de judecată obligația de a administra tot
probatoriul necesar stabilirii și aflării adevărului. Chiar dacă
art. 47 din Ordonanța Guvernului nr. 2/2001 face referire la
dispozițiile Codului de procedură civilă, instanțele de judecată
nu pot face aplicarea strictă a regulii onus probandi incumbit
actori, ci, din contră, chiar ele trebuie să manifeste un rol activ
pentru aflarea adevărului, din moment ce contravenția intră sub
incidența art. 6 din Convenția pentru apărarea drepturilor omului
și a libertăților fundamentale. Prin urmare, nu se poate susține
răsturnarea sarcinii probei.
În ceea ce privește art. 18 și art. 19 din Ordonanța
Guvernului nr. 21/1992 privind protecția consumatorilor, prin
care este reglementat dreptul consumatorilor de a fi informați în
mod complet, corect și precis asupra caracteristicilor esențiale
ale produselor și serviciilor oferite de către operatorii economici,
informare care se realizează prin elemente de identificare și
caracterizare a acestora expres prevăzute de lege, nu aduc
atingere prevederilor Legii fundamentale care garantează
accesul liber la o activitate economică și libera inițiativă sau care
prevăd obligația statului de a asigura libertatea comerțului.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 alin. (1) și art. 16 alin. (1) din Ordonanța Guvernului
nr. 2/2001 privind regimul juridic al contravențiilor, precum și dispozițiile art. 18 și art. 19 din Ordonanța Guvernului nr. 21/1992
privind protecția consumatorilor, excepție invocată de Societatea Comercială ăEWB Transport” — S.R.L. din Oradea în Dosarul
nr. 1.389/309/2008 al Tribunalului Sălaj — Secția civilă.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent-șef,
Marieta Safta

RECTIFICĂRI

La Hotărârea Guvernului nr. 1.634/2009 privind organizarea și funcționarea Ministerului Economiei, Comerțului
și Mediului de Afaceri, publicată în Monitorul Oficial al României, Partea I, nr. 3 din 4 ianuarie 2010, se face următoarea
rectificare (care nu aparține Redacției ăMonitorul Oficial, Partea I”):
— în anexa nr. 2, la litera C poziția 54, în loc de: ă54. Societatea Comercială «Institutul Național pentru
Securitate Minieră și Protecție Antiexplozivă — INSEMEX» — S.A. Petroșani” se va citi: ă54. Institutul Național de
Cercetare-Dezvoltare pentru Securitate Minieră și Protecție Antiexplozivă — INSEMEX Petroșani”.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 437/30.VI.2010 conține 16 pagini.

Prețul: 3,20 lei

&JUYDGY|444232]
ISSN 1453—4495

