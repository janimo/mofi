PARTEA I

Anul 178 (XXII) — Nr. 435

Marți, 29 iunie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

465. — Ordin al ministrului transporturilor și infrastructurii
privind publicarea acceptării amendamentelor la Codul
internațional pentru instalațiile de protecție contra
incendiului (Codul FSS), adoptate de Organizația
Maritimă Internațională prin Rezoluția MSC.206(81) și
prin anexa nr. 2 la Rezoluția MSC.217(82) ale
Comitetului Securității Maritime din 18 mai 2006,
respectiv 8 decembrie 2006 ......................................

2–6

904. — Ordin al ministrului mediului și pădurilor pentru
aprobarea Procedurii privind constituirea și autorizarea
ocoalelor silvice și atribuțiile acestora, modelul
documentelor de constituire, organizare și funcționare,
precum și conținutul Registrului național al
administratorilor de păduri și al ocoalelor silvice ........

6–15

2.255. — Ordin al ministrului culturii și patrimoniului național
privind clasarea în Lista monumentelor istorice,
grupa ăB”, a imobilului Fosta locuință directorială a
Fabricii de Textile Sfântu Gheorghe, din str. Kós Károly
nr. 19/A, orașul Sfântu Gheorghe, județul Covasna ....

16

2.256. — Ordin al ministrului culturii și patrimoniului național
privind clasarea în Lista monumentelor istorice,
grupa ăB”, a imobilului Biserica ăSf. Vineri”, din
str. Neagoe Basarab nr. 12, Ploiești, județul Prahova

16

2

MONITORUL OFICIAL AL ROMÂNIEI, PARTEA I, Nr. 435/29.VI.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind publicarea acceptării amendamentelor la Codul internațional pentru instalațiile de protecție
contra incendiului (Codul FSS), adoptate de Organizația Maritimă Internațională prin Rezoluția
MSC.206(81) și prin anexa nr. 2 la Rezoluția MSC.217(82) ale Comitetului Securității Maritime
din 18 mai 2006, respectiv 8 decembrie 2006
În temeiul prevederilor art. 2 pct. 18 și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se publică amendamentele la Codul internațional
pentru instalațiile de protecție contra incendiului (Codul FSS),
adoptate de Organizația Maritimă Internațională prin Rezoluția
MSC.206(81) a Comitetului Securității Maritime din 18 mai 2006,
prevăzută în anexa nr. 1.
Art. 2. — Se publică amendamentele la Codul internațional
pentru instalațiile de protecție contra incendiului (Codul FSS),
adoptate de Organizația Maritimă Internațională prin anexa nr. 2

la Rezoluția MSC.217(82) a Comitetului Securității Maritime din
8 decembrie 2006, prevăzută în anexa nr. 2.
Art. 3. — Autoritatea Navală Română va lua măsurile
necesare pentru punerea în aplicare a prevederilor specifice
cuprinse în anexele nr. 1 și 2.
Art. 4. — Anexele nr. 1 și 2 fac parte integrantă din prezentul
ordin.
Art. 5. — Prezentul ordin se publică în Monitorul Oficial al
României, Partea I.

p. Ministrul transporturilor și infrastructurii,
Constantin Dascălu,
secretar de stat

București, 18 iunie 2010.
Nr. 465.

ANEXA Nr. 1

R E Z O L U Ț I A MSC.206(81)

(adoptată la 18 mai 2006)
Adoptarea amendamentelor la Codul internațional pentru instalațiile de protecție contra incendiului (Codul FSS)
Comitetul Securității Maritime,
amintind art. 28(b) din Convenția privind crearea Organizației Maritime Internaționale, referitor la funcțiile Comitetului,
notând Rezoluția MSC.98(73) prin care s-a adoptat Codul internațional pentru instalațiile de protecție contra incendiului
(denumit în continuare Codul FSS), care a devenit obligatoriu conform cap. II-2 din Convenția internațională din 1974 pentru
ocrotirea vieții omenești pe mare (denumită în continuare Convenția),
notând și art. VIII(b) și regula II-2/3.22 din Convenție, cu privire la procedura de amendare a Codului FSS,
luând în considerare, la cea de-a optzeci și una sesiune a sa, amendamentele la Codul FSS propuse și difuzate în
conformitate cu art. VIII(b)(i) din Convenție:
1. adoptă, în conformitate cu art. VIII(b)(iv) din Convenție, amendamentele la Codul FSS, al căror text este redat în anexa
la prezenta rezoluție;
2. stabilește, în conformitate cu art. VIII(b)(vi)(2)(bb) din Convenție, că amendamentele se vor considera ca fiind acceptate
la 1 ianuarie 2010, cu excepția cazului în care înainte de această dată mai mult de o treime din guvernele contractante la Convenție
sau guvernele contractante ale căror flote comerciale reprezintă în total cel puțin 50% din tonajul brut al flotei comerciale mondiale
vor fi notificat obiecțiile lor la aceste amendamente;
3. invită guvernele contractante să noteze că, în conformitate cu art. VIII(b)(vii)(2) din Convenție, amendamentele vor intra
în vigoare la 1 iulie 2010, după acceptarea lor în conformitate cu paragraful 2 de mai sus;
4. solicită secretarului general, în conformitate cu art. VIII(b)(v) din Convenție, să transmită tuturor guvernelor contractante
la Convenție copii certificate ale prezentei rezoluții și ale textului amendamentelor conținute în anexă;
5. solicită în plus secretarului general să transmită copii ale acestei rezoluții și ale anexei sale membrilor Organizației care
nu sunt guverne contractante la Convenție.

3

MONITORUL OFICIAL AL ROMÂNIEI, PARTEA I, Nr. 435/29.VI.2010

ANEXĂ
la Rezoluția MSC.206(81)

AMENDAMENTE

la Codul internațional pentru instalațiile de protecție contra incendiului (Codul FSS)
CAPITOLUL 5
Instalații fixe de stingere a incendiului cu gaz
Textul capitolului 5 existent se înlocuiește după cum
urmează:
ă1 Aplicare
Acest capitol conține cerințele cu privire la instalațiile fixe de
stingere a incendiului cu gaz, așa cum se prevede în cap. II-2
din Convenție.
2 Cerințe tehnice
2.1 Generalități
2.1.1 Agentul de stingere a incendiului
2.1.1.1 În cazul în care cantitatea de agent pentru stingerea
incendiului trebuie să asigure protecția mai multor încăperi,
cantitatea de agent disponibilă nu este necesar să fie mai mare
decât cea mai mare cantitate necesară pentru oricare dintre
încăperile astfel protejate. Instalația trebuie să fie prevăzută cu
valvule de comandă normal închise, amplasate astfel încât să
direcționeze agentul de stingere a incendiului în încăperea
respectivă.
2.1.1.2 Pentru calculul cantității necesare de agent de
stingere a incendiului, la volumul global al încăperii de mașini
trebuie adăugat volumul buteliilor de aer pentru lansare
transformat în volum de aer liber. Ca alternativă, se poate instala
o tubulatură de evacuare de la valvulele de siguranță, care să
ducă direct în aer liber.
2.1.1.3 Se vor prevedea mijloace pentru ca personalul să
poată verifica în deplină siguranță cantitatea de agent de
stingere a incendiului aflată în recipiente.
2.1.1.4 Recipientele pentru depozitarea agentului de stingere
a incendiului, tubulaturile și componentele aferente utilizate sub
presiune trebuie să aibă o proiectare care ține seama de
codurile de instrucțiuni practice pentru recipientele sub presiune,
care este considerată satisfăcătoare de către Administrație și
care ia în considerare amplasarea lor și temperaturile maxime
preconizate ale mediului înconjurător din timpul funcționării.*
2.1.2 Cerințe privind instalarea
2.1.2.1 Tubulatura pentru distribuirea agentului de stingere
a incendiului și duzele de refulare trebuie să fie dispuse astfel
încât să se obțină o distribuire uniformă a agentului. Calculele
pentru debitul instalației trebuie să fie efectuate utilizând o
tehnică de calcul considerată acceptabilă de către Administrație.
2.1.2.2 În afară de cazurile permise de către Administrație,
recipientele sub presiune necesare pentru depozitarea agentului
de stingere a incendiului, altul decât aburul, trebuie să fie
amplasate în afara încăperilor protejate, conform prevederilor
regulii II-2/10.4.3 din Convenție.
2.1.2.3 Piesele de rezervă pentru instalație trebuie să fie
păstrate la bord și să fie considerate satisfăcătoare de către
Administrație.

2.1.2.4 Sectoarele de tubulatură care conțin valvule ce
racordează sectoare de tubulaturi închise trebuie să fie
prevăzute cu o valvulă de siguranță, iar ieșirea de la valvulă
trebuie să ducă la puntea descoperită.
2.1.2.5 Toate tubulaturile de evacuare, racordurile lor și
ajutajele din încăperile protejate trebuie să fie construite din
materiale cu o temperatură de topire care depășește 925°C.
Tubulatura și echipamentul aferent trebuie să fie fixate în mod
corespunzător.
2.1.2.6 Un racord trebuie să fie instalat pe tubulatura de
evacuare pentru a permite testarea fluxului de aer conform
paragrafului 2.2.3.1.
2.1.3 Cerințe privind comanda instalației
2.1.3.1 Tubulaturile necesare pentru transportarea agentului
de stingere a incendiului în încăperile protejate trebuie să fie
prevăzute cu valvule de comandă marcate astfel încât să indice
în mod clar încăperile spre care duc tubulaturile. Se vor lua
măsuri corespunzătoare pentru ca agentul de stingere a
incendiului să nu pătrundă în mod accidental în încăperi. Dacă
o încăpere de marfă, prevăzută cu o instalație de stingere a
incendiului cu gaz, este utilizată ca încăpere pentru pasageri,
racordul la instalația de distribuție a gazului trebuie să fie obturat
cu flanșe oarbe pe durata acestei utilizări. Tubulaturile pot trece
prin încăperile de locuit cu condiția ca ele să aibă o grosime
suficientă și etanșarea lor să fie verificată după instalare printr-o
probă la o presiune de minimum 5 N/mm2. Suplimentar,
tubulatura care trece prin zona încăperilor de locuit trebuie să fie
îmbinată numai prin sudură și nu trebuie să fie prevăzută cu
orificii de drenare sau cu alte deschideri în interiorul acestor
încăperi. Tubulatura nu trebuie să treacă prin încăperile
frigorifice.
2.1.3.2 Trebuie prevăzute mijloace de avertizare sonoră și
vizuală automate pentru semnalizarea lansării agentului de
stingere a incendiului în orice încăpere ro-ro și în alte încăperi
în care în mod normal lucrează personalul sau în care acesta
are acces. Alarma sonoră trebuie să fie situată astfel încât să
fie auzită în toată încăperea protejată, cu toate mașinile în stare
de funcționare; această alarmă trebuie să se deosebească de
alte alarme sonore prin reglarea volumului sau prin modelul
sonor. Alarma care precedă lansarea trebuie să fie declanșată
automat (de exemplu: la deschiderea ușii cofretului de lansare).
Alarma trebuie să funcționeze pe o durată corespunzătoare de
timp necesară pentru evacuarea personalului din încăpere, dar
în niciun caz mai puțin de 20 s înainte de lansarea agentului de
stingere a incendiului. Totuși, încăperile de marfă clasice și
încăperile mici (cum ar fi compartimentul compresoarelor,
magaziile de vopsele etc.), care sunt dotate doar cu un dispozitiv
local de lansare, nu este necesar să fie prevăzute cu o astfel de
alarmă.

* Publicația ISO-9809/1: Butelii de gaz reîncărcabile, construite din oțel, fără sudură (proiectare, construcție și încercare).
ISO-3500: Butelii cu CO2 construite din oțel, fără sudură. Destinate instalațiilor fixe de stingere a incendiului pe nave, având specificate principalele
dimensiuni exterioare, accesoriile, rata de umplere și marcajul buteliilor cu CO2, construite din oțel, fără sudură, utilizate în instalațiile fixe de stingere a incendiului
pe nave, în scopul facilitării interschimbabilității lor.
ISO-5923: Protecție contra incendiului — Agent de stingere a incendiului — Dioxid de carbon.
ISO-13769: Butelii de gaz — Marcaj.
ISO-6406: Inspecția și încercarea periodică a buteliilor cu gaz, construite din oțel, fără sudură.
ISO-9329, partea 1: Țevi de oțel, fără sudură, utilizate la presiune — Condiții tehnice de livrare — Partea 1: Oțeluri nealiate cu caracteristici specifice
temperaturii mediului ambiant.
ISO-9329, partea 2: Țevi de oțel, fără sudură, utilizate la presiune — Condiții tehnice de livrare — Partea 2: Oțeluri nealiate și aliate cu caracteristici
specifice temperaturii ridicate.
ISO-9330, partea 1: Țevi sudate de oțel, utilizate la presiune — Condiții tehnice de livrare — Partea 1: Țevi de oțel nealiat cu caracteristici specifice
temperaturii mediului ambiant.
ISO-9330, partea 2: Țevi sudate de oțel, utilizate la presiune — Condiții tehnice de livrare — Partea 2: Țevi sudate cu rezistență electrică și prin inducție
de oțel nealiat și aliat, cu caracteristici specifice temperaturii ridicate.

4

MONITORUL OFICIAL AL ROMÂNIEI, PARTEA I, Nr. 435/29.VI.2010

2.1.3.3 Mijloacele de comandă a oricărei instalații fixe de
stingere a incendiului cu gaz trebuie să fie ușor accesibile,
simplu de manevrat și să fie grupate în cât mai puține locuri
unde nu există riscul de a fi izolate de un incendiu care s-ar
putea declanșa într-o încăpere protejată. În fiecare loc trebuie să
existe instrucțiuni clare privind funcționarea instalației, având în
vedere siguranța personalului.
2.1.3.4 Lansarea automată a agentului de stingere a
incendiului nu este admisă, cu excepția cazurilor permise de
Administrație.
2.2 Instalații cu dioxid de carbon
2.2.1 Cantitatea de agent de stingere a incendiului
2.2.1.1 Pentru încăperile de marfă, cantitatea de dioxid de
carbon disponibilă trebuie, dacă nu se prevede în alt fel, să fie
suficientă pentru a furniza un volum de gaz liber cel puțin egal
cu 30% din volumul brut al celei mai mari încăperi de marfă
protejate de la bordul navei.
2.2.1.2 Pentru încăperile de mașini, cantitatea de dioxid de
carbon transportată trebuie să fie suficientă pentru a furniza un
volum minim de gaz liber egal cu cel mai mare dintre
următoarele două volume:
.1 40% din volumul brut al celei mai mari încăperi de mașini
astfel protejate, volum din care se exclude acea parte a șahtului
situată deasupra nivelului la care suprafața orizontală a acestuia
este de 40% sau mai puțin din suprafața orizontală a încăperii
respective măsurată la jumătatea distanței dintre plafonul
tancului și partea inferioară a șahtului; sau
.2 35% din volumul brut al celei mai mari încăperi de mașini
protejate, inclusiv șahtul.
2.2.1.3 Procentele specificate mai sus în paragraful 2.2.1.2
pot fi reduse la 35% și, respectiv, 30% pentru navele de marfă
cu un tonaj brut mai mic de 2.000, dacă două sau mai multe
încăperi de mașini, care nu sunt complet separate, sunt
considerate ca formând o singură încăpere.
2.2.1.4 În sensul acestui paragraf, volumul de dioxid de
carbon liber trebuie calculat la 0,56 m3/kg.
2.2.1.5 Instalația fixă de tubulaturi din încăperea de mașini
trebuie să fie astfel încât 85% din volumul de gaz să poată fi
debitat în încăpere în decurs de două minute.
2.2.2 Comenzi
Instalațiile cu dioxid de carbon trebuie să corespundă
următoarelor cerințe:
.1 trebuie să fie prevăzute două comenzi separate pentru
eliberarea de dioxid de carbon într-o încăpere protejată și pentru
asigurarea declanșării alarmei. Una dintre comenzi trebuie să
fie utilizată pentru deschiderea valvulei tubulaturii care
transportă gazul în încăperea protejată, iar a doua comandă
trebuie utilizată pentru descărcarea gazului din recipientele de
stocare. Trebuie să fie prevăzute mijloace de închidere directă,
astfel încât acestea să poată fi acționate numai în această
ordine; și
.2 cele două comenzi trebuie să fie amplasate în interiorul
unei cutii de declanșare pe care se indică clar încăperea
specifică pe care o deservește. În cazul în care cutia ce conține
comenzile trebuie încuiată, cheia trebuie să fie păstrată într-un
cofret cu geam care poate fi spart, situat într-un loc vizibil lângă
cutie.
2.2.3 Verificarea montării
După montarea, verificarea la presiune și examinarea
instalației, trebuie să fie efectuate următoarele operațiuni:
.1 o testare a fluxului de aer liber în toate conductele și
duzele; și
.2 o încercare de funcționare a echipamentului de alarmă.
2.2.4 Instalația cu dioxid de carbon cu presiune scăzută
Dacă în scopul respectării prezentei reguli s-a montat o
instalație cu dioxid de carbon cu presiune scăzută, atunci se
aplică următoarele prevederi.

2.2.4.1 Dispozitivele de comandă ale instalației și instalațiile
frigorifice trebuie să se afle în aceeași încăpere în care se află
și recipientele sub presiune.
2.2.4.2 Cantitatea stabilită de dioxid de carbon lichid trebuie
să fie stocată în recipient sau recipiente la presiunea de lucru cu
valori cuprinse între 1,8 N/mm2 până la 2,2 N/mm2. Umplerea
normală cu lichid a recipientului trebuie să fie limitată pentru a
se asigura suficient spațiu vaporilor în scopul permiterii
expansiunii lichidului la temperaturi maxime de stocare ce pot fi
obținute în funcție de reglarea presiunii valvulelor de siguranță,
dar care să nu depășească 95% din capacitatea volumetrică a
recipientului.
2.2.4.3 Trebuie să fie prevăzute următoarele dotări:
.1 manometru;
.2 alarmă de presiune ridicată: nu mai mare decât aceea
pentru reglajul valvulei de siguranță;
.3 alarmă de presiune scăzută: nu mai mică de 1,8 N/mm2;
.4 racorduri prevăzute cu valvule de oprire pentru umplerea
recipientului;
.5 conducte de evacuare;
.6 indicator de nivel de dioxid de carbon lichid, prevăzut la
recipient sau recipiente; și
.7 două valvule de siguranță.
2.2.4.4 Cele două valvule de siguranță trebuie să fie montate
astfel încât una dintre valvule să poată fi închisă, iar cealaltă să
fie conectată la recipient. Reglarea valvulelor de siguranță nu
trebuie să fie mai mică de 1,1 ori presiunea de lucru.
Capacitatea fiecărei valvule trebuie să fie astfel încât vaporii
produși în caz de incendiu să poată fi evacuați printr-o presiune
care nu depășește mai mult de 20% din presiunea de reglaj
menționată mai sus. Evacuarea de la valvulele de siguranță
trebuie să ducă în aer liber.
2.2.4.5 Recipientul sau recipientele și tubulaturile de ieșire,
pline în permanență cu dioxid de carbon, trebuie să aibă o
izolație termică care să blocheze declanșarea valvulei de
siguranță în decurs de 24 de ore după depresurizarea instalației,
la temperatura mediului ambiant de 45ș C și la o presiune inițială
egală cu presiunea de pornire a instalației frigorifice.
2.2.4.6 Recipientul sau recipientele trebuie să fie
deservit/deservite de două instalații frigorifice automate, complet
independente, utilizate numai în acest scop, având fiecare câte
un compresor, precum și motorul principal, evaporatorul și
condensorul aferente.
2.2.4.7 Capacitatea frigorifică și comanda automată a
fiecărei instalații trebuie să fie astfel concepute încât să mențină
temperatura cerută în stare de funcționare continuă timp de 24
de ore la temperatura apei mării de până la 32ș C și temperatura
mediului ambiant de până la 45ș C.
2.2.4.8 Fiecare instalație frigorifică electrică trebuie să fie
alimentată de la magistrala tabloului principal de distribuție
printr-un cablu de alimentare separat.
2.2.4.9 Alimentarea instalației frigorifice cu apă de răcire
(dacă este necesar) trebuie să fie asigurată de cel puțin două
pompe de recirculare, dintre care una este utilizată ca pompă de
rezervă. Pompa de rezervă poate fi o pompă utilizată pentru alte
servicii, cu condiția ca utilizarea sa pentru răcire să nu afecteze
niciun alt serviciu esențial de la bordul navei. Apa de răcire
trebuie să fie preluată de la cel puțin două prize de apă de mare
separate, preferabil una din babord și alta din tribord.
2.2.4.10 Fiecare sector de tubulatură care poate fi izolat cu
robinete și în care se poate produce o suprapresiune în raport
cu presiunea de calcul stabilită pentru oricare dintre componente
trebuie să fie prevăzut cu dispozitive de siguranță.
2.2.4.11 Alarma sonoră și vizuală trebuie să fie dată dintr-un
post central de comandă sau, în conformitate cu regula II-1/51,

MONITORUL OFICIAL AL ROMÂNIEI, PARTEA I, Nr. 435/29.VI.2010
în cazul în care nu există un post central de comandă, atunci
când:
.1 presiunea din recipient sau recipiente atinge valorile
scăzute și ridicate prevăzute la paragraful 2.2.4.2;
.2 orice instalație frigorifică se defectează; sau
.3 este atins cel mai mic nivel admisibil de lichid în recipiente.
2.2.4.12 Dacă instalația deservește mai mult de o încăpere,
trebuie să se prevadă mijloace de comandă a cantităților de
dioxid de carbon evacuate, de exemplu un ceas automat sau
indicatoare de nivel precise situate în postul sau posturile de
comandă.
2.2.4.13 Dacă este prevăzut un dispozitiv care permite
reglarea automată a evacuării cantității nominale de dioxid de
carbon în încăperile protejate, trebuie, de asemenea, să existe
posibilitatea reglării manuale a evacuării.
2.3 Cerințe aplicabile instalațiilor cu abur
Căldarea sau căldările disponibile pentru furnizarea de abur
trebuie să aibă un debit de cel puțin 1 kg de abur pe oră pentru
fiecare 0,75 m3 din volumul brut al celei mai mari încăperi astfel
protejate. Suplimentar față de respectarea cerințelor mai sus
menționate, instalațiile trebuie să corespundă din toate punctele
de vedere cerințelor Administrației și să fie considerate
satisfăcătoare de către aceasta.
2.4 Instalații care utilizează produse gazoase din arderea
combustibilului
2.4.1 Generalități
Dacă la bordul navei se produce un gaz care nu este nici
dioxid de carbon, nici abur, așa cum se prevede la

5

paragraful 2.3, și este utilizat ca agent de stingere a incendiului,
instalația trebuie să corespundă cerințelor din paragraful 2.4.2.
2.4.2 Cerințe aplicabile instalațiilor
2.4.2.1 Produse gazoase
Gazul trebuie să fie un produs gazos al arderii
combustibilului, la care conținutul de oxigen, monoxidul de
carbon, elementele corozive și orice elemente combustibile
solide din produsul gazos nu depășesc limita admisă.
2.4.2.2 Capacitatea instalațiilor de stingere a incendiului
2.4.2.2.1 Dacă acest gaz este utilizat ca agent de stingere
într-o instalație fixă de stingere a incendiului destinată protecției
încăperilor de mașini, el trebuie să asigure o protecție
echivalentă aceleia asigurate de o instalație fixă care utilizează
dioxid de carbon ca agent.
2.4.2.2.2 Dacă acest gaz este folosit ca agent de stingere
într-o instalație fixă de stingere a incendiului destinată protecției
încăperilor de marfă, el trebuie să fie în cantitate suficientă
pentru a furniza, în decurs de 72 de ore, un volum orar de gaz
liber egal cu cel puțin 25% din volumul brut al celei mai mari
încăperi astfel protejate.
2.5 Instalații fixe echivalente de stingere a incendiului cu gaz
care sunt destinate încăperilor de mașini și compartimentului
pompelor de marfă
Instalațiile fixe de stingere a incendiului cu gaz echivalente
acelora specificate la paragrafele 2.2—2.4 trebuie să fie
aprobate de către Administrație pe baza instrucțiunilor elaborate
de către Organizație*.”

* Se face referire la Instrucțiunile revizuite pentru aprobarea instalațiilor fixe echivalente de stingere a incendiului cu gaz, așa cum se menționează în
Convenția SOLAS 74, pentru încăperile de mașini și compartimentele pompelor de marfă (Circulara MSC/Circ.848), și la Instrucțiunile pentru aprobarea instalațiilor
fixe de stingere a incendiului cu aerosol echivalente instalațiilor fixe de stingere a incendiului cu gaz, așa cum se menționează în Convenția SOLAS 74, pentru
încăperile de mașini (Circulara MSC/Circ.1.007).

ANEXA Nr. 2

R E Z O L U Ț I A MSC.217(82)

(adoptată la 8 decembrie 2006)
Adoptarea amendamentelor la Codul internațional pentru instalațiile de protecție contra incendiului (Codul FSS)
Comitetul Securității Maritime,
amintind art. 28(b) din Convenția privind crearea Organizației Maritime Internaționale, referitor la funcțiile Comitetului,
notând Rezoluția MSC.98(73) prin care s-a adoptat Codul internațional pentru instalațiile de protecție contra incendiului
(denumit în continuare Codul FSS), care a devenit obligatoriu conform cap. II-2 din Convenția internațională din 1974 pentru
ocrotirea vieții omenești pe mare (denumită în continuare Convenția),
notând și art. VIII(b) și regula II-2/3.22 din Convenție, cu privire la procedura de amendare a Codului FSS,
luând în considerare, la cea de-a optzeci și doua sesiune a sa, amendamentele la Codul FSS propuse și difuzate în
conformitate cu art. VIII(b)(i) din Convenție,
1. adoptă, în conformitate cu art. VIII(b)(iv) din Convenție, amendamentele la Codul FSS, al căror text este redat în anexele
nr. 1 și 2 la prezenta rezoluție;
2. stabilește, în conformitate cu art. VIII(b)(vi)(2)(bb) din Convenție, că:
(a) amendamentele din anexa nr. 1 se vor considera ca fiind acceptate la 1 ianuarie 2008; și
(b) amendamentele din anexa nr. 2 se vor considera ca fiind acceptate la 1 ianuarie 2010,
cu excepția cazului în care înainte de această dată mai mult de o treime din guvernele contractante la Convenție sau guvernele
contractante ale căror flote comerciale reprezintă în total cel puțin 50% din tonajul brut al flotei comerciale mondiale vor fi notificat
obiecțiile lor la aceste amendamente;
3. invită guvernele contractante la Convenția SOLAS să noteze că, în conformitate cu art. VIII(b)(vii)(2) din Convenție:
(a) amendamentele din anexa nr. 1 vor intra în vigoare la 1 iulie 2008; și
(b) amendamentele din anexa nr. 2 vor intra în vigoare la 1 iulie 2010,
după acceptarea lor în conformitate cu paragraful 2 de mai sus;
4. solicită secretarului general, în conformitate cu art. VIII(b)(v) din Convenție, să transmită tuturor guvernelor contractante
la Convenție copii certificate ale prezentei rezoluții și ale textului amendamentelor conținute în anexele nr. 1 și 2;
5. solicită în plus secretarului general să transmită copii ale acestei rezoluții și ale anexelor nr. 1 și 2 membrilor Organizației
care nu sunt guverne contractante la Convenție.

6

MONITORUL OFICIAL AL ROMÂNIEI, PARTEA I, Nr. 435/29.VI.2010
ANEXA Nr. 2
la Rezoluția MSC.217(82)

AMENDAMENTE

la Codul internațional pentru instalațiile de protecție contra incendiului (Codul FSS)
CAPITOLUL 9
Instalații fixe de detectare și alarmă în caz de incendiu
1. După paragraful 2.1.4 existent se adaugă următorul nou
paragraf, paragraful 2.1.5:
ă2.1.5 La navele de pasageri, instalația fixă de detectare și de
alarmă în caz de incendiu trebuie să permită identificarea

individuală de la distanță a fiecărui detector și avertizor de
incendiu acționat manual.”
2. Textul existent al paragrafului 2.4.1.4 se înlocuiește după
cum urmează:
ă2.4.1.4 O secție de detectoare și de avertizoare de incendiu
acționate manual nu trebuie să se extindă pe mai mult de o zonă
verticală principală.”

MINISTERUL MEDIULUI ȘI PĂDURILOR

ORDIN
pentru aprobarea Procedurii privind constituirea și autorizarea ocoalelor silvice
și atribuțiile acestora, modelul documentelor de constituire, organizare și funcționare,
precum și conținutul Registrului național al administratorilor de păduri și al ocoalelor silvice
Văzând Referatul de aprobare nr. 188.499 din 12 martie 2010 al Direcției politici și strategii în silvicultură,
în baza prevederilor art. 13 alin. (3) și ale art. 15 alin. (4) din Legea nr. 46/2008 — Codul silvic, cu modificările și
completările ulterioare,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor,
ministrul mediului și pădurilor emite următorul ordin:
Art. 1. — Se aprobă Procedura privind constituirea și
autorizarea ocoalelor silvice și atribuțiile acestora, modelul
documentelor de constituire, organizare și funcționare, precum
și conținutul Registrului național al administratorilor de păduri și
al ocoalelor silvice, prevăzută în anexa care face parte
integrantă din prezentul ordin.
Art. 2. — Avizele, autorizațiile, certificatele de mențiuni,
certificatele de înregistrare emise și înscrierea în Registrul
național al administratorilor de păduri și al ocoalelor silvice, în
baza Ordinului ministrului agriculturii și dezvoltării rurale
nr. 696/2008 pentru aprobarea Procedurii privind constituirea și
autorizarea ocoalelor silvice și atribuțiile acestora, modelul
documentelor de constituire, organizare și funcționare, precum
și conținutul Registrului național al administratorilor de păduri și
al ocoalelor silvice și a Ordinului ministrului agriculturii, pădurilor
și dezvoltării rurale 198/2009 pentru aprobarea Procedurii

privind constituirea și autorizarea ocoalelor silvice și atribuțiile
acestora, modelul documentelor de constituire, organizare și
funcționare, precum și conținutul Registrului național al
administratorilor de păduri și al ocoalelor silvice, își mențin
valabilitatea.
Art. 3. — La data intrării în vigoare a prezentului ordin,
Ordinul ministrului agriculturii, pădurilor și dezvoltării rurale
nr. 198/2009 pentru aprobarea Procedurii privind constituirea și
autorizarea ocoalelor silvice și atribuțiile acestora, modelul
documentelor de constituire, organizare și funcționare, precum
și conținutul Registrului național al administratorilor de păduri și
al ocoalelor silvice, publicat în Monitorul Oficial al României,
Partea I, nr. 234 din 9 aprilie 2009, se abrogă.
Art. 4. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 10 iunie 2010.
Nr. 904.
ANEXĂ

PROCEDURĂ
privind constituirea și autorizarea ocoalelor silvice și atribuțiile acestora, modelul documentelor de constituire,
organizare și funcționare, precum și conținutul Registrului național al administratorilor de păduri și al ocoalelor silvice
CAPITOLUL I
Dispoziții generale
Art. 1. — (1) Gestionarea durabilă a pădurilor, indiferent de
forma de proprietate, se face prin ocoale silvice autorizate.
(2) Pentru constituirea și funcționarea ocoalelor silvice se
acordă asistență tehnică de specialitate de către inspectoratele
teritoriale de regim silvic și de vânătoare.

Art. 2. — Asistența tehnică de specialitate acordată de
inspectoratele teritoriale de regim silvic și de vânătoare constă
în oferirea de informații referitoare la:
a) prevederile legale în vigoare privind constituirea și
funcționarea ocoalelor silvice;
b) drepturile și obligațiile pe care le au deținătorii de păduri
referitoare la respectarea și aplicarea regimului silvic;

MONITORUL OFICIAL AL ROMÂNIEI, PARTEA I, Nr. 435/29.VI.2010
c) întocmirea și promovarea documentațiilor necesare
avizării și autorizării funcționării ocoalelor silvice;
d) sprijinul acordat de autoritatea publică centrală care
răspunde de silvicultură pentru constituirea în asociații, potrivit
reglementărilor legale.
CAPITOLUL II
Constituirea, autorizarea funcționării ocoalelor silvice
și autorizarea personalului silvic
Art. 3. — (1) Constituirea ocoalelor silvice prevăzute la art. 1
se face de către:
a) unitățile administrativ-teritoriale care au în proprietate
publică sau privată terenuri forestiere;
b) persoanele fizice și/sau persoanele juridice care au în
proprietate terenuri forestiere;
c) persoanele juridice rezultate în urma asocierii persoanelor
prevăzute la lit. a) și b);
d) administratorul pădurilor proprietate publică a statului.
(2) Ocoalele silvice au ca diviziuni tehnico-administrative
districte și/sau cantoane silvice.
(3) Autorizarea funcționării unui ocol silvic se face cu avizul
inspectoratului teritorial de regim silvic și de vânătoare în a cărui
rază își are sediul ocolul silvic care solicită autorizarea.
(4) Funcționarea ocoalelor silvice se autorizează de către
autoritatea publică centrală care răspunde de silvicultură, în
termen de 60 de zile de la depunerea documentelor necesare în
vederea înscrierii în Registrul național al administratorilor de
păduri și al ocoalelor silvice.
Art. 4. — (1) Criteriile minime care trebuie îndeplinite pentru
avizarea și autorizarea unui ocol silvic privat sunt prevăzute în
anexa nr. 1.
(2) Numărul minim de cantoane silvice care constituie un
ocol silvic este de 4, iar pentru structura silvică de rang superior
numărul minim de ocoale silvice este de două.
(3) Ocoalele silvice se constituie, funcționează și asigură
administrarea și/sau serviciile silvice pentru suprafețe de fond
forestier aflate în limitele teritoriale ale județului în care acestea
au sediul social și pentru suprafețe de fond forestier situate pe
raza județelor limitrofe.
(4) Pentru suprafețele de fond forestier aparținând unui
singur proprietar, indiferent de localizarea acestora, se poate
constitui un ocol silvic cu respectarea condițiilor:
a) suprafața minimă pentru un ocol silvic prevăzută în Legea
nr. 46/2008 — Codul silvic, cu modificările și completările
ulterioare;
b) la constituirea ocolului silvic se iau în calcul numai
proprietățile forestiere cu suprafața minimă de 250 ha, care au
amplasamentul într-un singur trup de pădure.
(5) Se interzice folosirea ciocanelor de marcat pe alte
suprafețe decât cele pentru care ocolul silvic este autorizat sau
asigură administrarea, respectiv serviciile silvice, cu respectarea
prevederilor alin. (3).
(6) Se interzice întocmirea actelor de punere în valoare
pentru masa lemnoasă pe picior situată în alte suprafețe decât
cele pentru care ocolul silvic este autorizat să funcționeze, cu
respectarea prevederilor alin. (3).
(7) Conducătorul structurii silvice teritoriale a autorității
publice centrale care răspunde de silvicultură în al cărei teritoriu
de competență se află situate pădurile în care au fost întocmite

7

actele de punere în valoare cu încălcarea prevederilor alin. (5)
și (6):
a) anulează actele de punere în valoare conform art. 5 din
Procedura de aprobare, modificare, anulare și casare a actelor
de punere în valoare pentru produsele lemnoase provenite din
fondul forestier, altul decât cel proprietate publică a statului,
precum și din vegetația forestieră din afara fondului forestier,
aprobată prin Ordinul ministrului agriculturii, pădurilor și
dezvoltării rurale nr. 1.306/2005;
b) dispune ridicarea și sigilarea ciocanelor cu marcă circulară
sau pătrată, dacă sediul ocolului se află în teritoriul de
competență al structurii teritoriale, în termen de 24 de ore de la
data constatării sau notificării președintelui comisiei pentru
autorizarea funcționării ocoalelor silvice din cadrul autorității
publice centrale care răspunde de silvicultură;
c) îl informează în scris pe președintele comisiei pentru
autorizarea funcționării ocoalelor silvice din cadrul autorității
publice centrale care răspunde de silvicultură, în termen de
24 de ore de la data constatării nerespectării prevederilor
alin. (5), dacă sediul ocolului se află în teritoriul de competență
al altei structuri silvice teritoriale.
(8) În situația întocmirii actelor de punere în valoare cu
încălcarea prevederilor alin. (5) și (6) în păduri situate în teritoriul
de competență al altor structuri teritoriale decât cele în care se
află sediul social al ocolului, ridicarea și sigilarea ciocanelor de
marcat se dispun de conducătorul structurii silvice teritoriale a
autorității publice centrale care răspunde de silvicultură în al
cărei teritoriu de competență se află sediul ocolului, în termen de
24 de ore de la notificarea președintelui comisiei pentru
autorizarea funcționării ocoalelor silvice din cadrul autorității
publice centrale care răspunde de silvicultură.
Art. 5. — (1) În vederea obținerii avizului pentru autorizarea
înființării și funcționării unui ocol silvic privat se depune la
inspectoratul teritorial de regim silvic și de vânătoare în a cărui
rază își are sediul administrativ ocolul silvic o cerere la care se
anexează următoarea documentație:
a) un memoriu în care este prezentat modul de asigurare a
surselor financiare pentru aplicarea regimului silvic în situația
avizării și autorizării;
b) copie de pe actul constitutiv/actul de identitate al
persoanei prevăzute la art. 3 alin. (1) și o copie de pe actele de
proprietate a terenurilor;
c) regulamentul de organizare și funcționare al ocolului silvic,
aprobat de persoana prevăzută la art. 3 alin. (1);
d) copie de pe actul constitutiv și statutul ocolului silvic
încheiate în formă autentică;
e) organigrama și statul de funcții ale ocolului silvic, din care
să rezulte existența numărului minim de posturi corespunzător
ocolului silvic, în conformitate cu prevederile anexei nr. 1;
f) statul de personal; în situația în care nu au fost făcute
angajări de personal, nu se depune stat de personal;
g) copii de pe descrierile parcelare din amenajamentele
silvice în vigoare, pentru unitățile amenajistice pentru care se
constituie ocolul silvic;
h) copii de pe hărțile amenajistice la scara 1:20.000 sau
1:10.000 și 1:5.000;
i) lista cuprinzând mijloacele fixe și lista cuprinzând obiectele
de inventar din dotarea ocolului silvic, conform condițiilor minime
de logistică, la care se anexează copii de pe documentele de

8

MONITORUL OFICIAL AL ROMÂNIEI, PARTEA I, Nr. 435/29.VI.2010

înregistrare contabilă sau de pe facturi. În situația în care
mijloacele fixe și obiectele de inventar nu se află în dotarea
ocolului silvic, procurarea lor se face în termenele stabilite prin
programul de conformare care se prezintă de ocolul silvic.
(2) La documentele prevăzute la alin. (1) lit. a) se anexează:
a) borderoul actelor de punere în valoare a masei lemnoase
neautorizate la tăiere, aferentă fondului forestier ce se preia,
certificat prin semnătura șefului ocolului silvic de la care se
preiau suprafețele. Borderoul cuprinzând actele de punere în
valoare și lista cuprinzând unitățile amenajistice se transmit de
către ocolul silvic care le întocmește ocolului silvic care solicită
avizul, în termen de 30 de zile de la data solicitării scrise;
b) copii de pe descrierile parcelare și planurile decenale
aferente suprafețelor care fac obiectul predării-primirii sau
retrocedării.
(3) Programul de conformare elaborat de ocolul silvic și
aprobat de inspectoratele teritoriale de regim silvic și de
vânătoare se referă la bunurile pentru dotarea ocolului silvic și
la termenele de procurare a acestora, termene ce nu pot depăși
6 luni de la data autorizării. Programul de conformare cuprinde
și termenul de ocupare a posturilor vacante prevăzute în statul
de personal, ce nu poate depăși 60 de zile de la data autorizării.
Programul de conformare se analizează și se aprobă de
inspectoratele teritoriale de regim silvic și de vânătoare. La
eliberarea avizului se face mențiune în acest sens, urmând ca
inspectoratele teritoriale de regim silvic și de vânătoare, dacă
programul de conformare nu este respectat, să dispună
ridicarea și sigilarea dispozitivelor de marcat până la îndeplinirea
condițiilor prevăzute în program.
(4) Inspectoratul teritorial de regim silvic și de vânătoare
stabilește, dacă este cazul, împreună cu ocoalele silvice
implicate, documentele și documentațiile tehnice care urmează
să fie predate/preluate necesare avizării noului ocol silvic,
făcând mențiuni detaliate despre acestea în avizul pentru
autorizarea funcționării, prevăzut în anexa nr. 2. Mențiunile
conțin în mod obligatoriu numele și funcția persoanelor
responsabile de predarea/preluarea documentațiilor, atât din
partea ocolului silvic care predă, cât și din partea ocolului silvic
care solicită autorizarea.
(5) În vederea obținerii avizului necesar autorizării
funcționării, structura silvică de rang superior depune la
inspectoratul teritorial de regim silvic și de vânătoare o cerere la
care se anexează:
a) un memoriu din care să rezulte necesitatea autorizării
funcționării acesteia;
b) actul constitutiv al structurii;
c) statul de personal;
d) acordul persoanelor prevăzute la art. 3 alin. (1).
Art. 6. — În vederea obținerii avizului pentru autorizarea
înființării și funcționării unui ocol silvic de stat, direcția silvică
depune la inspectoratul teritorial de regim silvic și de vânătoare
în a cărui rază își are sediul administrativ ocolul silvic o cerere
la care se anexează următoarea documentație:
a) hotărârea Consiliului de administrație al Regiei Naționale
a Pădurilor — Romsilva privind aprobarea constituirii ocolului
silvic;
b) documentele care fac dovada suprafeței minime de fond
forestier proprietate publică a statului, necesare constituirii unui
ocol silvic, prevăzută de Legea nr. 46/2008, cu modificările și
completările ulterioare.

Art. 7. — (1) În perioada procesului de avizare, conducătorul
structurii silvice teritoriale a autorității publice centrale care
răspunde de silvicultură poate solicita persoanei care solicită
autorizarea să pună la dispoziție, gratuit, documente
suplimentare necesare avizării.
(2) Documentele prevăzute la alin. (1) se depun la sediul
inspectoratului teritorial de regim silvic și de vânătoare, care
emite avizul.
Art. 8. — (1) În urma analizării documentației, inspectoratul
teritorial de regim silvic și de vânătoare decide după cum
urmează:
a) admite solicitarea și emite avizul pentru autorizarea
funcționării ocolului silvic;
b) respinge motivat solicitarea.
(2) Termenul de comunicare a răspunsului prevăzut la
alin. (1) este de 30 de zile de la depunerea solicitării.
(3) Răspunsul poate fi contestat în termen de 5 zile de la data
comunicării acestuia, la comisia pentru autorizarea funcționării
ocoalelor silvice.
Art. 9. — (1) Autorizarea funcționării ocolului silvic/structurii
silvice de rang superior se face după înscrierea în Registrul
național al administratorilor de păduri și al ocoalelor silvice, de
către Comisia pentru autorizarea funcționării ocoalelor silvice,
formată din 3 persoane:
a) directorul general/director general adjunct al Direcției
generale de regim silvic și cinegetic și dezvoltare forestieră —
președinte;
b) directorul Direcției politici și strategii în silvicultură —
membru;
c) directorul Direcției păduri și dezvoltare forestieră —
membru.
(2) Dacă se apreciază că este necesar, anterior emiterii
autorizației de funcționare pot fi solicitate documente din care
să rezulte că sunt îndeplinite condițiile de avizare. Comisia
prevăzută la alin. (1) poate respinge motivat eliberarea
autorizației de funcționare.
(3) Modelul autorizației de funcționare este prezentat în
anexa nr. 3.
(4) Ocolul silvic autorizat are obligația, sub sancțiunea
suspendării autorizației de practică a șefului de ocol, de a aduce
la cunoștință, anual, în perioada 1—31 ianuarie, inspectoratului
teritorial de regim silvic și de vânătoare competent teritorial orice
modificare a criteriilor din documentația depusă pentru avizare,
referitoare la:
a) suprafața de pădure care a stat la baza constituirii ocolului
silvic;
b) organizarea și funcționarea ocolului silvic.
(5) Pentru modificările prevăzute la alin. (4) comisia
prevăzută la alin. (1) emite un certificat de mențiuni pe baza
avizului suplimentar emis de inspectoratul teritorial de regim
silvic și de vânătoare.
(6) Modelul certificatului de mențiuni este prezentat în anexa
nr. 4.
(7) Pentru terenurile forestiere aflate în administrare sau
pentru care realizează servicii silvice, ocolul silvic autorizat are
obligația să realizeze lucrările silvice în conformitate cu
reglementările privind aplicarea regimului silvic în vigoare.

MONITORUL OFICIAL AL ROMÂNIEI, PARTEA I, Nr. 435/29.VI.2010
CAPITOLUL III
Înscrierea în Registrul național al administratorilor
de păduri și al ocoalelor silvice și conținutul acestuia
Art. 10. — Registrul național al administratorilor de păduri și
al ocoalelor silvice se ține la nivelul autorității publice centrale
care răspunde de silvicultură în cadrul direcției care
coordonează activitatea de reglementare în domeniul
silviculturii.
Art. 11. — Cererea de înscriere în Registrul național al
administratorilor de păduri și al ocoalelor silvice se depune în
termen de 30 de zile de la emiterea avizului inspectoratului
teritorial de regim silvic și de vânătoare prevăzut la art. 5
alin. (1).
Art. 12. — Înregistrarea în Registrul național al
administratorilor de păduri și al ocoalelor silvice și autorizarea
ocoalelor silvice se face astfel:
a) pe baza cererii, avizului emis de inspectoratul teritorial de
regim silvic și de vânătoare, a copiei actului constitutiv și
statutului încheiate în formă autentică, pentru structurile de rang
superior;
b) pe baza cererii, a avizului emis de inspectoratul teritorial
de regim silvic și de vânătoare, a copiei actului constitutiv și
statutului încheiate în formă autentică și a documentelor care
fac dovada suprafeței, pentru ocoalele silvice private;
c) pe baza cererii direcției silvice, a avizului emis de
inspectoratul teritorial de regim silvic și de vânătoare, a hotărârii
Consiliului de administrație al Regiei Naționale a Pădurilor —
Romsilva privind aprobarea constituirii ocolului silvic și a
documentelor care fac dovada suprafeței minime de fond
forestier proprietate publică a statului, necesare constituirii unui
ocol silvic, prevăzută de Legea nr. 46/2008, cu modificările și
completările ulterioare.
Art. 13. — Modelul Registrului național al administratorilor de
păduri și al ocoalelor silvice este prevăzut în anexa nr. 5.
Art. 14. — (1) După înscrierea în Registrul național al
administratorilor de păduri și al ocoalelor silvice, ocolului silvic
privat/structurii silvice de rang superior i se eliberează un
certificat de înregistrare, al cărui model este prevăzut în anexa
nr. 6.
(2) În termen de 30 de zile de la emiterea certificatului
prevăzut la alin. (1), posesorul acestuia este obligat să îl
transmită spre publicare la Monitorul Oficial al României,
Partea a IV-a.
(3) Dacă în termenul prevăzut la alin. (2) nu se face dovada
transmiterii spre publicare, certificatul de înregistrare și
autorizația de funcționare a ocolului silvic se anulează și se
retrag de către emitent.
Art. 15. — (1) Personalul silvic angajat în ocolul silvic,
structura de rang superior, direcția silvică sau în aparatul central
al Regiei Naționale a Pădurilor — Romsilva poate desfășura
activitățile specifice administrării pădurilor sau serviciilor silvice
numai dacă este autorizat în vederea practicării acestora.
(2) Solicitarea autorizării se depune de către:
a) ocolul silvic autorizat/structura silvică de rang superior sau
unitățile din cadrul Regiei Naționale a Pădurilor — Romsilva, la
inspectoratul teritorial de regim silvic și de vânătoare în a cărui
rază își au sediul;
b) personalul silvic din cadrul aparatului central al Regiei
Naționale a Pădurilor — Romsilva, la autoritatea publică centrală
care răspunde de silvicultură.

9

(3) La solicitarea autorizării de practică a personalului silvic
se depun următoarele documente:
a) curriculum vitae;
b) copie de pe diploma de absolvire a studiilor de
specialitate;
c) certificatul de cazier judiciar;
d) carnetul de muncă, în copie certificată pentru conformitate
cu originalul;
e) copie de pe actul de identitate.
Art. 16. — Persoanele fizice pentru care se solicită
autorizarea trebuie să îndeplinească cumulativ următoarele
condiții:
a) să aibă vârsta de 18 ani împliniți;
b) să aibă pregătire profesională în domeniul silvic atestată
prin diplomă recunoscută de Ministerul Educației, Cercetării,
Tineretului și Sportului, în concordanță cu condițiile minime
prevăzute de statutul personalului silvic;
c) să nu fi fost condamnate penal pentru săvârșirea cu
intenție a unei infracțiuni de serviciu sau în legătură cu serviciul.
Art. 17. — (1) Personalul prevăzut la art. 15 alin. (1) este
obligat să solicite autorizarea în termen de 90 de zile de la data
intrării în vigoare a prezentului ordin.
(2) Emiterea autorizației de practică se face în termen de
60 de zile de la data solicitării, de către:
a) autoritatea publică centrală care răspunde de silvicultură,
prin comisia prevăzută la art. 9 alin. (1), pentru personalul silvic
din cadrul aparatului central al Regiei Naționale a Pădurilor —
Romsilva, în baza documentelor prevăzute la art. 15 alin. (3)
lit. b), c) și d);
b) inspectoratele teritoriale de regim silvic și de vânătoare,
prin comisia prevăzută la art. 18, pentru personalul din unitățile
din cadrul Regiei Naționale a Pădurilor — Romsilva și din
structurile de rang superior de pe raza de competență, în baza
documentelor prevăzute la art. 15 alin. (3) lit. b), c) și d);
c) inspectoratele teritoriale de regim silvic și de vânătoare,
prin comisia prevăzută la art. 18, pentru personalul silvic care
activează în ocoalele silvice autorizate de pe raza de
competență, în baza documentelor prevăzute la art. 15 alin. (3).
(3) Respingerea motivată a solicitării prevăzute la alin (1) se
face în termen de 60 de zile de la data solicitării.
(4) În situația în care titularul autorizației de practică nu mai
îndeplinește condițiile de autorizare, autorizația se retrage de
către emitent.
(5) Modelul autorizației de practică este prezentat în anexa
nr. 7.
(6) În situația în care personalul silvic obține o diplomă a unei
unități de învățământ prin care dobândește o specializare
superioară celei pentru care a fost autorizat, la cererea acestuia,
vechea autorizație se retrage de emitent și se eliberează una
nouă, conform specializării.
Art. 18. — (1) Pentru autorizarea personalului silvic care își
desfășoară activitatea în unitățile din cadrul Regiei Naționale a
Pădurilor — Romsilva, structurile de rang superior și ocoalele
silvice autorizate, la inspectoratul teritorial de regim silvic și de
vânătoare se constituie o comisie.
(2) Comisia este numită prin decizie a conducătorului
inspectoratului teritorial de regim silvic și de vânătoare și este
formată din 3 membri, dintre care unul îndeplinește funcția de
președinte.
Art. 19. — (1) Personalul silvic cu atribuții de control din
cadrul structurii centrale și inspectoratelor teritoriale de regim
silvic și de vânătoare poate propune suspendarea sau

10

MONITORUL OFICIAL AL ROMÂNIEI, PARTEA I, Nr. 435/29.VI.2010

retragerea autorizației prevăzute la art. 17 alin. (2) pentru
personalul silvic angajat în ocolul silvic, structura de rang
superior, direcția silvică sau aparatul central al Regiei Naționale
a Pădurilor — Romsilva, în funcție de gravitatea faptelor
săvârșite în ceea ce privește nerespectarea regimului silvic.
(2) Șefii ocoalelor silvice prevăzute la art. 1 alin. (1) pot
propune suspendarea sau retragerea autorizației prevăzute la
art. 17 alin. (2) pentru personalul silvic din subordine, în funcție
de gravitatea faptelor săvârșite în ceea ce privește
nerespectarea regimului silvic.
(3) Suspendarea sau retragerea autorizației de practică a
personalului silvic se dispune prin:
a) decizia comisiei prevăzute la art. 9 alin. (1), pentru
situațiile prevăzute la art. 17 alin. (2) lit. a);
b) decizia comisiei prevăzute la art. 18 din cadrul
inspectoratului teritorial de regim silvic și de vânătoare în a cărui
rază teritorială s-a constatat existența unuia dintre cazurile care
atrag suspendarea/retragerea autorizației de practică, pentru
situațiile prevăzute la art. 17 alin. (2) lit. b) și c), decizie ce poate
fi contestată la comisia prevăzută la art. 9 alin. (1).
(4) Retragerea autorizației de practică se dispune în baza
unui înscris cu privire la pronunțarea unei hotărâri judecătorești
definitive și irevocabile, prin care titularul autorizației a fost
condamnat pentru săvârșirea unor infracțiuni silvice, a unor
infracțiuni de serviciu sau în legătură cu serviciul, precum și în
cazul suspendării de două ori a autorizației de practică într-o
perioadă de 2 ani.
(5) Suspendarea autorizației de practică se dispune în
următoarele cazuri:
a) în baza unui înscris cu privire la trimiterea în judecată
pentru săvârșirea unor infracțiuni silvice, a unor infracțiuni de
serviciu sau în legătură cu serviciul;
b) nerespectarea regulamentului de folosire a ciocanului de
marcat, dacă acest fapt a condus la marcarea de arbori sau
cioate, după caz, cu încălcarea prevederilor art. 4 alin. (3) și a
celorlalte reglementări în vigoare;
c) aprobarea punerii în valoare a unui volum de masă
lemnoasă în păduri pentru care nu există amenajament silvic în
vigoare ori autorizarea spre exploatare de partizi în păduri
pentru care proprietarii persoane fizice ori juridice nu au
asigurată administrarea sau prestarea serviciilor silvice;
d) neîndeplinirea în termenele stabilite a măsurilor dispuse
prin dispoziția scrisă a organelor de control și aprobate în
condițiile legii, dacă acestea nu au fost contestate;
e) autorizarea de partizi spre exploatare la operatorii
economici neatestați pentru activitatea de exploatare forestieră
cu excepțiile prevăzute de lege și contractarea de lucrări de
îmbunătățiri funciare în domeniul forestier cu operatori
economici neatestați;
f) executarea necorespunzătoare a lucrărilor de evaluare a
masei lemnoase, care conduce la erori mai mari de 10% față de
volumul constatat cu ocazia controalelor, cu excepția cazurilor în
care masa lemnoasă provine din calamități naturale;
g) constatarea într-un canton silvic de tăieri ilegale,
nejustificate, al căror volum depășește 30 m3/inspecție sau
60 m3/an; sancțiunea se aplică pădurarului gestionar;
h) constatarea într-un canton silvic de tăieri ilegale,
nejustificate, al căror volum depășește 150 m3/inspecție sau
300 m3/an; sancțiunea se aplică pădurarului gestionar, șefului
de district și responsabilului cu activitatea de pază a pădurilor la
nivelul ocolului silvic;

i) constatarea într-un canton silvic de tăieri ilegale,
nejustificate, al căror volum depășește 300 m3/inspecție sau
500 m3/an; sancțiunea se aplică pădurarului gestionar, șefului
de district, responsabilului cu activitatea de pază a pădurilor la
nivelul ocolului silvic și șefului ocolului silvic;
j) nerespectarea de către șeful ocolului silvic a obligației de
a informa în scris inspectoratul teritorial de regim silvic și de
vânătoare în a cărui rază teritorială se află pădurea, în termen
de 30 de zile, cu privire la suprafețele de pădure, altele decât
cele care au stat la baza autorizării, pentru care ocolul silvic a
încheiat contracte de administrare sau de servicii silvice.
(6) Suspendarea autorizației de practică se dispune, în cazul
prevăzut la alin. (5) lit. a), până la pronunțarea unei hotărâri
judecătorești definitive și irevocabile, iar în cazurile prevăzute
la alin. (5) lit. b)—j) și la art. 9 alin. (4), pentru o perioadă de
1—6 luni.
(7) Propunerile de suspendare sau de retragere a autorizației
de practică a personalului silvic din cadrul ocolului silvic,
structurii de rang superior, direcției silvice sau al Regiei
Naționale a Pădurilor — Romsilva, care face obiectul prezentei
proceduri, se analizează și se soluționează în termen de 30 de
zile de la data depunerii acestora.
Art. 20. — (1) Persoanele cărora li s-a suspendat autorizația
de practică nu pot exercita efectiv profesiuni specifice activității
în domeniul silviculturii într-un ocol silvic, într-o structură de rang
superior, direcție silvică sau în aparatul central al Regiei
Naționale a Pădurilor — Romsilva în perioada suspendării.
(2) Persoanele cărora li s-a retras autorizația de practică nu
pot exercita efectiv profesiuni specifice activității în domeniul
silviculturii într-un ocol silvic, într-o structură de rang superior,
direcție silvică sau în aparatul central al Regiei Naționale a
Pădurilor — Romsilva pe o perioadă de minimum un an de la
data retragerii autorizației de practică.
(3) Reangajarea persoanelor cărora li s-a retras autorizația
de practică într-un ocol silvic, într-o structură de rang superior,
direcție silvică sau în aparatul central al Regiei Naționale a
Pădurilor — Romsilva se face după obținerea unei noi autorizații
de practică.
CAPITOLUL IV
Fuziunea, divizarea și desființarea ocoalelor silvice
Art. 21. — (1) Două sau mai multe ocoale silvice pot fuziona
în condițiile prezentei proceduri.
(2) În situația în care ocolul silvic rezultat din fuziune
păstrează denumirea inițială a ocolului silvic de bază, autorizația
de funcționare a ocolului silvic de bază, autorizațiile pentru
dispozitivele de marcat și cele pentru ciocanele silvice emise
pentru ocolul silvic de bază rămân în vigoare pentru noua
structură.
(3) Situațiile prevăzute la alin. (2) se consemnează în
certificatul de mențiuni.
(4)
Autorizația/Autorizațiile
de
funcționare
și
autorizația/autorizațiile pentru ciocane silvice pentru
structura/structurile care se desființează ca urmare a fuziunii se
retrage/se retrag de către emitent la propunerea inspectoratului
teritorial de regim silvic și de vânătoare.
Art. 22. — (1) Un ocol silvic poate să se divizeze, cu obligația
respectării condițiilor de constituire a unui ocol silvic.
(2) Pe suprafața cea mai mare rezultată în urma divizării se
înființează un ocol silvic, care păstrează autorizațiile ocolului
silvic din care s-a desprins.

MONITORUL OFICIAL AL ROMÂNIEI, PARTEA I, Nr. 435/29.VI.2010
(3) Pentru ocolul silvic prevăzut la alin. (2) se solicită și se
emite un certificat de mențiuni.
(4) Pe suprafața mai mică rezultată în urma divizării se
înființează un ocol silvic, care se autorizează conform prezentei
proceduri.
Art. 23. — (1) Retragerea autorizației de funcționare a unui
ocol silvic se face prin decizie a comisiei prevăzute la art. 9
alin. (1), din cadrul autorității publice centrale care răspunde de
silvicultură, în baza următoarelor documente:
a) hotărârea Consiliului de administrație al Regiei Naționale
a Pădurilor — Romsilva, pentru ocoalele silvice de stat;
b) hotărârea consiliului local, a adunării generale sau a
persoanei fizice, după caz, de desființare a ocolului silvic privat;
c) documentele care atestă desființarea persoanei juridice
care a constituit ocolul silvic privat;
d) documentele din care rezultă că persoana juridică care a
constituit ocolul silvic nu mai îndeplinește condiția de suprafață;
e) documentele din care rezultă nerealizarea condițiilor
minime de autorizare;
f) documentele din care rezultă nerespectarea sarcinilor și
măsurilor din programul de conformare.
(2) Președintele comisiei prevăzute la art. 9 alin. (1), din
cadrul autorității publice centrale care răspunde de silvicultură,
este obligat să notifice proprietarului/proprietarilor sau Regiei
Naționale a Pădurilor — Romsilva, în cazul fondului forestier
proprietate publică a statului, și inspectoratului teritorial de regim
silvic și de vânătoare cu privire la retragerea autorizației de
funcționare a ocolului silvic.
(3) Notificarea prevăzută la alin. (2) se emite în termen de
maximum 3 zile de la data depunerii la comisia prevăzută la
art. 9 alin. (1) a unuia dintre documentele prevăzute la alin. (1),
pentru o perioadă de maximum 45 de zile. Pe perioada
notificării, proprietarul/proprietarii sau Regia Națională a
Pădurilor — Romsilva, în cazul fondului forestier proprietate
publică a statului, sunt obligați să încheie contracte de

11

administrare/prestări de servicii silvice cu ocoale silvice
autorizate. În această perioadă ocolul silvic pentru care s-a emis
notificarea este obligat să asigure paza fondului forestier și să
realizeze lucrările de împădurire.
(4) În termen de o zi de la data comunicării notificării,
inspectoratele teritoriale de regim silvic și de vânătoare iau
măsura sigilării dispozitivelor speciale de marcat.
(5) Retragerea autorizației de funcționare a unui ocol silvic
determină radierea din Registrul național al administratorilor de
păduri și al ocoalelor silvice.
CAPITOLUL V
Dispoziții finale
Art. 24. — Inspectoratele teritoriale de regim silvic și de
vânătoare și ocoalele silvice existente acordă întâietate
obligațiilor referitoare la constituirea de structuri silvice, respectiv
la transferul răspunderii privind aplicarea regimului silvic.
Art. 25. — Ocolul silvic privat autorizat solicită confecționarea
și/sau folosirea dispozitivelor speciale de marcat după obținerea
autorizației de funcționare, conform prezentei proceduri, la
direcția care coordonează activitatea de reglementări în
domeniul silviculturii din cadrul autorității publice centrale care
răspunde de silvicultură.
Art. 26. — (1) Dispozitivele speciale de marcat aprobate spre
utilizare pentru fiecare ocol silvic de stat până la data intrării în
vigoare a prezentului ordin se pot utiliza în continuare.
(2) Autorizațiile emise pentru dispozitivele speciale de marcat
pentru ocoalele silvice private autorizate până la data intrării în
vigoare a prezentei proceduri rămân valabile, cu condiția ca
acestea să se autorizeze în condițiile prezentei proceduri.
(3) Autorizațiile emise pentru dispozitivele speciale de marcat
rămân valabile cu acordul proprietarului și administratorului
pentru ocoalele silvice autorizate care își schimbă denumirea.
Art. 27. — Anexele nr. 1—7 fac parte integrantă din prezenta
procedură.

ANEXA Nr. 1
la procedură

CRITERII MINIME

care trebuie îndeplinite pentru avizarea și autorizarea unui ocol silvic privat
1. Cantonul silvic:
a) condiții de personal: un post de pădurar cu studii profesionale/liceale în specialitate silvică;
b) condiții de logistică: uniformă de serviciu, clupă forestieră, pichet de incendiu.
2. Districtul silvic:
a) condiții de personal: un post de șef de district silvic cu studii liceale/tehnice de specialitate;
b) condiții de logistică: spațiu pentru sediul districtului silvic, uniformă de serviciu, clupă forestieră, instrumente pentru
măsurarea înălțimii arborilor, pichet de incendiu.
3. Ocolul silvic:
a) condiții de personal: număr minim de posturi de specialitate în centrala ocolului silvic — 3, dintre care un post de șef
de ocol — cu activitate de minimum 5 ani ca inginer cu studii superioare silvice; șeful de ocol își poate desfășura activitatea cu
normă întreagă doar într-un singur ocol silvic;
b) condiții de logistică: spații pentru sediul ocolului silvic, mijloc de transport exclusiv, tehnică de calcul, mijloace de
comunicare, pichet de incendiu, fonduri necesare pentru derularea activității;
c) dovada existenței contului bancar având ca titular ocolul silvic;
d) condițiile prevăzute la pct. 2 pentru fiecare district silvic din structura ocolului silvic.

12

MONITORUL OFICIAL AL ROMÂNIEI, PARTEA I, Nr. 435/29.VI.2010
ANEXA Nr. 2
la procedură

MINISTERUL MEDIULUI ȘI PĂDURILOR
Inspectoratul Teritorial de Regim Silvic și de Vânătoare ....................
AV I Z

pentru autorizarea funcționării Ocolului silvic/Structurii silvice de rang superior .................................................1)
Nr. ...................... din ................................
În urma verificării documentației depuse cu Cererea nr. ........................ din data de ..........................................................
de către ............................................................., au fost făcute următoarele constatări cu privire la îndeplinirea condițiilor de avizare:
I. Îndeplinirea condițiilor privind calitatea de persoană juridică:
a) prevederi ale actului doveditor privind calitatea de persoană juridică ..................................................................................;
b) prevederi din statut care confirmă că ocolul silvic/structura silvică desfășoară activitate de administrare a pădurii și/sau
servicii silvice ........................................................................................................................................... .
II. Îndeplinirea condițiilor privind terenurile forestiere deținute:
— documentația ce atestă proprietatea ..................................................................................................................................
III. Îndeplinirea condițiilor privind organizarea ocolului silvic/structurii silvice de rang superior:
a) prevederi din documentația privind personalul (organigramă, stat de funcții, stat de personal etc.)
...........................................................................................................................................;
b) prevederi din documentația tehnico-organizatorică (amenajamente silvice, hărți, arondare etc.)
........................................................................................................................................... .
IV. Îndeplinirea condițiilor privind asigurarea resurselor financiare și logistice:
a) prevederi ale memoriului prevăzut la art. 5 alin. (1) lit. a) din Procedura privind constituirea și autorizarea ocoalelor
silvice și atribuțiile acestora, modelul documentelor de constituire, organizare și funcționare, precum și conținutul Registrului
național al administratorilor de păduri și al ocoalelor silvice, aprobată prin Ordinul ministrului mediului și pădurilor nr. 904/2010;
b) prevederi ale documentațiilor cu privire la asigurarea logistică (mijloace fixe, obiecte de inventar etc.)
..................................................................................................................................... .
Având în vedere constatările făcute ca urmare a analizei documentației depuse, conducătorul inspectoratului teritorial de
regim silvic și de vânătoare ...............................................................
AV I Z E A Z Ă

autorizarea Ocolului silvic/Structurii silvice de rang superior ..........................., pentru gestionarea suprafeței de ........... ha pădure,
având în structură ................................ 2), cu următoarele precizări: .........................................................................................
....................................................................................................................................................................................................... 3).
După obținerea autorizării din partea autorității publice centrale care răspunde de silvicultură, ocolul silvic, pe de o parte,
și actualul administrator, pe de altă parte, vor proceda la primirea, respectiv la predarea suprafețelor și a gestiunilor, pe bază de
controale de fond și procese-verbale.
Ocolul silvic/Structura silvică titular/ă al/a prezentului aviz este obligat/ă să asigure respectarea tuturor reglementărilor în
vigoare privind aplicarea regimului silvic în suprafețele pe care le gestionează și răspunde de încălcarea prevederilor acestora,
conform legii.
În termen de 90 de zile de la data eliberării prezentului aviz, Inspectoratul Teritorial de Regim Silvic și de Vânătoare ......................
va efectua un control la ocolul silvic titular al avizului pentru a constata modul de respectare a obligațiilor și termenelor prevăzute
în reglementările în vigoare.
În termen de 6 luni de la data eliberării prezentului aviz, Inspectoratul Teritorial de Regim Silvic și de Vânătoare ....................
va efectua un control la ocolul silvic titular al avizului pentru a constata modul de respectare a programului de conformare.
Titularul avizului are obligația, sub sancțiunea suspendării autorizației de practică a șefului ocolului silvic, de a aduce la
cunoștință anual, în perioada 1—31 ianuarie, Inspectoratului Teritorial de Regim Silvic și de Vânătoare .................... orice modificare
în suprafața, organizarea și funcționarea ocolului silvic.
În termen de 30 de zile de la data eliberării prezentului aviz, titularul acestuia va depune la autoritatea publică centrală care
răspunde de silvicultură, în vederea înscrierii în Registrul național al administratorilor de păduri și al ocoalelor silvice, documentele
prevăzute la art. 12 din procedura aprobată prin Ordinul ministrului mediului și pădurilor nr. 904/2010.
......................... 4),
.............................
L.S./S.S
1)
2)
3)
4)

Denumirea ocolului silvic/structurii silvice de rang superior.
Se precizează, după caz, numărul districtelor și cantoanelor silvice/ocoalelor silvice.
Numai când este cazul, în situații deosebite, se pot folosi anexe.
Funcția conducătorului structurii silvice teritoriale a autorității publice centrale care răspunde de silvicultură.

MONITORUL OFICIAL AL ROMÂNIEI, PARTEA I, Nr. 435/29.VI.2010

13
ANEXA Nr. 3
la procedură

MINISTERUL MEDIULUI ȘI PĂDURILOR
— model —
AUTORIZAȚIE DE FUNCȚIONARE

Nr. .......... din ................
În conformitate cu prevederile art. 9 alin. (1) din Procedura privind constituirea și autorizarea ocoalelor silvice și atribuțiile
acestora, modelul documentelor de constituire, organizare și funcționare, precum și conținutul Registrului național al
administratorilor de păduri și al ocoalelor silvice, aprobată prin Ordinul ministrului mediului și pădurilor nr. 904/2010,
în baza Avizului nr. ............... din ................., emis de Inspectoratul Teritorial de Regim Silvic și de Vânătoare .......................,
SE AUTORIZEAZĂ

funcționarea .................................................................1), cu sediul în .......................................................................................,
înființat de ................................................................................................... prin înscrierea în Registrul național al administratorilor
de păduri și al ocoalelor silvice la nr. ..............................................2), titular/ă al/a prezentei autorizații de funcționare, este obligat/ă
să asigure respectarea tuturor reglementărilor în vigoare privind aplicarea regimului silvic și răspunde de încălcarea prevederilor
acestora, conform legii. Autorizația de funcționare se retrage în condițiile art. 23 din procedura aprobată prin Ordinul ministrului
mediului și pădurilor nr. 904/2010.
Președinte,
...........................
L.S./S.S.
1)
2)

Se completează, după caz, cu: ocolul silvic sau structura de rang superior.
Numărul de ordine din Registrul național al administratorilor de păduri și al ocoalelor silvice.

ANEXA Nr. 4
la procedură

MINISTERUL MEDIULUI ȘI PĂDURILOR
— model —
C E R T I F I C AT D E M E N Ț I U N I

Nr. ......... din ...............
În conformitate cu prevederile art. 9 alin. (5) din Procedura privind constituirea și autorizarea ocoalelor silvice și atribuțiile
acestora, modelul documentelor de constituire, organizare și funcționare, precum și conținutul Registrului național al
administratorilor de păduri și al ocoalelor silvice, aprobată prin Ordinul ministrului mediului și pădurilor nr. 904/2010,
în baza Avizului nr. ................... din ................................................, emis de Inspectoratul Teritorial de Regim Silvic și de
Vânătoare ........................................., se eliberează prezentul certificat de mențiuni la Autorizația de funcționare nr. ....................
din ...................... a ....................................................... 1), cu sediul în ........................................................................................... .
Paragraful .............2) se modifică și va avea următorul conținut: ........................................................................................3)
Inspectoratul Teritorial de Regim Silvic și de Vânătoare .......................... va înscrie în autorizația de folosire a ciocanelor
silvice a Ocolului silvic .................... modificările intervenite în funcție de prezentul certificat de mențiuni.
Președinte,
...........................
L.S./S.S.
1)
2)
3)

Se completează, după caz: ocolul silvic/structura silvică de rang superior.
Numărul paragrafului.
Se înlocuiesc datele necesare, în funcție de paragraful care se modifică.

14

MONITORUL OFICIAL AL ROMÂNIEI, PARTEA I, Nr. 435/29.VI.2010
ANEXA Nr. 5
la procedură

MINISTERUL MEDIULUI ȘI PĂDURILOR
........................................................................ 1)
— model —
REGISTRUL NAȚIONAL

al administratorilor de păduri și al ocoalelor silvice
Numărul din Registrul național al administratorilor de păduri și al ocoalelor silvice ..................................
Denumire: ocolul silvic/structura silvică de rang superior ......................................................
Sediul ................................................
A. CONSTITUIRE

Actul constitutiv (nr. și data încheierii de dată certă) ...................................................
(nr. și zz/ll/aaaa)

Suprafața ocolului silvic/structurii silvice de rang superior ..................... ha
Numărul de proprietari de teren forestier din cadrul ocolului silvic/structurii silvice de rang superior și suprafețele aferente:
persoane fizice
— nr. ...........................
— ha: ..........................
persoane juridice
— nr. ........................
— ha: ...........................
Avizul inspectoratului teritorial de regim silvic și de vânătoare ........................
(nr./data)
B. FUZIUNE

Actul constitutiv (nr. și data încheierii de dată certă) .....................................
(nr. și zz/ll/aaaa)

Suprafața ocolului silvic/structurii silvice de rang superior ..................... ha
Numărul de proprietari de teren forestier din cadrul ocolului silvic/structurii silvice de rang superior și suprafețele aferente:
persoane fizice
— nr............................
— ha:..........................
persoane juridice
— nr. ........................
— ha: ...........................
Avizul inspectoratului teritorial de regim silvic și de vânătoare ................................
(nr./data)
C. DIVIZARE

Actul constitutiv (nr. și data încheierii de dată certă) ................................................
(nr. și zz/ll/aaaa)

Suprafața ocolului silvic/structurii silvice de rang superior ................... ha
Numărul de proprietari de teren forestier din cadrul ocolului silvic/structurii silvice de rang superior și suprafețele aferente:
persoane fizice
— nr. ...........................
— ha: .........................
persoane juridice
— nr. ........................
— ha: ...........................
Avizul inspectoratului teritorial de regim silvic și de vânătoare .......................
(nr./data)
MIȘCĂRI DE SUPRAFEȚE:
Diferențe
Data

Intrări

Ieșiri

Total suprafață ocol

+

1)

silvicultură.

–

Denumirea direcției care coordonează activitatea de reglementare în domeniul silviculturii din cadrul autorității publice centrale care răspunde de

MONITORUL OFICIAL AL ROMÂNIEI, PARTEA I, Nr. 435/29.VI.2010

15
ANEXA Nr. 6
la procedură

— model —
ROMÂNIA

MINISTERUL MEDIULUI ȘI PĂDURILOR
C E R T I F I C AT D E
ÎNREGISTRARE

C E R T I F I C AT D E Î N R E G I S T R A R E

Ocolul/Structura de rang superior:
............................................................
Sediul social: ......................................

Ocolul/Structura de rang superior:

Activitatea principală/Scop:
............................................................

Activitatea principală/Scop:

Seria ......... 1) Nr. ............................. 2)

Seria ......... 1) Nr. ............................. 2)

Sediul social:

Secretar de stat,
.............................
L.S./S.S.
1) Se completează după cum urmează:
— seria A: pentru ocoalele silvice;
— seria B: pentru structurile silvice de rang superior.
2) Numărul de ordine al certificatului de înregistrare.

ANEXA Nr. 7
la procedură

MINISTERUL MEDIULUI ȘI PĂDURILOR
................................................ 1)
— model —
AUTORIZAȚIE DE PRACTICĂ

Nr. ......... din ..................
În conformitate cu prevederile art. 17 din Procedura privind constituirea și autorizarea ocoalelor silvice și atribuțiile acestora,
modelul documentelor de constituire, organizare și funcționare, precum și conținutul Registrului național al administratorilor
de păduri și al ocoalelor silvice, aprobată prin Ordinul ministrului mediului și pădurilor nr. 904/2010, în baza Solicitării
nr. .................................... din .................... a ................................................................................................................................. 2),
AUTORIZEAZĂ

pe domnul/doamna ...................................................................................., cod numeric personal ...................................,
domiciliat/domiciliată în ...................................................................................., absolvent/absolventă al/a .......................................,
cu act de studii seria ....... nr. ...................... din ......................., eliberat de ......................................., cu specializarea .........................,
să funcționeze ca personal silvic în cadrul ............................. 2).
Titularul prezentei autorizații are drepturile și obligațiile ce decurg din reglementările silvice în vigoare.
Autorizația poate fi retrasă în condițiile prevăzute de procedura aprobată prin Ordinul ministrului mediului și pădurilor
nr. 904/2010.
Președinte,
..............................
L.S./S.S.
1) Se completează cu denumirea structurii silvice teritoriale a autorității publice centrale care răspunde de silvicultură, pentru autorizațiile emise de către
comisia prevăzută la art. 18 din procedură.
2) Se completează, după caz: ocol silvic autorizat/structură de rang superior/ocol silvic din cadrul Regiei Naționale a Pădurilor — Romsilva/direcție
silvică/aparatul central al Regiei Naționale a Pădurilor — Romsilva.

16

MONITORUL OFICIAL AL ROMÂNIEI, PARTEA I, Nr. 435/29.VI.2010

MINISTERUL CULTURII ȘI PATRIMONIULUI NAȚIONAL

ORDIN
privind clasarea în Lista monumentelor istorice, grupa ăB”, a imobilului Fosta locuință directorială
a Fabricii de Textile Sfântu Gheorghe, din str. Kós Károly nr. 19/A, orașul Sfântu Gheorghe,
județul Covasna
Ținând seama de Avizul Comisiei Naționale a Monumentelor Istorice nr. 386/E/2009,
în conformitate cu dispozițiile Ordinului ministrului culturii și cultelor nr. 2.260/2008 privind aprobarea Normelor
metodologice de clasare și inventariere a monumentelor istorice, cu modificările și completările ulterioare,
în temeiul prevederilor art. 13 alin. (1) pct. 2 lit. b) din Legea nr. 422/2001 privind protejarea monumentelor istorice,
republicată, cu modificările ulterioare, și ale art. 11 alin. (4) din Hotărârea Guvernului nr. 90/2010 privind organizarea și funcționarea
Ministerului Culturii și Patrimoniului Național, cu modificările ulterioare,
ministrul culturii și patrimoniului național emite prezentul ordin.
Art. 1. — Imobilul Fosta locuință directorială a Fabricii de Textile
Sfântu Gheorghe, din str. Kós Károly nr. 19/A, orașul Sfântu
Gheorghe, județul Covasna, se clasează ca monument istoric,
grupa ăB”, cod în Lista monumentelor istorice CV-II-m-B-20988.
Art. 2. — Direcția patrimoniu cultural comunică prezentul
ordin Direcției pentru Cultură și Patrimoniul Național a Județului
Covasna pentru ducere la îndeplinire.

Art. 3. — Direcția pentru Cultură și Patrimoniul Național a
Județului Covasna va îndeplini procedurile de comunicare în
termen de cel mult 30 de zile de la data publicării prezentului
ordin.
Art. 4. — Prezentul ordin se publică în Monitorul Oficial al
României, Partea I.

Ministrul culturii și patrimoniului național,
Kelemen Hunor
București, 12 mai 2010.
Nr. 2.255.
MINISTERUL CULTURII ȘI PATRIMONIULUI NAȚIONAL

ORDIN
privind clasarea în Lista monumentelor istorice, grupa ăB”, a imobilului Biserica ăSf. Vineri”,
din str. Neagoe Basarab nr. 12, Ploiești, județul Prahova
Ținând seama de Avizul Comisiei Naționale a Monumentelor Istorice nr. 38/E/2010,
în conformitate cu dispozițiile Ordinului ministrului culturii și cultelor nr. 2.260/2008 privind aprobarea Normelor
metodologice de clasare și inventariere a monumentelor istorice, cu modificările și completările ulterioare,
în temeiul prevederilor art. 13 alin. (1) pct. 2 lit. a) din Legea nr. 422/2001 privind protejarea monumentelor istorice,
republicată, cu modificările ulterioare, și ale art. 11 alin. (4) din Hotărârea Guvernului nr. 90/2010 privind organizarea și funcționarea
Ministerului Culturii și Patrimoniului Național, cu modificările ulterioare,
ministrul culturii și patrimoniului național emite prezentul ordin.
Art. 3. — Direcția pentru Cultură și Patrimoniul Național a
Art. 1. — Imobilul Biserica ăSf. Vineri”, din str. Neagoe Basarab
nr. 12, Ploiești, județul Prahova, se clasează ca monument istoric, Județului Prahova va îndeplini procedurile de comunicare în
grupa ăB”, cod în Lista monumentelor istorice PH-II-m-B-20992. termen de cel mult 30 de zile de la data publicării prezentului
Art. 2. — Direcția patrimoniu cultural comunică prezentul ordin.
Art. 4. — Prezentul ordin se publică în Monitorul Oficial al
ordin Direcției pentru Cultură și Patrimoniul Național a Județului
României, Partea I.
Prahova pentru ducere la îndeplinire.
Ministrul culturii și patrimoniului național,
Kelemen Hunor
București, 12 mai 2010.
Nr. 2.256.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 435/29.VI.2010 conține 16 pagini.

Prețul: 3,20 lei

&JUYDGY|444218]
ISSN 1453—4495

