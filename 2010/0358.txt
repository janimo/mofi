Anul 178 (XXII) — Nr. 358

PARTEA I

Marți, 1 iunie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 401 din 13 aprilie 2010 referitoare la excepția de
neconstituționalitate a prevederilor art. 105 alin. (1),
(2) și (3) din Legea nr. 46/2008 — Codul silvic ..........

2–3

Decizia nr. 402 din 13 aprilie 2010 referitoare la excepția de
neconstituționalitate a prevederilor art. 138 alin. (4) din
Legea nr. 85/2006 privind procedura insolvenței........

3–4

Decizia nr. 468 din 20 aprilie 2010 referitoare la excepția de
neconstituționalitate a dispozițiilor art. 138 din Legea
nr. 85/2006 privind procedura insolvenței ..................

5–6

Decizia nr. 475 din 20 aprilie 2010 referitoare la excepția de
neconstituționalitate a dispozițiilor art. 226 alin. (3) din
Legea nr. 31/1990 privind societățile comerciale ......

6–7

Decizia nr. 479 din 20 aprilie 2010 referitoare la excepția de
neconstituționalitate a dispozițiilor art. 134 alin. (3) din
Legea nr. 31/1990 privind societățile comerciale ......

8–9

Decizia nr. 483 din 20 aprilie 2010 referitoare la excepția de
neconstituționalitate a dispozițiilor art. 10 alin. (1) din
Legea nr. 188/2000 privind executorii judecătorești

9–10

Decizia nr. 484 din 20 aprilie 2010 referitoare la excepția de
neconstituționalitate a dispozițiilor art. 48 din Legea
fondului funciar nr. 18/1991 ........................................

10–12

Decizia nr. 585 din 4 mai 2010 referitoare la excepția de
neconstituționalitate a dispozițiilor art. 29 alin. 3, art. 30
alin. 1, art. 31 alin. 1, art. 34 și art. 156 din Codul de
procedură civilă ..........................................................

12–13

Decizia nr. 602 din 6 mai 2010 referitoare la excepția de
neconstituționalitate a dispozițiilor art. 306 alin. 1 și
art. 317 alin. 1 pct. 2 din Codul de procedură civilă

14–15

2

MONITORUL OFICIAL AL ROMÂNIEI, PARTEA I, Nr. 358/1.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 401
din 13 aprilie 2010

referitoare la excepția de neconstituționalitate a prevederilor art. 105 alin. (1), (2) și (3)
din Legea nr. 46/2008 — Codul silvic
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Marinela Mincă
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 105 alin. (1), (2) și (3) din Legea nr. 46/2008 —
Codul silvic, excepție ridicată din oficiu de Judecătoria Câmpeni
și de Nicolae Mircea Deoancă în Dosarul nr. 1.530/203/2009.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 8.065D/2009 și nr. 8.066D/2009.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate, pune în discuție, din oficiu, problema
conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 8.065D/2009 și
nr. 8.066D/2009 la Dosarul nr. 8.064D/2009, care este primul
înregistrat.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 4 noiembrie 2009, pronunțate în dosarele
nr. 1.530/203/2009, nr. 1.439/203/2009 și nr. 2.000/203/2009,
Judecătoria Câmpeni a sesizat Curtea Constituțională cu
excepția de neconstituționalitate a prevederilor art. 105
alin. (1), (2) și (3) din Legea nr. 46/2008 — Codul silvic,
excepție ridicată din oficiu de instanța de judecată și de Nicolae
Mircea Deoancă în dosarele nr. 1.530/203/2009,
nr. 1.439/203/2009 și nr. 2.000/203/2009 ale acestei instanțe.
În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor art. 16, art. 21 și art. 44 din Constituție, deoarece
proprietarul fondului forestier, persoană fizică sau persoană
juridică, este lipsit de posibilitatea de a-și apăra dreptul său, în
condițiile în care prejudiciul adus pădurii se recuperează de
autoritatea publică centrală pentru finanțele publice, ca
reprezentant al statului român, sau de către ocolul silvic care
asigură serviciile silvice sau administrarea pădurii.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere

ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
prevederile de lege criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 105 alin. (1),
(2) și (3) din Legea nr. 46/2008 — Codul silvic, publicată în
Monitorul Oficial al României, Partea I, nr. 238 din 27 martie
2008.
Textele de lege criticate au următorul conținut:
ă(1) Prejudiciul adus pădurii, denumit în continuare
prejudiciu, indiferent de natura juridică a proprietății și de
suprafața pădurii avută în proprietate, se evaluează potrivit legii.
(2) Valoarea prejudiciilor din pădurile încadrate prin
amenajamentul silvic în grupa I funcțională, din perdelele
forestiere de protecție și din jnepenișuri se stabilește prin
multiplicarea de două ori a valorii obținute potrivit legii.
(3) În situațiile în care prejudiciul evaluat potrivit prevederilor
alin. (1) și (2) nu a fost recuperat de ocolul silvic care asigură
serviciile silvice sau administrarea pădurii, acesta se
recuperează de autoritatea publică centrală pentru finanțe
publice, ca reprezentant al statului român.”
Dispozițiile constituționale considerate a fi încălcate sunt cele
ale art. 16 privind egalitatea în drepturi, art. 21 privind accesul
liber la justiție și art. 44 referitor la dreptul de proprietate privată.
Analizând criticile de neconstituționalitate, Curtea reține că
acestea sunt neîntemeiate pentru considerentele ce urmează:
Referitor la critica de neconstituționalitate a textului de lege
menționat față de art. 16 din Constituție, Curtea reține că
aceasta nu poate fi primită. Prevederile de lege criticate prin
care se stabilește modalitatea de calcul al prejudiciilor aduse
pădurilor încadrate prin amenajamentul silvic, precum și
posibilitatea de recuperare a prejudiciului, se aplică în mod egal
tuturor persoanelor care se încadrează în ipoteza prevăzută de
norma criticată.
Referitor la critica de neconstituționalitate față de art. 21 și
art. 44 din Legea fundamentală, Curtea reține că normele
criticate nu înlătură posibilitatea proprietarilor de păduri de a se
adresa justiției și de a se prevala de toate garanțiile pe care le
presupune un proces echitabil, întrucât, potrivit art. 10 alin. (2)
lit. b) din Legea nr. 46/2008, aceștia fac parte din ocoalele silvice

MONITORUL OFICIAL AL ROMÂNIEI, PARTEA I, Nr. 358/1.VI.2010
private. Astfel, proprietarii de păduri își pot recupera prejudiciul
evaluat potrivit legii prin ocolul silvic din care fac parte.
În plus, potrivit art. 8 alin. (2) lit. b) din Ordonanța de urgență
a Guvernului nr. 85/2006 privind stabilirea modalităților de
evaluare a pagubelor produse vegetației forestiere din păduri și
din afara acestora, din sumele încasate cu titlu de despăgubiri,
50% se acordă proprietarului pădurii în care s-a produs paguba,
dacă acesta are asigurate serviciile silvice/administrarea pădurii
în condițiile legii.

3

În legătură cu susținerile de neconstituționalitate care
vizează încălcarea art. 480 din Codul civil, Curtea constată că
nici acestea nu pot fi primite, deoarece, în temeiul art. 2 alin. (1)
din Legea nr. 47/1992 privind organizarea și funcționarea Curții
Constituționale, examinarea constituționalității unui text de lege
are în vedere compatibilitatea lui cu dispozițiile sau principiile
Constituției pretins încălcate, iar nu raportarea acestora la alte
texte de lege.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art.
11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 105 alin. (1), (2) și (3) din Legea nr. 46/2008 — Codul silvic,
excepție ridicată din oficiu de Judecătoria Câmpeni și de Nicolae Mircea Deoancă în dosarele nr. 1.530/203/2009,
nr. 1.439/203/2009 și nr. 2.000/203/2009 ale acestei instanțe.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 402
din 13 aprilie 2010

referitoare la excepția de neconstituționalitate a prevederilor art. 138 alin. (4)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 138 alin. (4) din Legea nr. 85/2006 privind
procedura insolvenței, excepție ridicată de Dorin Stănescu în
Dosarul nr. 3.756/89/2007 al Curții de Apel Iași — Secția
comercială.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând în acest sens jurisprudența în materie a Curții
Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 9 noiembrie 2009, pronunțată în Dosarul
nr. 3.756/89/2007, Curtea de Apel Iași — Secția comercială a
sesizat Curtea Constituțională cu excepția de
neconstituționalitate a prevederilor art. 138 alin. (4) din
Legea nr. 85/2006 privind procedura insolvenței, excepție
ridicată de Dorin Stănescu.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 16, 21, 44, 53 și 135 din Constituție,
deoarece prin redactarea lor lapidară și lacunară lasă loc la
interpretări de natură să aducă prejudicii patrimoniale grave
persoanelor chemate să răspundă alături de debitor pentru
starea de insolvență a acestuia.
Curtea de Apel Iași — Secția comercială consideră că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

4

MONITORUL OFICIAL AL ROMÂNIEI, PARTEA I, Nr. 358/1.VI.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 138 alin. (4) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, cu modificările și
completările ulterioare, text de lege care are următorul conținut:
ăÎn caz de pluralitate, răspunderea persoanelor prevăzute la
alin. (1) este solidară, cu condiția ca apariția stării de insolvență
să fie contemporană sau anterioară perioadei de timp în care
și-au exercitat mandatul ori în care au deținut poziția care ar fi
putut cauza insolvența. Persoanele în cauză se pot apăra de
solidaritate dacă, în organele colegiale de conducere ale
persoanei juridice, s-au opus la actele ori faptele care au cauzat
insolvența sau au lipsit de la luarea deciziilor care au cauzat
insolvența și au făcut să se consemneze, ulterior luării deciziei,
opoziția lor la aceste decizii.”
Dispozițiile constituționale invocate sunt cele ale art. 16
privind egalitatea în drepturi, art. 21 referitoare la liberul acces
la justiție, art. 44 privind dreptul de proprietate, art. 53 privind
restrângerea exercițiului unor drepturi sau al unor libertăți și
art. 135—Economia.
Examinând excepția, Curtea constată următoarele:
Prevederile art. 138 alin. (4) din Legea nr. 85/2006 au mai
fost supuse controlului de constituționalitate prin raportare la
art. 16, 21 și 44 din Constituție. Astfel, prin Decizia nr. 1.134 din
16 octombrie 2008, publicată în Monitorul Oficial al României,
Partea I, nr. 783 din 24 noiembrie 2008, Curtea a reținut că
aceste prevederi instituie răspunderea solidară a membrilor
organelor de supraveghere din cadrul societății sau de
conducere, precum și a oricărei alte persoane care a cauzat
starea de insolvență a debitorului. Această răspundere solidară
este condiționată de împrejurarea ca starea de insolvență să fie
contemporană sau anterioară perioadei de timp în care
persoanele respective și-au exercitat mandatul ori în care au
deținut poziția care ar fi putut cauza insolvența.
Curtea a constatat că, în măsura în care conducerea
debitorului este constituită dintr-un organ colegial, în ale cărui

atribuții intră adoptarea deciziilor referitoare la activitatea
financiară a societății comerciale, inclusiv a deciziilor ce țin de
operațiunile contabile și evidența în documente a acestora,
instituirea prin lege a răspunderii solidare a membrilor acestui
organ apare ca firească și pe deplin justificată. Astfel, date fiind
consecințele grave ale faptelor ce se impută organului colegial,
dacă prin dispozițiile criticate nu s-ar fi instituit prezumția de
solidaritate și nu s-ar fi consacrat răspunderea tuturor
persoanelor ce au participat la adoptarea deciziilor care au
cauzat starea de insolvență, legea ar fi fost susceptibilă de a
crea situații arbitrare, contrare principiilor constituționale. Nimic
nu împiedică însă persoana împotriva căreia a fost promovată
acțiunea în răspundere ca, în cadrul procesului în fața instanței,
să utilizeze toate garanțiile procesuale prevăzute de lege pentru
a-și proba nevinovăția. Sub acest aspect, art. 138 alin. (4) din
Legea nr. 85/2006 nu conține nicio dispoziție care să constituie
o restrângere a dreptului la un proces echitabil.
Pe de altă parte, Curtea a constatat că angajarea răspunderii
membrilor organelor de supraveghere sau conducere nu are loc
în orice condiții. Prezumția de solidaritate este inoperantă dacă
persoanele în cauză, diligente fiind în organele colegiale de
conducere ale persoanei juridice, s-au opus la actele ori faptele
care au cauzat insolvența sau au lipsit de la luarea deciziilor
care au cauzat insolvența și au făcut să se consemneze, ulterior
luării deciziei, opoziția lor la aceste decizii. Prin urmare,
adoptarea unei poziții contrare deciziei majoritare, formulată
neechivoc, exonerează persoana în cauză de consecințele
grave prevăzute de lege, astfel încât aceasta nu va mai putea fi
obligată la suportarea unei părți din pasivul debitorului.
În ceea ce privește critica autorilor excepției referitoare la
încălcarea dispozițiilor constituționale care consacră dreptul de
proprietate privată și inviolabilitatea acesteia, Curtea a constatat
că, deși membrii organelor de supraveghere din cadrul societății
sau de conducere, precum și persoanele care au cauzat starea
de insolvență a societății debitoare suferă o îngrădire în
exercitarea atributelor dreptului lor de proprietate, având în
vedere că, pe această cale, se asigură acoperirea pasivului
debitorului insolvabil și valorificarea drepturilor creditorilor și,
întrucât, potrivit art. 44 alin. (1) teza a doua din Constituție,
stabilirea conținutului și a limitelor dreptului de proprietate
constituie atributul exclusiv al legiuitorului, reglementarea legală
în sine nu relevă nicio contradicție cu textele constituționale de
referință.
Considerentele și soluția pronunțată în această decizie își
mențin valabilitatea și în prezenta cauză, întrucât nu au
intervenit elemente noi, de natură a determina o reconsiderare
a jurisprudenței Curții Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 138 alin. (4) din Legea nr. 85/2006 privind procedura
insolvenței, excepție ridicată de Dorin Stănescu în Dosarul nr. 3.756/89/2007 al Curții de Apel Iași — Secția comercială.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 358/1.VI.2010

5

CURTEA CONSTITUȚIONALĂ

D E C I Z I A Nr. 468
din 20 aprilie 2010

referitoare la excepția de neconstituționalitate a dispozițiilor art. 138
din Legea nr. 85/2006 privind procedura insolvenței
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 138 din Legea nr. 85/2006 privind procedura
insolvenței, excepție ridicată de Alexandru Crișan senior și de
Alexandru Crișan junior în Dosarul nr. 5.216/62/2006 al Curții
de Apel Brașov — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 17 septembrie 2009, pronunțată în
Dosarul nr. 5.216/62/2006, Curtea de Apel Brașov — Secția
comercială a sesizat Curtea Constituțională cu excepția de
neconstituționalitate a prevederilor art. 138 din Legea
nr. 85/2006 privind procedura insolvenței.
Excepția a fost ridicată de Alexandru Crișan senior și de
Alexandru Crișan junior într-un dosar având ca obiect procedura
insolvenței.
În motivarea excepției de neconstituționalitate autorii
susțin că textele legale criticate contravin dispozițiilor
constituționale ale art. 21 alin. (3) din Constituție, în sensul că
încalcă dreptul fundamental la un proces echitabil, din moment
ce prin această dispoziție legală se creează pentru debitor o
situație procesuală vădit inferioară aceleia a creditorului. În
acest sens, prin dispozițiile legale criticate, precum și prin alte
dispoziții inserate în corpul Legii nr. 85/2006, se instituie
prezumția de culpă a administratorului sau a cadrelor de
conducere ale societății în ajungerea acesteia în stare de
insolvență. Astfel, se răstoarnă sarcina probei în procesul civil.
Principiul constituțional al egalității cetățenilor în fața legii și cel
al dreptului la un proces echitabil presupun în mod esențial o
egalitate de șanse pentru ambele părți aflate în proces, egalitate
ce este garantată și prin punerea la dispoziția părților a acelorași
mijloace sau instrumente de care poate uza în realizarea
propriilor interese. Aceste principii sunt serios lezate prin poziția
privilegiată de care se bucură instituțiile bancare în cadrul
raporturilor contractuale cu clienții și mai apoi în faza executării
silite a actelor încheiate de aceste instituții.
Curtea de Apel Brașov — Secția comercială consideră că
dispozițiile legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 138 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, cu modificările și completările
ulterioare, prevederi care au următorul conținut:
— Art. 138: ă(1) În cazul în care în raportul întocmit în
conformitate cu dispozițiile art. 59 alin. (1) sunt identificate
persoane cărora le-ar fi imputabilă apariția stării de insolvență a
debitorului, la cererea administratorului judiciar sau a
lichidatorului, judecătorul sindic poate dispune ca o parte a
pasivului debitorului, persoană juridică, ajuns în stare de
insolvență, să fie suportată de membrii organelor de conducere
și/sau supraveghere din cadrul societății, precum și de orice altă
persoană care a cauzat starea de insolvență a debitorului, prin
una dintre următoarele fapte:
a) au folosit bunurile sau creditele persoanei juridice în
folosul propriu sau în cel al unei alte persoane;
b) au făcut acte de comerț în interes personal, sub
acoperirea persoanei juridice;
c) au dispus, în interes personal, continuarea unei activități
care ducea, în mod vădit, persoana juridică la încetarea de plăți;
d) au ținut o contabilitate fictivă, au făcut să dispară unele
documente contabile sau nu au ținut contabilitatea în
conformitate cu legea;
e) au deturnat sau au ascuns o parte din activul persoanei
juridice ori au mărit în mod fictiv pasivul acesteia;
f) au folosit mijloace ruinătoare pentru a procura persoanei
juridice fonduri, în scopul întârzierii încetării de plăți;
g) în luna precedentă încetării plăților, au plătit sau au dispus
să se plătească cu preferință unui creditor, în dauna celorlalți
creditori.
(2) Aplicarea dispozițiilor alin. (1) nu înlătură aplicarea legii
penale pentru faptele care constituie infracțiuni.
(3) Comitetul creditorilor sau creditorul care deține mai mult
de jumătate din valoarea tuturor creanțelor poate cere
judecătorului-sindic să fie autorizat să introducă acțiunea
prevăzută la alin. (1), dacă administratorul judiciar sau
lichidatorul a omis să indice, în raportul său asupra cauzelor
insolvenței, persoanele culpabile de starea de insolvență a
patrimoniului debitorului persoană juridică ori dacă acesta a
omis să formuleze acțiunea prevăzută la alin. (1) și răspunderea
persoanelor la care se referă alin. (1) amenință să se prescrie.
(4) În caz de pluralitate, răspunderea persoanelor prevăzute
la alin. (1) este solidară, cu condiția ca apariția stării de
insolvență să fie contemporană sau anterioară perioadei de timp
în care și-au exercitat mandatul ori în care au deținut poziția care

6

MONITORUL OFICIAL AL ROMÂNIEI, PARTEA I, Nr. 358/1.VI.2010

ar fi putut cauza insolvența. Persoanele în cauză se pot apăra
de solidaritate dacă, în organele colegiale de conducere ale
persoanei juridice, s-au opus la actele ori faptele care au cauzat
insolvența sau au lipsit de la luarea deciziilor care au cauzat
insolvența și au făcut să se consemneze, ulterior luării deciziei,
opoziția lor la aceste decizii.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în fața legii și art. 21 privind
liberul acces la justiție.
Examinând excepția de neconstituționalitate ridicată, Curtea
constată că prevederile art. 138 din Legea nr. 85/2006 privind
procedura insolvenței au mai fost supuse controlului de
constituționalitate. Astfel, de exemplu, prin Decizia nr. 148 din
25 februarie 2010, publicată în Monitorul Oficial al României,
Partea I, nr. 209 din 2 aprilie 2010, prin Decizia nr. 617 din
27 mai 2008, publicată în Monitorul Oficial al României, Partea I,
nr. 557 din 23 iulie 2008, și prin Decizia nr. 82 din 8 februarie
2007, publicată în Monitorul Oficial al României, Partea I, nr. 120
din 19 februarie 2007, Curtea Constituțională a constatat că

acestea sunt constituționale. În cuprinsul celei din urmă decizii,
s-a reținut că dispozițiile legale criticate ănu instituie prezumția
de culpă a persoanei a cărei răspundere se solicită a fi stabilită”,
ci ăprevăd în concret natura faptelor păgubitoare pentru
societatea comercială debitoare, fapte care au contribuit la
ajungerea acesteia în stare de insolvență și care pot antrena
răspunderea unor persoane din organele sale de conducere.
Stabilirea existenței unor asemenea fapte și a măsurii în care
ele au contribuit la ajungerea în stare de insolvență a societății
comerciale debitoare se face cu respectarea tuturor normelor
procedurale aplicabile și în dreptul comun, pe baza unui
probatoriu complet și pertinent. În cadrul acestui proces,
persoana a cărei responsabilitate se cere a fi stabilită poate
exercita fără nicio îngrădire dreptul la apărare, precum și căile
legale de atac”.
Soluția pronunțată de Curtea Constituțională prin deciziile
menționate, precum și considerentele care au stat la baza lor
își păstrează valabilitatea și în cauza de față, întrucât nu se
invocă elemente noi, de natură a schimba această
jurisprudența.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 138 din Legea nr. 85/2006 privind procedura
insolvenței, excepție ridicată de Alexandru Crișan senior și de Alexandru Crișan junior în Dosarul nr. 5.216/62/2006 al Curții de Apel
Brașov — Secția comercială.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 475
din 20 aprilie 2010

referitoare la excepția de neconstituționalitate a dispozițiilor art. 226 alin. (3)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 226 alin. (3) din Legea nr. 31/1990 privind

societățile comerciale, excepție ridicată de Societatea
Comercială ăConfana Industries” — S.R.L. în Dosarul
nr. 2.212/86/2008 al Tribunalului Suceava — Secția comercială,
de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 29 iunie 2009, pronunțată în Dosarul
nr. 2.212/86/2008, Tribunalul Suceava — Secția comercială,

MONITORUL OFICIAL AL ROMÂNIEI, PARTEA I, Nr. 358/1.VI.2010
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 226 alin. (3) din Legea nr. 31/1990 privind
societățile comerciale.
Excepția a fost ridicată de Societatea Comercială ăConfana
Industries” — S.R.L. într-un dosar având ca obiect un litigiu
comercial.
În motivarea excepției de neconstituționalitate autorul
susține că dacă în situația excluderii asociatului din societate
s-a prevăzut modalitatea în care fostul asociat poate beneficia
de drepturile sale și s-a stabilit și modul de determinare a
drepturilor asociatului retras, în situația retragerii benevole a
asociatului, această modalitate nu este reglementată, fiind
lăsată la înțelegerea părților, iar pentru situația în care acestea
nu se înțeleg se poate apela la instanța de judecată. Or, în
determinarea cotei de participare la activul societății trebuie
avută în vedere inclusiv participarea asociatului ce se retrage la
activitatea societății, la îndeplinirea scopului acesteia. Într-o
societate de persoane încrederea reciprocă este premisa
conlucrării pentru îndeplinirea obiectivelor sociale, pe o scară a
intensității încrederii reciproce a asociaților nivelul de satisfacere
a obligației de afectio societatis fiind principalul indicator. Textul
legal criticat aduce atingere și prevederilor art. 45 din
Constituție, îngrădind cadrul de desfășurare a activităților
economice și afectând libera inițiativă, precum și art. 21 alin. (3)
prin antrenarea implicită a răspunderii persoanei juridice față de
acțiunile reprezentanților săi. Este afectat și dreptul de
proprietate privată garantat de art. 44 din Constituție, datorită
consecințelor pe plan financiar care decurg din reținerea
răspunderii
societăților
comerciale
pentru
faptele
administratorilor lor, comise din simpla postură de persoană
fizică, mandatar al altei persoane fizice.
Tribunalul Suceava — Secția comercială, de contencios
administrativ și fiscal nu și-a exprimat punctul de vedere
asupra excepției de neconstituționalitate invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele legale criticate sunt
constituționale.

7

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 226 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, prevederi
care au următorul conținut: ăDrepturile asociatului retras,
cuvenite pentru părțile sale sociale, se stabilesc prin acordul
asociaților ori de un expert desemnat de aceștia sau, în caz de
neînțelegere, de tribunal.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) privind accesul liber la justiție, art. 44
alin. (2) privind dreptul de proprietate privată, art. 45 privind
libertatea economică, precum și dispozițiilor art. 6 paragraful 1
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, astfel cum a
fost formulată, Curtea constată că, în realitate, autorul excepției
de neconstituționalitate este nemulțumit de modul de redactare
a textului de lege, mai precis de ăformularea eliptică” a acestuia.
Or, potrivit prevederilor art. 2 alin. (3) din Legea nr. 47/1992,
republicată în Monitorul Oficial al României, Partea I, nr. 643 din
16 iulie 2004, ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 226 alin. (3) din Legea nr. 31/1990 privind
societățile comerciale, excepție ridicată de Societatea Comercială ăConfana Industries” — S.R.L. în Dosarul nr. 2.212/86/2008 al
Tribunalului Suceava — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

8

MONITORUL OFICIAL AL ROMÂNIEI, PARTEA I, Nr. 358/1.VI.2010
CURTEA CONSTITUȚIONALĂ

D E C I Z I A Nr. 479
din 20 aprilie 2010

referitoare la excepția de neconstituționalitate a dispozițiilor art. 134 alin. (3)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 134 alin. (3) din Legea nr. 31/1990 privind
societățile comerciale, excepție ridicată de Societatea
Comercială ăHanco Telecom” — S.R.L. în Dosarul
nr. 13.626/3/2009 al Tribunalului București — Secția a VI-a
comercială.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 30 septembrie 2009, pronunțată în
Dosarul nr. 13.626/3/2009, Tribunalul București — Secția
a VI-a comercială a sesizat Curtea Constituțională cu
excepția de neconstituționalitate a prevederilor art. 134
alin. (3) din Legea nr. 31/1990 privind societățile comerciale.
Excepția a fost ridicată de Societatea Comercială ăHanco
Telecom” — S.R.L. într-un dosar având ca obiect un litigiu
comercial.
În motivarea excepției de neconstituționalitate autorul
susține că art. 134 alin. (3) din Legea nr. 31/1990, care obligă
acționarii să depună la sediul societății o declarație scrisă de
retragere, împreună cu acțiunile, încalcă următoarele dispoziții
constituționale: art. 16 alin. (1) și art. 21 alin. (1) și (2).
Societatea pe acțiuni este o societate de capital în care
legăturile și încrederea reciprocă între asociați nu este definitorie
și decisivă în luarea hotărârilor de asociere sau retragere. Astfel,
nu este de conceput ca retragerea din acestea să se facă într-o
manieră foarte restrictivă, nefiind aplicabile principiile din cadrul
societăților de persoane. Având în vedere faptul că acțiunile sunt
titluri de valoare liber negociabile, atunci când un acționar
dorește să se retragă din societate, trebuie să aibă dreptul să-i
înstrăineze acțiunile conform voinței proprii, aceasta nefiind
îngrădită de nicio măsură de interdicție.

Tribunalul București — Secția a VI-a comercială
apreciază că dispozițiile legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 134 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, astfel cum
au fost modificate și completate prin Legea nr. 441/2006 pentru
modificarea și completarea Legii nr. 31/1990 privind societățile
comerciale, republicată, și a Legii nr. 26/1990 privind registrul
comerțului, republicată, prevederi care au următorul conținut:
ăAcționarii vor depune la sediul societății, alături de declarația
scrisă de retragere, acțiunile pe care le posedă sau, după caz,
certificatele de acționar emise potrivit art. 97.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea în drepturi și în
art. 21 alin. (1) și (2) din Constituție privind accesul liber la
justiție.
Examinând excepția de neconstituționalitate astfel cum a fost
formulată, Curtea constată că, în realitate, autorul excepției de
neconstituționalitate este nemulțumit de modul de redactare a
textului de lege, dorind modificarea acestuia. Or, potrivit
prevederilor art. 2 alin. (3) din Legea nr. 47/1992, republicată în
Monitorul Oficial al României, Partea I, nr. 643 din 16 iulie 2004,
ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

MONITORUL OFICIAL AL ROMÂNIEI, PARTEA I, Nr. 358/1.VI.2010

9

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 134 alin. (3) din Legea nr. 31/1991 privind
societățile comerciale, excepție ridicată de Societatea Comercială ăHanco Telecom” — S.R.L. în Dosarul nr. 13.626/3/2009 al
Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 483
din 20 aprilie 2010

referitoare la excepția de neconstituționalitate a dispozițiilor art. 10 alin. (1)
din Legea nr. 188/2000 privind executorii judecătorești
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 188/2000 privind
executorii judecătorești, excepție ridicată de Nicolae Oană și de
Otilia Steliana Oană în Dosarul nr. 2.004/203/2009 al
Judecătoriei Câmpeni.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 22 octombrie 2009, pronunțată în Dosarul
nr. 2.004/203/2009, Judecătoria Câmpeni a sesizat Curtea
Constituțională cu excepția de neconstituționalitate a
prevederilor art. 10 alin. (1) din Legea nr. 188/2000 privind
executorii judecătorești.
Excepția a fost ridicată de Nicolae Oană și de Otilia Steliana
Oană într-un dosar având ca obiect cererea de recuzare a unui
executor judecătoresc.
În motivarea excepției de neconstituționalitate autorii
consideră că dispozițiile criticate nu reglementează expres
motivele de recuzare a executorilor judecătorești, dar cuprind în
acest sens o normă de trimitere în conformitate cu care

executorii judecătorești pot fi recuzați numai dacă se află în una
dintre situațiile prevăzute la art. 27 pct. 1, 2, 3, 5, 6, 8 și 9 din
Codul de procedură civilă. Prin limitarea motivelor de recuzare
se înfrâng în mod evident dispozițiile art. 21 din Constituție, în
același timp fiind îngrădit dreptul de a obține recuzarea unui
executor judecătoresc care a dovedit atitudine partizană și
neprofesionalism. Prin prevederile criticate se reglementează și
o inegalitate între poziția părților în procedura de executare,
creditorul având posibilitatea de a alege executorul care să
instrumenteze procedura executării, în timp ce debitorului i se
răpește această posibilitate. Prin acest mod de reglementare
sunt încălcate prevederile art. 53 din Constituție, întrucât
restrângerea acestor posibilități nu este motivată prin niciunul
dintre motivele indicate limitativ de textul constituțional
menționat.
Judecătoria Câmpeni apreciază că dispozițiile legale
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 10 alin. (1) din Legea nr. 188/2000 privind

10

MONITORUL OFICIAL AL ROMÂNIEI, PARTEA I, Nr. 358/1.VI.2010

executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, prevederi
care au următorul conținut: ăExecutorii judecătorești pot fi
recuzați în cazul în care se află în una dintre situațiile prevăzute
la art. 27 pct. 1, 2, 3, 5, 6, 8 și 9 din Codul de procedură civilă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 cu privire la accesul liber la justiție și în art. 53
referitor la restrângerea exercițiului unor drepturi sau al unor
libertăți.
Examinând excepția, Curtea constată că asupra dispozițiilor
art. 10 alin. (1) din Legea nr. 188/2000 privind executorii
judecătorești s-a mai pronunțat, prin raportare la critici
asemănătoare, prin numeroase decizii. Astfel, de exemplu, prin
Decizia nr. 1.488 din 10 noiembrie 2009, publicată în Monitorul
Oficial al României, Partea I, nr. 48 din 21 ianuarie 2010, Curtea
Constituțională a constatat că dispozițiile legale criticate sunt
constituționale.
Cu acest prilej, Curtea a reținut că enumerarea limitativă a
cazurilor în care executorul judecătoresc poate fi recuzat se
circumscrie cazurilor de recuzare prevăzute de Codul de
procedură civilă, cu excepția unor situații care sunt specifice
activității judecătorilor. Pe cale de consecință, nici textul art. 10
alin. (1) din Legea nr. 188/2000 nu încalcă principiile statuate
de art. 21 și 53 din Constituție.

Curtea a constatat că, în conformitate cu dispozițiile art. 126
alin. (2) din Constituție, potrivit cărora procedura de judecată
este prevăzută de lege, stabilirea cazurilor de recuzare este de
competența legiuitorului, iar Curtea Constituțională, potrivit art. 2
alin. (3) din Legea nr. 47/1992, nu poate să modifice sau să
completeze prevederile legale supuse controlului de
constituționalitate.
În ceea ce privește susținerea conform căreia există o
inegalitate între poziția părților, având în vedere că numai
creditorul are posibilitatea de a alege executorul care să
instrumenteze procedura executării titlului executoriu, Curtea
constată că această critică este nefondată, întrucât, în
conformitate cu prevederile art. 21 alin. (3) din Constituție, în
cadrul procedurii de executare silită, ambele părți beneficiază
de anumite garanții procesuale, printre care posibilitatea de a
formula contestație împotriva executării înseși, împotriva oricărui
act de executare etc. De asemenea, alegerea executorului
judecătoresc de către creditor este justificată prin faptul că
acesta este interesat în realizarea pe cale silită a creanței sale,
în condițiile în care debitorul nu și-a adus la îndeplinire obligația
ce îi revine.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția și considerentele cuprinse în decizia menționată își
mențin valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) din Legea nr. 188/2000 privind executorii
judecătorești, excepție ridicată de Nicolae Oană și de Otilia Steliana Oană în Dosarul nr. 2.004/203/2009 al Judecătoriei Câmpeni.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 484
din 20 aprilie 2010

referitoare la excepția de neconstituționalitate a dispozițiilor art. 48
din Legea fondului funciar nr. 18/1991
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Simona Ricu
Fabian Niculae

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 48 din Legea fondului funciar nr. 18/1991,
excepție ridicată de Reinhard Hladik în Dosarul
nr. 6.545/325/2008 al Judecătoriei Timișoara.

MONITORUL OFICIAL AL ROMÂNIEI, PARTEA I, Nr. 358/1.VI.2010
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 3 noiembrie 2009, pronunțată în Dosarul
nr. 6.545/325/2008, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. 48 din Legea fondului funciar nr. 18/1991.
Excepția a fost ridicată de Reinhard Hladik într-un dosar
având ca obiect o plângere formulată în baza Legii nr. 18/1991.
În motivarea excepției de neconstituționalitate autorul
consideră că textul invocat încalcă mai multe dispoziții
constituționale și convenționale. Art. 44 alin. (2) teza întâi din
Constituție prevede, în favoarea cetățenilor străini și apatrizilor,
posibilitatea dobândirii, prin moștenire legală, a dreptului de
proprietate asupra terenurilor aflate pe teritoriul statului român.
Rațiunea moștenirii legale constă în transmiterea patrimoniului
de la defunct la succesor pentru ca acesta să îi continue
personalitatea pe plan juridic, fiind îndreptățit și obligat
asemenea autorului său. Ceea ce i-ar fi revenit defunctului îi
revine succesorului, conform dispozițiilor Codului civil, care
recunosc nelimitat succesorilor drepturi identice cu acelea ale
persoanei la a cărei succesiune sunt chemați. În acest sens,
dispozițiile art. 46 din Constituție sunt clare, garantând în mod
expres moștenirea legală. Atât timp cât, potrivit art. 44 alin. (2)
teza finală din Constituție, se prevede în mod expres că cetățenii
străini pot dobândi dreptul de proprietate asupra terenurilor prin
moștenire legală, fără a face distincție între regimul juridic al
acestor terenuri și fără a excepta anumite terenuri, cetățenii
străini, în baza calității de moștenitor legal, au posibilitatea
legală de a dobândi în proprietate orice fel de terenuri, indiferent
de regimul juridic al acestora.
Judecătoria Timișoara apreciază că dispozițiile legale
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 48 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, prevederi care au următorul conținut: ăCetățenii
români cu domiciliul în străinătate, precum și foștii cetățeni
români care și-au redobândit cetățenia română, indiferent dacă
și-au stabilit sau nu domiciliul în țară, pot face cerere de

11

reconstituire a dreptului de proprietate pentru suprafețele de
terenuri agricole sau terenuri cu destinație forestieră, prevăzute
la art. 45, care le-au aparținut în proprietate, dar numai până la
limita prevăzută la art. 3 lit. h) din Legea nr. 187/1945, de familie,
pentru terenurile agricole, și nu mai mult de 30 ha de familie,
pentru terenurile cu destinație forestieră, în termenul, cu
procedura și în condițiile prevăzute la art. 9 alin. (3)—(9).”
În opinia autorului excepției de neconstituționalitate,
prevederile legale criticate contravin dispozițiilor cuprinse în
art. 16 alin. (1) din Constituție privind egalitatea în drepturi
coroborat cu art. 14 din Convenția pentru apărarea drepturilor
omului și a libertăților fundamentale, în art. 21 privind liberul
acces la justiție, în art. 44 privind dreptul de proprietatea privată
din Constituție coroborat cu art. 1 din Protocolul 12 la Convenția
pentru apărarea drepturilor omului și a libertăților fundamentale,
precum și prevederilor constituționale cuprinse în art. 46 privind
dreptul la moștenire, în art. 51 privind dreptul de petiționare și în
art. 154 privind conflictul temporal de legi.
Examinând excepția, Curtea constată că asupra dispozițiilor
art. 48 din Legea fondului funciar nr. 18/1991 s-a mai pronunțat,
prin raportare la critici asemănătoare, prin numeroase decizii.
Astfel, de exemplu, prin Decizia nr. 1.002 din 6 noiembrie 2007,
publicată în Monitorul Oficial al României, Partea I, nr. 801 din
23 noiembrie 2007, Curtea Constituțională a constatat că
dispozițiile legale criticate sunt constituționale.
Cu acest prilej, Curtea a reținut că dispozițiile Legii
nr. 18/1991 au ca scop reconstituirea dreptului de proprietate
sau constituirea acestuia în favoarea foștilor cooperatori, a
moștenitorilor acestora și a altor persoane care la data intrării în
vigoare a legii nu aveau calitatea de proprietari asupra
terenurilor care constituie fondul funciar al României. Dreptul de
proprietate al acestor persoane este reconstituit sau, după caz,
constituit în temeiul și în condițiile legii. În acest context, legea
prevede categoriile de persoane îndreptățite a formula cererile
de reconstituire a dreptului de proprietate, dispozițiile art. 48
stabilind posibilitatea de a solicita reconstituirea și pentru
cetățenii români cu domiciliul în străinătate, precum și pentru
foștii cetățeni români care și-au redobândit cetățenia română,
indiferent dacă și-au stabilit sau nu domiciliul în țară. Așadar,
având în vedere obiectul de reglementare al legii — proprietatea
funciară — și scopul declarat al acesteia — retrocedarea către
foștii proprietari sau moștenitorii acestora a dreptului de
proprietate asupra terenurilor preluate de cooperativele agricole
de producție sau de către stat —, reglementarea condițiilor în
care operează această retrocedare, inclusiv sub aspectul
persoanelor îndreptățite, constituie opțiunea legiuitorului,
condiționarea exercitării dreptului de a formula cerere de
reconstituire a dreptului de proprietate asupra terenurilor de
calitatea de cetățean român reprezentând o astfel de opțiune,
care este pe deplin constituțională.
Astfel, dispozițiile art. 44 alin. (2) teza a doua din Constituție,
deși nu mai prevăd in terminis interdicția dobândirii dreptului de
proprietate asupra terenurilor de către cetățenii străini și apatrizi,
nu o înlătură, ci doar precizează cazurile și condițiile în care
aceștia pot dobândi un asemenea drept, restrângând astfel
sfera de aplicare a acestei incapacități speciale.
Potrivit normei constituționale, una dintre modalitățile de
dobândire a dreptului de proprietate asupra terenurilor de către
cetățenii străini sau apatrizi este moștenirea legală, ceea ce
presupune că aceștia, după anul 2003, pot dobândi terenuri în
condițiile dreptului comun (art. 650 și următoarele din Codul

12

MONITORUL OFICIAL AL ROMÂNIEI, PARTEA I, Nr. 358/1.VI.2010

civil), Legea nr. 18/1991, republicată, fiind o lege specială care
îi are ca destinatari doar pe cetățenii români.
Pe de altă parte, legea are ca scop reconstituirea dreptului
de proprietate în favoarea unor persoane care, la data intrării în
vigoare a legii, nu aveau calitatea de proprietari. Prin urmare,
nu se poate invoca, în aplicarea prevederilor Legii nr. 18/1991,
garantarea și ocrotirea constituțională a dreptului de proprietate

în persoana reclamanților, câtă vreme aceștia nu sunt titulari ai
acestui drept ce urmează a se naște ulterior.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția și considerentele cuprinse în decizia menționată își
mențin valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 48 din Legea fondului funciar nr. 18/1991,
excepție ridicată de Reinhard Hladik în Dosarul nr. 6.545/325/2008 al Judecătoriei Timișoara.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 585
din 4 mai 2010

referitoare la excepția de neconstituționalitate a dispozițiilor art. 29 alin. 3, art. 30 alin. 1, art. 31
alin. 1, art. 34 și art. 156 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Mihaela Senia Costinescu
— magistrat-asistent
Pe rol se află soluționarea excepției de neconstituționalitate
a dispozițiilor art. 29 alin. 3, art. 30 alin. 1, art. 31 alin. 1, art. 34
și art. 156 din Codul de procedură civilă, excepție ridicată de
Kocsis Sandor în Dosarul nr. 1.594/1.371/2007 al Tribunalului
Comercial Mureș — Falimente.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:

Prin încheierile din 24 martie 2009 și 8 mai 2009, pronunțate
în Dosarul nr. 1.594/1.371/2007, Tribunalul Comercial Mureș —
Falimente a sesizat Curtea Constituțională cu soluționarea
excepției de neconstituționalitate a dispozițiilor art. 29 alin.
3, art. 30 alin. 1, art. 31 alin. 1, art. 34 și art. 156 din Codul de
procedură civilă, excepție ridicată de Kocsis Sandor.
În motivarea excepției de neconstituționalitate autorul
arată că dispozițiile legale criticate, chiar dacă nu vizează fondul
cauzei, contravin prevederilor art. 21 din Constituție, în măsura
în care judecarea cererii de recuzare nu se realizează în condiții
de
contradictorialitate.
Or,
respectarea
principiului
contradictorialității în cazul cererilor de recuzare este o
necesitate, întrucât judecarea recuzării are rol de a stabili o
condiție extrem de importantă a actului de justiție, și anume
crearea premiselor unei judecăți independente și imparțiale,
expresie a principiilor fundamentale ale Convenției pentru
apărarea drepturilor omului și a libertăților fundamentale și ale
Constituției României.
Tribunalul Comercial Mureș — Falimente consideră
neîntemeiată excepția de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 358/1.VI.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 alin. 3, art. 30 alin. 1, art. 31 alin. 1, art. 34 și
art. 156 din Codul de procedură civilă, texte de lege care au
următorul conținut:
— Art. 29 alin. 3: ăJudecătorul împotriva căruia e propusă
recuzarea poate declara că se abține.”;
— Art. 30 alin. 1: ăRecuzarea judecătorului se hotărăște de
instanța respectivă, în alcătuirea căreia nu poate să intre cel
recuzat.”;
— Art. 31 alin. 1: ăInstanța decide asupra recuzării, în
camera de consiliu, fără prezența părților și ascultând pe
judecătorul recuzat.”;
— Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”;
— Art. 156: ăInstanța va putea da un singur termen pentru
lipsă de apărare, temeinic motivată.
Când instanța refuză amânarea judecății pentru acest motiv,
va amâna, la cererea părții, pronunțarea în vederea depunerii
de concluzii scrise.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (1), art. 11 alin. (1), art. 16 alin. (2), art. 21
alin. (3), art. 24 alin. (1) din Constituție, precum și în art. 6
paragraful 1 din Convenția pentru apărarea drepturilor omului și
a libertăților fundamentale.

13

Examinând excepția de neconstituționalitate, Curtea reține
că instanța constituțională s-a pronunțat în numeroase cauze
asupra constituționalității textelor de lege criticate, acesta fiind
raportat la aceleași prevederi din Constituție ca și cele invocate
în cauza de față. Astfel, prin Decizia nr. 746 din 13 septembrie
2007, publicată în Monitorul Oficial al României, Partea I, nr. 740
din 1 noiembrie 2007, și Decizia nr. 936 din 18 octombrie 2007,
publicată în Monitorul Oficial al României, Partea I, nr. 847 din
10 decembrie 2007. Cu acele prilejuri, Curtea a reținut că
prevederile legale criticate nu contravin dispozițiilor art. 21 din
Constituție, întrucât judecarea cererii de recuzare nu vizează
fondul cauzei și nu presupune în mod necesar dezbateri
contradictorii. Prin această reglementare legiuitorul a avut în
vedere instituirea unei proceduri simple și operative de
soluționare a acestei cereri, încheierea prin care s-a respins
recuzarea se poate ataca odată cu fondul, instanța superioară
de fond urmând a reface toate actele și dovezile administrate la
prima instanță, atunci când constată că cererea de recuzare a
fost pe nedrept respinsă.
Pentru aceleași considerente nu poate fi reținută nici critica
privind încălcarea art. 24 privind dreptul la apărare din
Constituție.
În ceea ce privește critica dispozițiilor art. 156 din Codul de
procedură civilă, Curtea constată că, în practica sa
jurisdicțională, s-a mai pronunțat prin numeroase decizii asupra
constituționalității acestor prevederi de lege. Astfel, prin Decizia
nr. 490 din 8 iunie 2006, publicată în Monitorul Oficial al
României, Partea I, nr. 587 din 6 iulie 2006, a statuat că
dispozițiile art. 156 din Codul de procedură civilă nu constituie o
restrângere a dreptului la apărare, ci reprezintă o măsură de
descurajare a exercitării cu rea-credință a drepturilor procesuale
prin cereri de amânare a procesului în scopul tergiversării
acestuia și al împiedicării înfăptuirii justiției.
De asemenea, facultatea instituită pentru judecător de a nu
acorda un termen pentru lipsă de apărare (caz în care se va
amâna pronunțarea, la cererea părții, pentru depunerea de
concluzii scrise) sau de a acorda un singur termen în acest scop
implică responsabilitatea acestuia în înfăptuirea actului de
justiție, iar pentru eventualele abuzuri sau greșeli de judecată
datorate încălcării dreptului la apărare, legea prevede remediile
necesare.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 alin. 3, art. 30 alin. 1, art. 31 alin. 1, art. 34 și art. 156 din
Codul de procedură civilă, excepție ridicată de Kocsis Sandor în Dosarul nr. 1.594/1.371/2007 al Tribunalului Comercial Mureș —
Falimente.
Definitivă și general obligatorie.
Pronunțată în ședința publică din data de 4 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

14

MONITORUL OFICIAL AL ROMÂNIEI, PARTEA I, Nr. 358/1.VI.2010
CURTEA CONSTITUȚIONALĂ

D E C I Z I A Nr. 602
din 6 mai 2010

referitoare la excepția de neconstituționalitate a dispozițiilor art. 306 alin. 1 și art. 317 alin. 1 pct. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 306 alin. 1 și ale art. 317 alin. 1 pct. 2 din Codul
de procedură civilă, excepție invocată de Petru Cibotariu în
Dosarul nr. 10.106/99/2008 al Tribunalului Iași — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 1 iunie 2009, pronunțată în Dosarul
nr. 10.106/99/2008, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 306 alin. 1 și ale art. 317 alin. 1 și 2 din
Codul de procedură civilă, excepție invocată de Petru
Cibotariu.
În motivarea excepției de neconstituționalitate se susține,
în esență, că art. 306 alin. 1 din Codul de procedură civilă este
neconstituțional, deoarece reglementarea nulității recursului în
cazul nemotivării lui în termen privează partea de dreptul la un
proces echitabil și de dreptul de a-și apăra interesele într-o cale
de atac efectivă. Astfel, în situația recursului declarat împotriva
unei hotărâri pronunțate fără drept de apel, precum și în cazul
calificării căii de atac ca fiind recurs (cazul în speță), ar trebui să
se aplice procedura prevăzută de art. 287 alin. 2 din Codul de
procedură civilă, în sensul că motivele de recurs să poată fi
depuse până la prima zi de înfățișare. În ceea ce privește
art. 317 alin. 1 pct. 2 din Codul de procedură civilă, se susține că
este neconstituțional, deoarece prevede în mod expres o
limitare a motivelor pentru care poate fi introdusă contestația în
anulare.
Tribunalul Iași — Secția civilă apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
În ceea ce privește obiectul excepției de neconstituționalitate,
acesta îl constituie, potrivit dispozitivului încheierii de sesizare a
Curții, prevederile art. 306 alin. 1 și ale art. 317 alin. 1 și 2 din
Codul de procedură civilă. Din examinarea concluziilor scrise
depuse în dosarul instanței de judecată de autorul excepției,
precum și a considerentelor încheierii de sesizare, în care au
fost consemnate textele de lege la care se referă excepția,
rezultă că obiectul acesteia îl constituie, în ceea ce privește
art. 317 din Codul de procedură civilă, numai alin. 1 pct. 2 al
acestuia. Astfel fiind, Curtea urmează să se pronunțe asupra
excepției de neconstituționalitate a dispozițiilor art. 306 alin. 1 și
ale art. 317 alin. 1 pct. 2 din Codul de procedură civilă, având
următorul cuprins:
— Art. 306 alin. 1: ăRecursul este nul daca nu a fost motivat
în termenul legal, cu excepția cazurilor prevăzute în alineatul 2.”;
— Art. 317 alin. 1 pct. 2: ăHotărârile irevocabile pot fi atacate
cu contestație în anulare, pentru motivele arătate mai jos, numai
dacă aceste motive nu au putut fi invocate pe calea apelului sau
recursului:
[...] 2. când hotărârea a fost dată de judecători cu călcarea
dispozițiilor de ordine publică privitoare la competență.”
În susținerea excepției se invocă dispozițiile constituționale
ale art. 21 alin. (3) privind dreptul la un proces echitabil și ale
art. 24 privind dreptul la apărare, cu raportare la art. 6 și art. 13
din Convenția pentru apărarea drepturilor omului și a libertăților
fundamentale, privind dreptul la un proces echitabil și dreptul la
un recurs efectiv.
Examinând excepția de neconstituționalitate astfel cum a fost
formulată, Curtea constată că dispozițiile art. 306 alin. 1 din
Codul de procedură civilă au mai făcut obiect al controlului de
constituționalitate, prin raportare la aceleași prevederi din Legea
fundamentală și la aceleași critici ca și în prezenta cauză. Astfel,
prin Decizia nr. 312 din 6 aprilie 2006, publicată în Monitorul
Oficial al României, Partea I, nr. 385 din 4 mai 2006, Curtea a
statuat, în esență, că, în privința condițiilor de exercitare a căilor
de atac, legiuitorul poate să reglementeze termenele de
declarare a acestora, forma în care trebuie să fie făcută
declarația, conținutul său, instanța la care se depune,
competența și modul de judecare, soluțiile ce pot fi adoptate și

MONITORUL OFICIAL AL ROMÂNIEI, PARTEA I, Nr. 358/1.VI.2010
altele de același gen, fără ca prin aceasta să se aducă atingere
dreptului în substanța sa sau principiilor și textelor
constituționale de referință. Astfel, Curtea de la Strasbourg, în
Cauza Beles și alții contra Cehiei din 12 noiembrie 2002, a
constatat că dreptul de acces la un tribunal nu este absolut și se
pretează la limitări implicit admise, în special în ceea ce privește
condițiile de admisibilitate a unui recurs, având în vedere că
presupune reglementarea din partea statului, care se bucură, în
această privință, de o anumită marjă de apreciere. Pentru
aceste motive Curtea nu a reținut critica privind încălcarea
art. 21 și 24 din Constituție, precum și art. 13 din Convenția
pentru apărarea drepturilor omului și a libertăților fundamentale.
De asemenea, prin Decizia nr. 375 din 17 aprilie 2007,
publicată în Monitorul Oficial al României, Partea I, nr. 346 din
22 mai 2007, Curtea a statuat că nu poate să constate, așa cum
solicită autorul excepției, incidența dispozițiilor art. 287 alin. 2
din Codul de procedură civilă, în locul celor ale art. 306 alin. 1

15

din același cod. Recalificarea căii de atac din apel în recurs și,
în consecință, respingerea recursului ca fiind lovit de nulitate din
cauza nemotivării acestuia în termenul prevăzut de lege
constituie o problemă de interpretare și de aplicare a legii ce
aparține competenței instanței judecătorești, iar nu competenței
instanței de contencios constituțional.
Tot astfel, dispozițiile art. 317 alin. 1 din Codul de procedură
civilă au mai făcut obiect al controlului de constituționalitate, prin
raportare la critici similare. În acest sens este, de exemplu,
Decizia nr. 1.452 din 5 noiembrie 2009, publicată în Monitorul
Oficial al României, Partea I, nr. 877 din 16 decembrie 2009, și
Decizia nr. 122 din 19 februarie 2008, publicată în Monitorul
Oficial al României, Partea I, nr. 298 din 16 aprilie 2008, prin
care Curtea a respins, pentru considerentele acolo reținute,
excepția de neconstituționalitate. Întrucât nu au intervenit
elemente noi, cele statuate anterior de Curte își mențin
valabilitatea.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 306 alin. 1 și ale art. 317 alin. 1 pct. 2 din Codul de procedură
civilă, excepție invocată de Petru Cibotariu în Dosarul nr. 10.106/99/2008 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 358/1.VI.2010 conține 16 pagini.

Prețul: 3,20 lei

&JUYDGY|443440]
ISSN 1453—4495

