PARTEA I

Anul 178 (XXII) — Nr. 66

Vineri, 29 ianuarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ALE GUVERNULUI ROMÂNIEI

4.

— Ordonanță privind instituirea Infrastructurii naționale
pentru informații spațiale în România ........................

2–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
33.

— Ordin al ministrului afacerilor externe privind
intrarea în vigoare a unor tratate internaționale ........

13

ACTE ALE CURȚII EUROPENE
A DREPTURILOR OMULUI
Hotărârea din 28 iulie 2009 în Cauza Colceru împotriva
României ....................................................................

14–16

2

MONITORUL OFICIAL AL ROMÂNIEI, PARTEA I, Nr. 66/29.I.2010

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind instituirea Infrastructurii naționale pentru informații spațiale în România
În temeiul art. 108 din Constituția României, republicată, și al art. 1 pct. V din Legea nr. 9/2010 privind abilitarea Guvernului
de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — (1) Prezenta ordonanță stabilește cadrul general
pentru instituirea Infrastructurii naționale pentru informații
spațiale în România, denumită în continuare INIS, prin care
România contribuie la realizarea Infrastructurii pentru informații
spațiale în Comunitatea Europeană — INSPIRE, prevăzută de
Directiva 2007/2/CE a Parlamentului European și a Consiliului
din 14 martie 2007 de instituire a unei infrastructuri pentru
informații spațiale în Comunitatea Europeană (INSPIRE),
denumită în continuare Directiva INSPIRE, inclusiv în scopul
realizării politicilor comunitare din domeniul protecției mediului și
al politicilor sau activităților care pot avea un impact asupra
mediului.
(2) Pentru realizarea și actualizarea INIS se constituie
Consiliul Infrastructurii naționale pentru informații spațiale în
România (Consiliul INIS), structură de coordonare, fără
personalitate juridică, alcătuită din reprezentanți ai:
a) Ministerului Administrației și Internelor;
b) Ministerului Mediului și Pădurilor;
c) Ministerului Apărării Naționale;
d) Ministerului Finanțelor Publice;
e) Ministerului Agriculturii și Dezvoltării Rurale;
f) Ministerului Dezvoltării Regionale și Turismului;
g) Ministerului Transporturilor și Infrastructurii;
h) Ministerului Economiei, Comerțului și Mediului de Afaceri;
i) Ministerului Educației, Cercetării, Tineretului și Sportului;
j) Ministerului Sănătății;
k) Ministerului Culturii și Patrimoniului Național;
l) Ministerului Comunicațiilor și Societății Informaționale;
m) Academiei Române;
n) Institutului Național de Statistică;
o) Agenției Naționale pentru Resurse Minerale;
p) Serviciului de Telecomunicații Speciale;
q) Asociației Comunelor din România;
r) Asociației Municipiilor din România;
s) Asociației Orașelor din România.
(3) Membrii Consiliului INIS își desemnează reprezentanții
în Consiliul INIS în termen de 15 zile de la data intrării în vigoare
a prezentei ordonanțe.
(4) Președinția Consiliului INIS este asigurată de Ministerul
Administrației și Internelor, prin Agenția de Cadastru și
Publicitate Imobiliară, și vicepreședinția de Ministerul Mediului și
Pădurilor.
(5) Secretariatul Consiliului INIS este asigurat de Ministerul
Administrației și Internelor, prin Agenția Națională de Cadastru
și Publicitate Imobiliară.
Art. 2. — (1) Prezenta ordonanță nu aduce atingere
prevederilor Legii nr. 109/2007 privind reutilizarea informațiilor
din instituțiile publice, cu modificările ulterioare, care transpune
în legislația națională Directiva 2003/98/CE a Parlamentului
European și a Consiliului din 17 noiembrie 2003 privind
reutilizarea informațiilor din sectorul public, publicată în Jurnalul
Oficial al Uniunii Europene nr. L 345 din 31 decembrie 2003, sau

ale Hotărârii Guvernului nr. 878/2005 privind accesul publicului
la informația privind mediul, cu modificările ulterioare, care
transpune în legislația națională Directiva 2003/4/CE a
Parlamentului European și a Consiliului din 28 ianuarie 2003
privind accesul publicului la informațiile despre mediu și de
abrogare a Directivei 90/313/CEE a Consiliului, publicată în
Jurnalul Oficial al Uniunii Europene nr. L 41 din 14 februarie
2003.
(2) Prevederile prezentei ordonanțe nu afectează existența
drepturilor de proprietate intelectuală privind elementele
constitutive ale infrastructurii pentru informații spațiale sau
dreptul de deținere a acestora de către autoritățile publice, în
domeniul specific de activitate.
Art. 3. — În sensul prezentei ordonanțe, termenii și expresiile
de mai jos au următoarele semnificații:
a) infrastructură pentru informații spațiale — metadate, seturi
de date spațiale și servicii de date spațiale, servicii și tehnologii
de rețea, acorduri de punere în comun, accesare și utilizare,
precum și mecanisme, procese și proceduri de coordonare și
monitorizare stabilite, utilizate sau puse la dispoziție în
conformitate cu prevederile prezentei ordonanțe;
b) date spațiale — orice date având o legătură directă sau
indirectă cu un amplasament ori cu un areal geografic specific;
c) set de date spațiale — o colecție identificabilă de date
spațiale;
d) servicii de date spațiale — operațiunile care pot fi
executate, prin utilizarea unei aplicații informatice, asupra
datelor spațiale incluse în seturile de date spațiale sau asupra
metadatelor corespunzătoare;
e) obiect spațial — o reprezentare abstractă a unui fenomen
real, care corespunde unui amplasament sau unui areal
geografic specific;
f) metadate — informații care descriu seturile de date
spațiale și serviciile aferente care permit descoperirea,
inventarierea și utilizarea acestora;
g) interoperabilitate — posibilitatea de combinare a seturilor
de date spațiale și de interacționare a serviciilor, fără intervenție
manuală repetitivă, astfel încât rezultatul să fie coerent, iar
valoarea adăugată a seturilor și serviciilor de date spațiale să
crească;
h) autoritate publică, în sensul prezentei ordonanțe:
(i) orice autoritate publică centrală sau orice altă
autoritate a administrației publice, inclusiv
organismele publice cu rol consultativ la nivel național,
regional ori local;
(ii) orice persoană fizică sau juridică care îndeplinește
funcții administrative publice prevăzute de lege,
inclusiv sarcini, activități ori servicii specifice legate de
mediu sau de informații spațiale;
(iii) orice persoană fizică sau juridică care deține
responsabilități sau funcții publice ori care prestează
servicii publice legate de mediu sau de informații
spațiale sub controlul unui organism ori al unei entități
prevăzute la pct. (i) sau (ii).

MONITORUL OFICIAL AL ROMÂNIEI, PARTEA I, Nr. 66/29.I.2010
(iv) Atunci când organismele sau instituțiile exercită o
competență judiciară sau legislativă, acestea nu sunt
considerate autorități publice, în sensul prezentei
ordonanțe;
i) geo-portal INSPIRE — un site internet sau un echivalent
care permite accesul la serviciile prevăzute la art. 9 alin. (1);
j) terț — orice persoană fizică sau juridică, alta decât cele
definite la lit. h);
k) geo-portal INSPIRE al României — un site internet sau un
echivalent care permite accesul la serviciile prevăzute la art. 9
alin. (1), denumit în continuare geo-portal, care reprezintă
punctul de acces național.
Art. 4. — (1) Prezenta ordonanță se aplică seturilor de date
spațiale care îndeplinesc următoarele condiții:
a) se referă la o zonă în care România deține și/sau își
exercită competența teritorială;
b) sunt în format electronic;
c) sunt deținute de sau în numele uneia dintre entitățile
enumerate la art. 3 lit. h);
d) sunt deținute de un terț la dispoziția căruia a fost pusă
rețeaua de servicii în conformitate cu prevederile art. 10 alin. (2);
e) se referă la unul sau mai multe dintre seturile de date
spațiale prevăzute în anexele nr. 1—3 ori la cele stabilite de
Consiliul INIS conform art. 18 alin. (1) lit. b).
(2) Temele de date spațiale care determină seturile de date
spațiale sunt prevăzute în anexele nr. 1—3.
(3) În cazul în care sunt deținute mai multe copii identice ale
aceluiași set de date spațiale de către sau în numele autorităților
publice, prezenta ordonanță se aplică numai versiunii de
referință din care provin diferitele copii.
(4) Prezenta ordonanță se aplică și serviciilor de date
spațiale asociate datelor incluse în seturile de date spațiale
prevăzute la alin. (1) și (3).
(5) Prezenta ordonanță presupune atât colectarea de date
spațiale existente și actualizarea acestora, cât și colectarea de
date spațiale noi.
(6) În cazul seturilor de date spațiale care respectă condiția
prevăzută la alin. (1) lit. c), dar față de care un terț deține drepturi
de proprietate intelectuală, autoritățile publice pot acționa în
temeiul prezentei ordonanțe numai cu consimțământul terțului
respectiv.
(7) Prin excepție de la prevederile alin. (1), prezenta
ordonanță se aplică seturilor de date spațiale deținute de sau în
numele unei autorități publice locale numai în cazul în care
există acte normative ori reglementări care impun colectarea
sau difuzarea acestora.
(8) Alte teme decât cele prevăzute în anexele nr. 1—3,
precum și autoritățile publice coordonatoare și colaboratoare
responsabile pentru acestea se stabilesc de către Consiliul INIS.
(9) Autoritățile publice coordonatoare și colaboratoare
responsabile pentru seturile de date spațiale prezentate în
anexele nr. 1—3 sunt prevăzute în anexa nr. 4.
(10) Prin autoritățile publice coordonatoare și colaboratoare,
prevăzute la alin. (9), se înțelege inclusiv instituțiile aflate în
subordinea, coordonarea sau în aria de reglementare, după caz,
a acestora.
CAPITOLUL II
Metadate
Art. 5. — (1) În vederea realizării INIS, autoritățile publice
sunt obligate să creeze și să actualizeze metadatele pentru
seturile de date spațiale și serviciile aferente temelor prezentate
în anexele nr. 1—3, precum și pentru cele stabilite de către
Consiliul INIS.

3

(2) Metadatele includ informații cu privire la:
a) conformitatea seturilor de date spațiale cu normele de
aplicare prevăzute la art. 7 alin. (1);
b) condițiile aplicabile accesării și utilizării seturilor și
serviciilor de date spațiale, precum și tarifele corespunzătoare,
după caz;
c) calitatea și validitatea seturilor de date spațiale;
d) autoritățile publice responsabile cu stabilirea,
administrarea, întreținerea și distribuirea seturilor și serviciilor
de date spațiale;
e) limitarea accesului publicului și motivele acestor limitări în
conformitate cu prevederile art. 12.
(3) Autoritățile publice iau măsurile necesare pentru ca
metadatele să fie complete și de o calitate corespunzătoare
îndeplinirii scopului stabilit la art. 3 lit. f).
(4) Crearea și actualizarea metadatelor se realizează potrivit
prevederilor Regulamentului (CE) nr. 1.205/2008 al Comisiei din
3 decembrie 2008 de punere în aplicare a Directivei 2007/2/CE
a Parlamentului European și a Consiliului în ceea ce privește
metadatele, publicat în Jurnalul Oficial al Uniunii Europene
nr. L 326 din 4 decembrie 2008.
(5) Alte informații pe care pot să le conțină metadatele sunt
stabilite de către Consiliul INIS.
Art. 6. — Autoritățile publice creează metadatele în
conformitate cu următorul calendar:
a) până la data de 3 decembrie 2010, în cazul seturilor de
date spațiale care corespund categoriilor enumerate în anexele
nr. 1 și 2;
b) până la data de 3 decembrie 2013, în cazul seturilor
de date spațiale care corespund categoriilor enumerate în
anexa nr. 3.
CAPITOLUL III
Interoperabilitatea seturilor de date spațiale
și a serviciilor aferente
Art. 7. — (1) Interoperabilitatea și armonizarea seturilor de
date spațiale și a serviciilor aferente acestora se realizează
potrivit normelor de aplicare a Directivei INSPIRE, elaborate de
Comisia Europeană.
(2) Ministerul Administrației și Internelor, prin Agenția
Națională de Cadastru și Publicitate Imobiliară, furnizează, la
cerere, Comisiei Europene informațiile necesare analizelor
privind fezabilitatea și proporționalitatea în ceea ce privește
eventualele costuri și beneficii pe care le-ar putea genera
normele care stabilesc modalitățile tehnice de interoperabilitate
și de armonizare a seturilor și serviciilor de date spațiale, pe
baza informațiilor transmise de către autoritățile publice
prevăzute la art. 1 alin. (2).
(3) Autoritățile publice iau măsuri pentru ca toate seturile de
date spațiale nou-colectate și restructurate masiv, precum și
serviciile de date spațiale corespunzătoare acestora să fie
disponibile în conformitate cu normele elaborate de Comisia
Europeană, prevăzute la alin. (1), în termen de 2 ani de la
adoptarea acestora, iar celelalte seturi și servicii de date
spațiale, aflate încă în uz, în termen de 7 ani de la adoptarea
acestora. Seturile de date se furnizează în conformitate cu
prevederile normelor de aplicare prevăzute la alin. (1), fie prin
adaptarea seturilor de date spațiale existente, fie prin serviciile
de transformare prevăzute la art. 9 alin. (1) lit. d).
Art. 8. — (1) Autoritățile publice menționate la art. 1 alin. (2)
iau măsuri pentru a pune la dispoziția tuturor autorităților publice,
precum și a terților orice informații, inclusiv date, coduri și
clasificări tehnice, necesare pentru respectarea normelor de
aplicare prevăzute la art. 7 alin. (1), care nu restricționează
utilizarea lor în acest scop, în condițiile legii.
(2) Pentru a asigura coerența datelor spațiale aferente unui
element geografic a cărui localizare depășește frontiera

4

MONITORUL OFICIAL AL ROMÂNIEI, PARTEA I, Nr. 66/29.I.2010

României cu unul sau mai multe state membre ale Uniunii
Europene, autoritatea publică centrală care deține aceste date
spațiale decide, de comun acord, atunci când este cazul, cu
instituția omoloagă din statul membru respectiv, cu privire la
descrierea și poziția acestor elemente comune.
CAPITOLUL IV
Rețea de servicii
Art. 9. — (1) Ministerul Administrației și Internelor, prin
Agenția Națională de Cadastru și Publicitate Imobiliară,
realizează, operează și întreține, prin intermediul geo-portalului,
următoarele servicii:
a) servicii de căutare, care permit identificarea seturilor de
date spațiale și a serviciilor aferente pe baza conținutului
metadatelor corespunzătoare și afișarea conținutului
metadatelor;
b) servicii de vizualizare, care permit cel puțin afișarea,
navigarea,
mărirea/micșorarea,
rotirea
panoramică,
suprapunerea vizuală a seturilor de date spațiale, precum și
afișarea legendei și a oricărui conținut relevant al metadatelor;
c) servicii de descărcare, care permit descărcarea de copii
ale seturilor de date spațiale sau ale unor părți ale acestora,
precum și accesarea directă a acestora, atunci când este
posibil;
d) servicii de transformare, care permit transformarea
seturilor de date spațiale în vederea realizării interoperabilității;
e) servicii care permit apelarea la serviciile de date spațiale;
f) alte asemenea servicii.
(2) Serviciile prevăzute la alin. (1) trebuie să țină seama de
cerințele utilizatorilor din domeniu, să fie ușor de utilizat, să fie
disponibile publicului și să poată fi accesate prin intermediul
internetului sau prin orice alt mijloc de telecomunicație adecvat.
(3) Pentru utilizarea serviciilor prevăzute la alin. (1) lit. a) se
aplică cel puțin următoarea combinație de criterii de căutare:
a) cuvinte-cheie;
b) clasificarea seturilor de date spațiale și a serviciilor
aferente;
c) calitatea și validitatea seturilor de date spațiale;
d) gradul de conformitate cu normele prevăzute la art. 7
alin. (1);
e) localizarea geografică;
f) condițiile de accesare și de utilizare a seturilor de date
spațiale și a serviciilor aferente;
g) autoritățile publice responsabile cu stabilirea,
administrarea, întreținerea și distribuirea seturilor de date
spațiale și a serviciilor aferente.
(4) Serviciile de transformare prevăzute la alin. (1) lit. d) sunt
combinate cu celelalte servicii prevăzute la alin. (1), astfel încât
să se permită utilizarea tuturor acestor servicii în conformitate cu
normele prevăzute la art. 7 alin. (1).
Art. 10. — (1) Ministerul Administrației și Internelor, prin
Agenția Națională de Cadastru și Publicitate Imobiliară, asigură
condițiile tehnice autorităților publice pentru a-și conecta seturile
de date spațiale și serviciile aferente la rețeaua de servicii
prevăzută la art. 9 alin. (1).
(2) Aceste condiții tehnice sunt puse și la dispoziția terților
care solicită acest lucru și ale căror seturi de date spațiale și
servicii aferente respectă normele de aplicare care stabilesc
obligațiile privind în special metadatele, rețeaua de servicii și
interoperabilitatea.
(3) Serviciul de Telecomunicații Speciale asigură serviciile de
conectare fizică a autorităților publice la geo-portal.
Art. 11. — (1) Autoritățile publice sunt obligate să asigure
identificarea, vizualizarea și accesul, după caz, la seturile de
date spațiale și serviciile aferente geo-portalului.

(2) Furnizarea datelor spațiale și a serviciilor aferente de
către autoritățile publice se face cu respectarea legislației
naționale cu privire la protecția informațiilor clasificate.
Art. 12. — (1) Prin excepție de la prevederile art. 9 alin. (1)
și (2), autoritățile publice pot limita accesul public la propriile
seturi de date spațiale și servicii aferente prin intermediul
serviciilor prevăzute la art. 9 alin. (1) lit. a), în cazul în care un
astfel de acces afectează în mod negativ relațiile internaționale,
siguranța publică sau apărarea națională.
(2) Prin excepție de la prevederile art. 9 alin. (1) și (2),
autoritățile publice pot limita accesul public la propriile seturi de
date spațiale și servicii aferente prin intermediul serviciilor
prevăzute la art. 9 alin. (1) lit. b)—e) sau la serviciile de comerț
electronic prevăzute la art. 13 alin. (4), în cazul în care un astfel
de acces afectează în mod negativ oricare dintre următoarele:
a) confidențialitatea lucrărilor autorităților publice, în cazul în
care legislația prevede o astfel de confidențialitate;
b) relațiile internaționale, siguranța publică sau apărarea
națională;
c) desfășurarea procedurilor judiciare, posibilitatea oricărei
persoane de a avea parte de un proces echitabil sau
capacitatea unei autorități publice de a efectua o anchetă de
natură penală sau disciplinară;
d) confidențialitatea informațiilor comerciale sau industriale,
în cazul în care legislația națională ori comunitară prevede o
astfel de confidențialitate în vederea protejării intereselor
economice legitime, inclusiv a interesului public privind
păstrarea confidențialității informațiilor statistice și a secretului
fiscal;
e) drepturile de proprietate intelectuală;
f) confidențialitatea datelor cu caracter personal și/sau a
fișierelor privind o persoană fizică, în situația în care persoana
respectivă nu a consimțit la dezvăluirea publică a informațiilor, în
cazul în care legislația națională sau comunitară prevede o
astfel de confidențialitate;
g) interesele sau protecția oricărei persoane care a furnizat
în mod voluntar informațiile solicitate, fără a avea sau fără a i
se putea impune o obligație legală în acest sens, cu excepția
cazului în care persoana respectivă a consimțit la dezvăluirea
informațiilor în cauză;
h) protecția mediului la care se referă aceste informații, cum
ar fi localizarea unor specii rare.
(3) Motivele care justifică limitarea accesului, așa cum sunt
prevăzute la alin. (1) și (2), se interpretează în mod restrictiv,
ținându-se seama, în fiecare caz, de interesul pe care accesul
la aceste informații îl prezintă pentru public.
(4) În fiecare caz se apreciază interesul publicului pentru
dezvăluirea acestor informații, comparativ cu cel pe care îl
prezintă limitarea sau condiționarea accesului la acestea.
(5) Accesul la informațiile privind emisiile în mediu nu se
poate limita în temeiul alin. (2) lit. a), d), f), g) și h).
(6) Pentru aplicarea prevederilor alin. (2) lit. f), autoritățile
publice prevăzute la art. 1 alin. (2) respectă prevederile Legii
nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare, care
transpune Directiva 95/46/CE a Parlamentului European și a
Consiliului din 24 octombrie 1995 privind protecția persoanelor
fizice în ceea ce privește prelucrarea datelor cu caracter
personal și libera circulație a acestor date, publicată în Jurnalul
Oficial al Comunităților Europene nr. L 281 din 23 noiembrie
1995, așa cum a fost amendată de Regulamentul (CE)
nr. 1.882/2003 al Parlamentului European și al Consiliului din
29 septembrie 2003 de adaptare la Decizia 1999/468/CE a
Consiliului a dispozițiilor privind comitetele care asistă Comisia
în exercitarea competențelor de executare prevăzute de actele
care fac obiectul procedurii menționate la articolul 251 din

MONITORUL OFICIAL AL ROMÂNIEI, PARTEA I, Nr. 66/29.I.2010
Tratatul CE, publicat în Jurnalul Oficial al Uniunii Europene
nr. L 284 din 31 octombrie 2003.
(7) Autoritățile publice cu atribuții în domeniul securității
naționale interzic publicarea informațiilor care ar putea pune în
pericol securitatea națională sau care ar putea fi folosite pentru
desfășurarea unor acțiuni de terorism, sabotaj ori crimă
organizată.
Art. 13. — (1) Serviciile prevăzute la art. 9 alin. (1) lit. a) și b)
sunt disponibile publicului cu titlu gratuit.
(2) Prin excepție de la prevederile alin. (1), autoritățile publice
care asigură serviciile de vizualizare prevăzute la art. 9 alin. (1)
lit. b) pot percepe tarife cu unică destinație, în cazul în care
acestea asigură întreținerea seturilor de date spațiale și a
serviciilor de date corespunzătoare, în special în situații în care
sunt implicate volume mari de date actualizate frecvent.
(3) Datele puse la dispoziție prin intermediul serviciilor de
vizualizare prevăzute la art. 9 alin. (1) lit. b) pot fi într-o formă
care să împiedice reutilizarea acestora în scopuri comerciale.
(4) În cazul în care autoritățile publice percep taxe sau tarife
pentru serviciile prevăzute la art. 9 alin. (1) lit. b), c) sau e),
Ministerul Administrației și Internelor, prin Agenția Națională de
Cadastru și Publicitate Imobiliară, asigură disponibilitatea
serviciilor de comerț electronic în cadrul geo-portalului. Aceste
servicii pot fi supuse, după caz, unor clauze de exonerare de
răspundere, licențe obținute electronic/licențe.
Art. 14. — Ministerul Administrației și Internelor, prin Agenția
Națională de Cadastru și Publicitate Imobiliară, asigură accesul
la serviciile prevăzute la art. 9 alin. (1) prin intermediul geoportalului INSPIRE al Comunității Europene și prin geo-portal.
CAPITOLUL V
Punerea în comun a datelor
Art. 15. — (1) Ministerul Administrației și Internelor, prin
Agenția Națională de Cadastru și Publicitate Imobiliară, creează
cadrul tehnic necesar punerii în comun a seturilor de date
spațiale și a serviciilor aferente de către autoritățile publice
prevăzute la art. 3 lit. h) pct. (i) și (ii).
(2) Datele spațiale rămân și se actualizează la autoritățile
publice.
(3) Aceste măsuri permit autorităților publice să aibă acces la
seturile de date spațiale și serviciile aferente, să facă schimb și
să utilizeze seturile și serviciile respective, în scopul îndeplinirii
sarcinilor publice care pot avea un impact asupra mediului,
precum și al realizării INIS.
(4) Măsurile prevăzute la alin. (1) exclud orice restricție
susceptibilă de a crea, în momentul utilizării, obstacole practice
pentru punerea în comun a seturilor și serviciilor de date
spațiale.
(5) Autoritățile publice care furnizează seturi de date spațiale
și servicii aferente pot să acorde licențe și/sau să solicite plata
unor tarife de la autoritățile, instituțiile și organismele publice
comunitare care folosesc aceste seturi și servicii de date
spațiale.
(6) Licențele și tarifele prevăzute la alin. (5) trebuie să fie pe
deplin compatibile cu obiectivul general de facilitare a punerii în
comun a seturilor de date spațiale și a serviciilor aferente de
către autoritățile publice.
(7) În cazurile în care se percep tarife, acestea trebuie să se
mențină la nivelul minim care să asigure calitatea necesară și
furnizarea de seturi de date spațiale și servicii aferente, precum
și recuperarea rezonabilă a investiției, respectându-se în același
timp, după caz, cerințele de autofinanțare a autorităților publice
care furnizează seturi și servicii de date spațiale.
(8) Seturile de date spațiale și serviciile aferente referitoare
la mediu, furnizate de autoritățile publice către instituțiile și
organismele comunitare, în vederea îndeplinirii obligațiilor de

5

raportare de către acestea în conformitate cu prevederile
legislației comunitare privind mediul, sunt scutite de plată.
(9) Procedurile referitoare la punerea în comun a seturilor de
date spațiale și a serviciilor aferente prevăzute la alin. (1)—(8)
sunt deschise autorităților publice prevăzute la art. 3 lit. h) pct. (i)
și (ii) din alte state membre ale Uniunii Europene, instituțiilor și
organismelor comunitare, pentru îndeplinirea sarcinilor publice
care pot avea impact asupra mediului.
(10) Procedurile privind punerea în comun a seturilor și
serviciilor de date spațiale prevăzute la alin. (1)—(8) sunt
deschise, conform principiului reciprocității și al egalității de
tratament, organismelor instituite prin acorduri internaționale la
care Comunitatea Europeană și statele membre sunt parte, în
scopul îndeplinirii sarcinilor care pot avea un impact asupra
mediului.
(11) În cazul în care procedurile privind punerea în comun a
seturilor și serviciilor de date spațiale, prevăzute la alin. (1)—(8),
sunt puse la dispoziție în conformitate cu prevederile alin. (9) și
(10), acestea pot fi însoțite de cerințele prevăzute de legislația
națională privind utilizarea lor.
(12) Prin excepție de la prevederile alin. (1)—(11), autoritățile
publice pot limita punerea în comun a seturilor de date spațiale
și a serviciilor aferente în cazul în care aceasta aduce atingere
desfășurării procedurilor judiciare, siguranței publice, apărării
naționale sau relațiilor internaționale.
(13) Ministerul Administrației și Internelor, prin Agenția
Națională de Cadastru și Publicitate Imobiliară, asigură accesul
instituțiilor și organismelor comunitare la seturile și serviciile de
date spațiale, în condiții armonizate cu celelalte state membre,
în conformitate cu regulile de implementare care guvernează
aceste condiții, elaborate de Comisia Europeană.
(14) Tarifele percepute de către autoritățile publice finanțate
de la bugetul de stat, conform alin. (7), constituie venituri ale
bugetului de stat.
CAPITOLUL VI
Coordonare și măsuri complementare
Art. 16. — (1) Autoritățile publice centrale asigură, prin
structurile proprii, coordonarea, după caz, la nivel național,
regional și local, a contribuțiilor tuturor celor pentru care
infrastructurile de informații spațiale prezintă un interes.
(2) Aceste structuri coordonează contribuțiile utilizatorilor,
producătorilor, furnizorilor de servicii cu valoare adăugată și ale
organismelor de coordonare în ceea ce privește identificarea
seturilor de date corespunzătoare, nevoile utilizatorilor,
furnizarea de informații privind practicile existente și asigurarea
feedbackului la informație privind punerea în aplicare a prezentei
ordonanțe.
Art. 17. — (1) Agenția Națională de Cadastru și Publicitate
Imobiliară reprezintă punctul de contact cu Comisia Europeană
privitor la Directiva INSPIRE.
(2) În activitatea sa, Agenția Națională de Cadastru și
Publicitate Imobiliară este susținută de Consiliul INIS.
(3) În vederea realizării INIS, Agenția Națională de Cadastru
și Publicitate Imobiliară îndeplinește următoarele atribuții
principale:
a) realizează și întreține geo-portalul;
b) asigură compatibilitatea geo-portalului cu geo-portalul
INSPIRE al Comunității Europene;
c) asigură funcționalitatea serviciului de comerț electronic;
d) asigură resursele materiale și umane necesare pentru
dezvoltarea și actualizarea INIS, potrivit competențelor specifice
domeniului de activitate;
e) monitorizează punerea în aplicare și utilizarea INIS,
asigură raportarea către Comisia Europeană și face publice
rezultatele monitorizării;

6

MONITORUL OFICIAL AL ROMÂNIEI, PARTEA I, Nr. 66/29.I.2010

f) pune la dispoziția autorităților publice sau a terților orice
informații, inclusiv date, coduri și clasificări tehnice, necesare
respectării normelor de aplicare a Directivei INSPIRE, fără a
restricționa utilizarea lor exclusiv în acest scop.
Art. 18. — (1) Consiliul INIS are următoarele atribuții
principale:
a) stabilește și supune aprobării Guvernului planul de
activități pentru realizarea și actualizarea INIS;
b) stabilește și aprobă temele de date spațiale, altele decât
cele prevăzute în anexele nr. 1—3;
c) stabilește responsabilități autorităților publice și terților,
după caz, pentru crearea și actualizarea seturilor de date
spațiale, a serviciilor aferente acestora și a metadatelor pentru
temele INIS;
d) decide cu privire la disponibilitatea seturilor de date
spațiale și a serviciilor aferente în vederea accesului public;
e) decide cu privire la seturile de date spațiale și serviciile
aferente pentru care se solicită tarife;
f) decide cu privire la seturile de date spațiale și serviciile
aferente pentru care se pot acorda licențe;
g) raportează Guvernului României, semestrial sau ori de
câte ori este necesar, stadiul implementării activităților prevăzute
în planul de activități pentru realizarea și actualizarea INIS;
h) adoptă decizii în vederea realizării INIS;
i) aprobă rapoartele punctului de contact pentru Directiva
INSPIRE înainte de transmiterea lor Comisiei Europene.
(2) Consiliului INIS se organizează și funcționează potrivit
propriului regulament, care se aprobă prin hotărâre a
Guvernului.
Art. 19. — (1) Agenția Națională de Cadastru și Publicitate
Imobiliară organizează grupuri de experți, care vor avea
următoarele atribuții:
a) să recomande o infrastructură hardware și de comunicații
care să asigure gestionarea, controlul datelor spațiale, serviciile
de date spațiale și să faciliteze accesul publicului la aceste date;
b) să inițieze servicii și tehnologii de rețea, acorduri de
punere în comun, accesare și utilizare, precum și mecanisme,
procese și proceduri de coordonare și monitorizare;
c) să coordoneze revizuirea periodică a datelor spațiale
componente, în vederea asigurării acurateței și actualității
acestora;
d) să elaboreze specificații și să propună standarde
naționale, care să definească conținutul, structura, forma,
calitatea datelor spațiale componente, care sunt necesare
pentru a obține un format comun și interoperabil al datelor.
(2) Grupurile de experți pot fi alcătuite din reprezentanți ai:
a) autorităților publice centrale membre ale Consiliului INIS;
b) altor autorități publice;
c) unor persoane fizice sau juridice pentru care datele
spațiale respective prezintă interes datorită rolului acestora în
infrastructura pentru informații spațiale;
d) mediului privat;
e) mediului academic;
f) organizațiilor neguvernamentale.
CAPITOLUL VII
Dispoziții finale
Art. 20. — (1) Agenția Națională de Cadastru și Publicitate
Imobiliară monitorizează implementarea și utilizarea INIS și face
permanent accesibile rezultatele acestei monitorizări Comisiei
Europene și publicului.

(2) Până la data de 15 mai 2010, Agenția Națională de
Cadastru și Publicitate Imobiliară transmite Comisiei Europene
un raport care cuprinde descrierea sumară a:
a) modului în care se asigură coordonarea între furnizorii și
utilizatorii de seturi de date spațiale și servicii aferente din
sectorul public și organismele intermediare, legătura cu terții,
precum și organizarea asigurării calității;
b) contribuției aduse de autoritățile publice sau de terți la
funcționarea și coordonarea infrastructurii pentru informații
spațiale;
c) informațiilor privind utilizarea infrastructurii pentru
informații spațiale;
d) acordurilor dintre autoritățile publice privind punerea în
comun a datelor;
e) costurilor și beneficiilor punerii în aplicare a prezentei
ordonanțe.
(3) La intervale de 3 ani, începând cu data de 15 mai 2013,
Agenția Națională de Cadastru și Publicitate Imobiliară transmite
Comisiei Europene un raport care să conțină informații
actualizate privind aspectele prevăzute la alin. (2).
Art. 21. — Ministerul Administrației și Internelor transmite
Comisiei Europene actele normative naționale adoptate pentru
conformarea cu prevederile Directivei INSPIRE.
Art. 22. — (1) Autoritățile publice coordonatoare și
colaboratoare responsabile pentru seturile de date spațiale
prevăzute în anexele nr. 1—3 prevăd în bugetul propriu sumele
necesare pentru realizarea obiectivelor care le revin conform
prezentei ordonanțe.
(2) Pentru anul 2010 finanțarea obiectivelor ce decurg din
aplicarea prezentei ordonanțe este asigurată de la bugetul de
stat, prin bugetele aprobate pe anul 2010 autorităților publice
coordonatoare responsabile pentru seturile de date spațiale
prevăzute în anexele nr. 1—3.
(3) Pentru asigurarea resurselor financiare necesare
autorităților publice în vederea realizării atribuțiilor care le revin
conform prezentei ordonanțe, Guvernul României poate aproba
programe de finanțare. Programele sunt finanțate prin bugetul
Ministerului Administrației și Internelor.
Art. 23. — (1) Autoritățile publice coordonatoare și
colaboratoare responsabile pentru seturile de date spațiale
prevăzute în anexele nr. 1—3 emit reglementări interne pentru
punerea în aplicare a prezentei ordonanțe în domeniile lor de
responsabilitate.
(2) Pentru realizarea fiecăruia dintre seturile de date spațiale
prevăzute în anexele nr. 1—3, autoritățile publice coordonatoare
și colaboratoare responsabile prevăzute în anexa nr. 4 încheie
între ele, după caz, protocoale de colaborare.
Art. 24. — În termen de 30 de zile de la data intrării în vigoare
a prezentei ordonanțe, Ministerul Administrației și Internelor
elaborează și propune spre aprobare Guvernului proiectul de
hotărâre privind regulamentul de organizare și funcționare a
Consiliului INIS.
Art. 25. — (1) Anexele nr. 1—4 fac parte integrantă din
prezenta ordonanță.
(2) Anexele se reactualizează prin hotărâre a Guvernului.
*

MONITORUL OFICIAL AL ROMÂNIEI, PARTEA I, Nr. 66/29.I.2010
Prezenta ordonanță transpune prevederile Directivei
2007/2/CE a Parlamentului European și a Consiliului din
14 martie 2007 de instituire a unei infrastructuri pentru

7

informații spațiale în Comunitatea Europeană (INSPIRE),
publicată în Jurnalul Oficial al Uniunii Europene nr. L 108 din
25 aprilie 2007.

PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
Ministrul mediului și pădurilor,
Borbély László
Ministrul economiei, comerțului și mediului de afaceri,
Adriean Videanu
Ministrul afacerilor externe,
Teodor Baconschi
Ministrul transporturilor și infrastructurii,
Radu Mircea Berceanu
Ministrul apărării naționale,
Gabriel Oprea
Ministrul culturii și patrimoniului național,
Kelemen Hunor
Ministrul dezvoltării regionale și turismului,
Elena Gabriela Udrea
Ministrul educației, cercetării, tineretului și sportului,
Daniel Petru Funeriu
Ministrul sănătății,
Cseke Attila
Ministrul agriculturii și dezvoltării rurale,
Mihail Dumitru
Ministrul muncii, familiei și protecției sociale,
Mihai Constantin Șeitan
Directorul Serviciului de Telecomunicații Speciale,
Marcel Opriș
Președintele Institutului Național de Statistică,
Vergil Voineagu
Președintele Academiei Române,
Ionel Haiduc
Președintele Agenției Naționale pentru Resurse Minerale,
Alexandru Pătruți
Șeful Departamentului pentru Afaceri Europene,
Bogdan Mănoiu
p. Ministrul finanțelor publice,
Gheorghe Gherghina,
secretar de stat
București, 20 ianuarie 2010.
Nr. 4.
ANEXA Nr. 1

S E T U R I D E D AT E S PA Ț I A L E I

I.1. Sisteme de coordonate de referință
Sisteme de referință unică în spațiu a informațiilor spațiale,
alcătuite dintr-un set de coordonate rectangulare (x, y, z) și/sau
latitudine și longitudine și altitudine, bazate pe un datum
geodezic orizontal și un datum geodezic vertical
I.2. Sisteme de caroiaj geografic
Caroiaj multirezoluție armonizat, având punct de origine
comun, cu localizarea și mărimea standard a celulelor
I.3. Denumiri geografice
Nume de zone, regiuni, localități, orașe mari, suburbii, orașe
mici ori așezări sau orice alt element geografic ori topografic de
interes public sau istoric

I.4. Unități administrativ-teritoriale
Unități administrative delimitând zonele în care România
deține și/sau își exercită competența, la nivel local, regional și
național, separate prin limite administrative
I.5. Adrese
Localizarea proprietăților, bazată pe identificatori de adresă,
de obicei numele străzii, numărul imobilului și codul poștal
I.6. Parcele cadastrale
Suprafețele stabilite în registre cadastrale
I.7. Rețele de transport
Rețele de transport rutier, feroviar, aerian și pe apă și
infrastructura asociată. Cuprinde, de asemenea, legături între

8

MONITORUL OFICIAL AL ROMÂNIEI, PARTEA I, Nr. 66/29.I.2010

diferite rețele. Mai cuprinde și rețeaua transeuropeană de
transport, astfel cum este definită în Decizia nr. 1.692/96/CE a
Parlamentului European și a Consiliului din 23 iulie 1996 privind
orientările comunitare pentru dezvoltarea rețelei transeuropene
de transport și modificările ulterioare.
I.8. Hidrografie
Elementele hidrografice, inclusiv zonele marine, precum și
toate celelalte corpuri de apă și elementele legate de acestea,
inclusiv bazinele și sub-bazinele hidrografice. După caz, în

conformitate cu definițiile din Directiva 2000/60/CE a
Parlamentului European și a Consiliului din 23 octombrie 2000
de stabilire a unui cadru de politică comunitară în domeniul apei,
publicată în Jurnalul Oficial al Uniunii Europene nr. L 327 din
22 decembrie 2000, și sub formă de rețele
I.9. Arii protejate
Zone desemnate sau administrate în cadrul legislativ
internațional, comunitar sau intern, în vederea îndeplinirii unor
obiective specifice de conservare
ANEXA Nr. 2

S E T U R I D E D AT E S PA Ț I A L E I I

II.1. Altitudine
Modele digitale altimetrice ale suprafețelor: terestre, de
gheață sau oceanice. Include altimetria terestră, batimetria și
linia de coastă.

II.3. Imagini ortorectificate
Imagini georeferențiate ale suprafeței terestre, obținute cu
senzori plasați pe sateliți sau aeroportați

II.2. Acoperirea terenurilor
Acoperirea fizică și biologică a suprafeței terestre, inclusiv
suprafețele artificiale, zonele agricole, pădurile, zonele (semi)
naturale, zonele umede și corpurile de apă

Caracterizarea geologică în funcție de structură și
compoziție. Include roca de bază, straturile acvifere și
geomorfologia

II.4. Geologie

ANEXA Nr. 3

S E T U R I D E D AT E S PA Ț I A L E S P E C I F I C E I I I

III.1. Unități statistice
Unități de diseminare sau de utilizare a informațiilor statistice
III.2. Clădiri
Localizarea geografică a clădirilor
III.3. Soluri
Soluri și subsoluri, caracterizate în funcție de adâncime,
textură, structură și conținut al particulelor și materialului
organic, aspect pietros, eroziune, înclinație medie și capacitate
anticipată de stocare a apei
III.4. Utilizarea terenului
Teritoriul caracterizat de funcționalitatea, actuală sau viitoare,
planificată ori în scop socioeconomic (de exemplu, rezidențial,
industrial, comercial, agricol, forestier, de recreație)
III.5. Sănătate și siguranță umană
Distribuția geografică a predominanței patologiilor (alergii,
cancere, boli respiratorii etc.), precum și informații care indică
efectul asupra sănătății (markeri biologici, scăderea fertilității,
epidemii) sau asupra bunăstării oamenilor (oboseală, stres etc.),
legată direct (poluarea aerului, substanțe chimice, deprecierea
stratului de ozon, zgomot etc.) sau indirect (alimente, organisme
modificate genetic etc.) de calitatea mediului
III.6. Servicii de utilități publice și alte servicii publice
Includ servicii de utilitate publică, precum sistemele de
canalizare, de gestionare a deșeurilor, de aprovizionare cu
energie electrică și apă, precum și servicii administrative și
sociale publice, cum ar fi: adăposturi de protecție civilă, școlile
și spitalele.
III.7. Instalații de monitorizare a mediului
Amplasarea și exploatarea instalațiilor de monitorizare a
mediului, inclusiv observarea și măsurarea emisiilor, a stării
mediului înconjurător și a altor parametri ai ecosistemului
(biodiversitate, starea ecologică a vegetației etc.), de către sau
în numele autorităților publice

III.8. Instalații de producție și industriale
Parcuri de producție industrială, inclusiv instalațiile
reglementate de Directiva 2008/1/CE a Parlamentului European
și a Consiliului din 15 ianuarie 2008 privind prevenirea și
controlul integrat al poluării și instalațiile de captare a apei,
extracție minieră și locurile de depozitare
IIII.9. Instalații agricole și pentru acvacultură
Echipament și instalații de producție agricolă (inclusiv
sisteme de irigație, sere și grajduri)
III.10. Repartizarea populației — demografie
Repartizare geografică a populației, inclusiv caracteristicile
populației și nivelurile de activitate, cumulate pe unități de caroiaj
cartografic, regiune, unitate administrativă sau altă unitate
analitică.
III.11. Zone de administrare/restricție/reglementare și unități
de raportare
Zone administrate, reglementate sau folosite pentru
raportarea la nivel internațional, european, național, regional și
local. Includ gropile de gunoi, zonele de protecție a surselor de
apă potabilă, zonele vulnerabile la nitrați, șenalele navigabile
reglementate de pe mare sau din apele interne importante,
zonele destinate descărcării deșeurilor, zonele în care există
limitări cu privire la nivelurile de zgomot, zonele aprobate pentru
prospectare și exploatare minieră, districtele bazinelor
hidrografice, unitățile relevante de raportare și zonele de
administrare a litoralului.
III.12. Zone de risc natural
Zone vulnerabile caracterizate în funcție de riscurile naturale
(orice fenomen atmosferic, hidrologic, seismic, vulcanic, precum
și incendiile, care, din cauza localizării, gravității și frecvenței,
pot afecta grav societatea), de exemplu inundațiile, alunecările
și surpările de teren, avalanșele, incendiile forestiere,
cutremurele de pământ, erupțiile vulcanice

9

MONITORUL OFICIAL AL ROMÂNIEI, PARTEA I, Nr. 66/29.I.2010
III.13. Condiții atmosferice
Parametrii fizici din atmosferă. Includ datele spațiale bazate
pe măsurători, pe modele sau pe o combinație între acestea,
precum și locațiile de măsurare.
III.14. Caracteristici geografice meteorologice
Condițiile meteorologice și măsurătorile acestora: precipitații,
temperatură, evapotranspirație, viteza și direcția vântului
III.15. Caracteristici geografice oceanografice
Parametrii fizici ai oceanelor (curenți, salinitate, înălțimea
valurilor etc.)
III.16. Regiuni maritime
Parametrii fizici ai mărilor și corpurilor de apă sărată divizate
în regiuni și subregiuni cu caracteristici comune
III.17. Regiuni biogeografice
Zone relativ omogene pe baza condițiilor ecologice, având
caracteristici comune
III.18. Habitate și biotopuri
Zone geografice caracterizate prin condiții ecologice
specifice, procese, structură și funcții (de menținere a vieții) care

sprijină fizic organismele care trăiesc acolo. Includ zonele
terestre și acvatice care se disting prin caracteristicile lor
geografice, abiotice și biotice, indiferent că acestea sunt
naturale sau seminaturale
III.19. Repartizarea speciilor
Distribuția geografică a speciilor de animale și plante,
cumulate pe unități de caroiaj cartografic, regiune, unitate
administrativă sau altă unitate analitică
III.20. Resurse energetice
Resurse energetice, incluzând hidrocarburi, energia hidro,
bioenergia, energia solară, energia eoliană etc., însoțite de
informații relevante privind extinderea resursei, inclusiv prin
adâncimea/înălțimea la care se află, după caz, în condițiile legii
III.21. Resurse minerale
Resurse minerale, incluzând minereurile metalifere,
mineralele industriale etc., însoțite de informații relevante privind
extinderea resursei, inclusiv prin adâncimea/înălțimea la care
se află, după caz, în condițiile legii

ANEXA Nr. 4

A U T O R I T Ă Ț I L E P U B L I C E C O O R D O N AT O A R E Ș I C O L A B O R AT O A R E R E S P O N S A B I L E
P E N T R U S E T U R I L E D E D AT E S PA Ț I A L E P R E V Ă Z U T E Î N A N E X E L E N R . 1 — 3
Seturi de date spațiale

Autorități responsabile

I.1. Sisteme de coordonate de referință
Sisteme de referință unică în spațiu a informațiilor spațiale,
alcătuite dintr-un set de coordonate rectangulare (x, y, z) și/sau
latitudine și longitudine și altitudine, bazate pe un datum
geodezic orizontal și un datum geodezic vertical

Coordonator: Ministerul Administrației și Internelor
Colaborator: Ministerul Apărării Naționale

I.2. Sisteme de caroiaj geografic
Caroiaj multirezoluție armonizat, având punct de origine
comun, cu localizarea și mărimea standard a celulelor

Coordonator: Ministerul Administrației și Internelor
Colaborator: Ministerul Apărării Naționale

I.3. Denumiri geografice
Nume de zone, regiuni, localități, orașe mari, suburbii, orașe
mici ori așezări sau orice alt element geografic ori topografic de
interes public sau istoric

Coordonator: Ministerul Apărării Naționale
Colaboratori: Ministerul Administrației și Internelor
Academia Română
Institutul Național de Statistică
Ministerul Culturii și Patrimoniului Național

I.4. Unități administrativ-teritoriale
Unități administrative delimitând zonele în care România
deține și/sau își exercită competența, la nivel local, regional și
național, separate prin limite administrative

Coordonator: Ministerul Administrației și Internelor
Colaboratori: Ministerul Apărării Naționale
Ministerul Dezvoltării Regionale și Turismului
Ministerul Afacerilor Externe
Autoritățile executive ale administrației publice
locale

I.5. Adrese
Localizarea proprietăților, bazată pe identificatori de adresă,
de obicei numele străzii, numărul imobilului și codul poștal

Coordonator: Ministerul Administrației și Internelor
Colaboratori: Autoritățile executive ale administrației publice
locale

I.6. Parcele cadastrale
Suprafețele stabilite în registre cadastrale

Coordonator: Ministerul Administrației și Internelor
Colaboratori: Autoritățile executive ale administrației publice
locale

I.7. Rețele de transport
Rețele de transport rutier, feroviar, aerian și pe apă și
infrastructura asociată. Cuprinde, de asemenea, legături între
diferite rețele. Mai cuprinde și rețeaua transeuropeană de
transport, astfel cum este definită în Decizia nr. 1.692/96/CE a
Parlamentului European și a Consiliului din 23 iulie 1996
privind orientările comunitare pentru dezvoltarea rețelei
transeuropene de transport și modificările ulterioare.

Coordonator: Ministerul Transporturilor și Infrastructurii
Colaboratori: Ministerul Apărării Naționale
Ministerul Administrației și Internelor

10

MONITORUL OFICIAL AL ROMÂNIEI, PARTEA I, Nr. 66/29.I.2010
Seturi de date spațiale

Autorități responsabile

I.8. Hidrografie
Elementele hidrografice, inclusiv zonele marine, precum și
toate celelalte corpuri de apă și elementele legate de acestea,
inclusiv bazinele și sub-bazinele hidrografice. După caz, în
conformitate cu definițiile din Directiva 2000/60/CE a
Parlamentului European și a Consiliului din 23 octombrie 2000
de stabilire a unui cadru de politică comunitară în domeniul
apei, publicată în Jurnalul Oficial al Uniunii Europene nr. L 327
din 22 decembrie 2000, și sub formă de rețele

Coordonator: Ministerul Mediului și Pădurilor
Colaboratori: Ministerul Apărării Naționale
Ministerul Administrației și Internelor

I.9. Arii protejate
Zone desemnate sau administrate în cadrul legislativ
internațional, comunitar sau intern, în vederea îndeplinirii unor
obiective specifice de conservare

Coordonator: Ministerul Mediului și Pădurilor
Colaboratori: Ministerul Administrației și Internelor
Ministerul Agriculturii și Dezvoltării Rurale
Ministerul Culturii și Patrimoniului Național
Academia Română
Ministerul Dezvoltării Regionale și Turismului

II.1. Altitudine
Modele digitale altimetrice ale suprafețelor: terestre, de gheață
sau oceanice. Include altimetria terestră, batimetria și linia de
coastă.

Coordonator: Ministerul Apărării Naționale
Colaboratori: Ministerul Mediului și Pădurilor
Ministerul Administrației și Internelor

II.2. Acoperirea terenurilor
Acoperirea fizică și biologică a suprafeței terestre, inclusiv
suprafețele artificiale, zonele agricole, pădurile, zonele (semi)
naturale, zonele umede și corpurile de apă

Coordonator: Ministerul Mediului și Pădurilor
Colaboratori: Ministerul Administrației și Internelor
Ministerul Agriculturii și Dezvoltării Rurale
Ministerul Apărării Naționale

II.3. Imagini ortorectificate
Imagini georeferențiate ale suprafeței terestre, obținute cu
senzori plasați pe sateliți sau aeroportați

Coordonator: Ministerul Administrației și Internelor
Colaboratori: Ministerul Apărării Naționale
Ministerul Agriculturii și Dezvoltării Rurale
Ministerul Mediului și Pădurilor
Ministerul Educației, Cercetării, Tineretului și
Sportului

II.4. Geologie
Caracterizarea geologică în funcție de structură și compoziție.
Include roca de bază, straturile acvifere și geomorfologia.

Coordonator: Ministerul Educației, Cercetării, Tineretului și
Sportului
Colaboratori: Ministerul Mediului și Pădurilor
Academia Română
Agenția Națională pentru Resurse Minerale

III.1. Unități statistice
Unități de diseminare sau de utilizare a informațiilor statistice

Coordonator: Institutul Național de Statistică
Colaboratori: Ministerul Mediului și Pădurilor
Ministerul Administrației și Internelor
Ministerul Agriculturii și Dezvoltării Rurale
Ministerul Transporturilor și Infrastructurii

III.2. Clădiri
Localizarea geografică a clădirilor

Coordonator: Ministerul Administrației și Internelor
Colaboratori: Ministerul Dezvoltării Regionale și Turismului
Autoritățile executive ale administrației publice
locale

III.3. Soluri
Soluri și subsoluri, caracterizate în funcție de adâncime,
textură, structură și conținut al particulelor și materialului
organic, aspect pietros, eroziune, înclinație medie și capacitate
anticipată de stocare a apei

Coordonator: Ministerul Agriculturii și Dezvoltării Rurale
Colaboratori: Ministerul Mediului și Pădurilor
Ministerul Educației, Cercetării, Tineretului și
Sportului

III.4. Utilizarea terenului
Teritoriul caracterizat de funcționalitatea, actuală sau viitoare,
planificată ori în scop socioeconomic (de exemplu, rezidențial,
industrial, comercial, agricol, forestier, de recreație)

Coordonator: Ministerul Dezvoltării Regionale și Turismului
Colaboratori: Ministerul Agriculturii și Dezvoltării Rurale
Ministerul Administrației și Internelor
Ministerul Mediului și Pădurilor
Ministerul Apărării Naționale
Autoritățile executive ale administrației publice
locale

MONITORUL OFICIAL AL ROMÂNIEI, PARTEA I, Nr. 66/29.I.2010
Seturi de date spațiale

11

Autorități responsabile

III.5. Sănătate și siguranță umană
Distribuția geografică a predominanței patologiilor (alergii,
cancere, boli respiratorii etc.), precum și informații care indică
efectul asupra sănătății (markeri biologici, scăderea fertilității,
epidemii) sau asupra bunăstării oamenilor (oboseală, stres
etc.), legată direct (poluarea aerului, substanțe chimice,
deprecierea stratului de ozon, zgomot etc.) sau indirect
(alimente, organisme modificate genetic etc.) de calitatea
mediului

Coordonator: Ministerul Sănătății
Colaboratori: Institutul Național de Statistică
Ministerul Mediului și Pădurilor
Ministerul Agriculturii și Dezvoltării Rurale
Ministerul Administrației și Internelor

III.6. Servicii de utilități publice și alte servicii publice
Includ servicii de utilitate publică, precum sistemele de
canalizare, de gestionare a deșeurilor, de aprovizionare cu
energie electrică și apă, precum și servicii administrative și
sociale publice, cum ar fi: adăposturi de protecție civilă, școlile
și spitalele.

Coordonator: Ministerul Administrației și Internelor
Colaboratori: Ministerul Mediului și Pădurilor
Ministerul Economiei, Comerțului și Mediului de
Afaceri
Ministerul Sănătății
Ministerul Muncii, Familiei și Protecției Sociale
Autoritățile executive ale administrației publice
locale

III.7. Instalații de monitorizare a mediului
Amplasarea și exploatarea instalațiilor de monitorizare a
mediului, inclusiv observarea și măsurarea emisiilor, a stării
mediului înconjurător și a altor parametri ai ecosistemului
(biodiversitate, starea ecologică a vegetației etc.), de către sau
în numele autorităților publice

Coordonator: Ministerul Mediului și Pădurilor
Colaboratori: Ministerul Agriculturii și Dezvoltării Rurale

III.8. Instalații de producție și industriale
Parcuri de producție industrială, inclusiv instalațiile
reglementate de Directiva 2008/1/CE a Parlamentului
European și a Consiliului din 15 ianuarie 2008 privind
prevenirea și controlul integrat al poluării și instalațiile de
captare a apei, extracție minieră și locurile de depozitare

Coordonator: Ministerul Mediului și Pădurilor
Colaboratori: Ministerul Economiei, Comerțului și Mediului de
Afaceri
Ministerul Administrației și Internelor
Agenția Națională pentru Resurse Minerale
Ministerul Sănătății

III.9. Instalații agricole și pentru acvacultură
Echipament și instalații de producție agricolă (inclusiv sisteme
de irigație, sere și grajduri)

Coordonator: Ministerul Agriculturii și Dezvoltării Rurale

III.10. Repartizarea populației — demografie
Repartizare geografică a populației, inclusiv caracteristicile
populației și nivelurile de activitate, cumulate pe unități de
caroiaj cartografic, regiune, unitate administrativă sau altă
unitate analitică.

Coordonator: Institutul Național de Statistică
Colaboratori: Academia Română

III.11. Zone de administrare/restricție/reglementare și unități
de raportare
Zone administrate, reglementate sau folosite pentru raportarea
la nivel internațional, european, național, regional și local.
Includ gropile de gunoi, zonele de protecție a surselor de apă
potabilă, zonele vulnerabile la nitrați, șenalele navigabile
reglementate de pe mare sau din apele interne importante,
zonele destinate descărcării deșeurilor, zonele în care există
limitări cu privire la nivelurile de zgomot, zonele aprobate
pentru prospectare și exploatare minieră, districtele bazinelor
hidrografice, unitățile relevante de raportare și zonele de
administrare a litoralului.

Coordonator: Ministerul Mediului și Pădurilor
Colaboratori: Ministerul Sănătății
Ministerul Apărării Naționale
Agenția Națională pentru Resurse Minerale
Ministerul Economiei, Comerțului și Mediului de
Afaceri

III.12. Zone de risc natural
Zone vulnerabile caracterizate în funcție de riscurile naturale
(orice fenomen atmosferic, hidrologic, seismic, vulcanic,
precum și incendiile, care, din cauza localizării, gravității și
frecvenței, pot afecta grav societatea), de exemplu: inundațiile,
alunecările și surpările de teren, avalanșele, incendiile
forestiere, cutremurele de pământ, erupțiile vulcanice

Coordonator: Ministerul Dezvoltării Regionale și Turismului
Colaboratori: Ministerul Administrației și Internelor
Ministerul Mediului și Pădurilor
Ministerul Educației, Cercetării, Tineretului și
Sportului
Ministerul Agriculturii și Dezvoltării Rurale
Institutul Național de Statistică
Academia Română

12

MONITORUL OFICIAL AL ROMÂNIEI, PARTEA I, Nr. 66/29.I.2010
Seturi de date spațiale

Autorități responsabile

III.13. Condiții atmosferice
Parametrii fizici din atmosferă. Includ datele spațiale bazate
pe măsurători, pe modele sau pe o combinație între acestea,
precum și locațiile de măsurare.

Coordonator: Ministerul Mediului și Pădurilor
Colaboratori: Ministerul Educației, Cercetării, Tineretului și
Sportului
Academia Română

III.14. Caracteristici geografice meteorologice
Condițiile meteorologice și măsurătorile acestora: precipitații,
temperatură, evapotranspirație, viteza și direcția vântului

Coordonator: Ministerul Mediului și Pădurilor
Colaboratori: Ministerul Educației, Cercetării, Tineretului și
Sportului
Academia Română

III.15. Caracteristici geografice oceanografice
Parametrii fizici ai oceanelor (curenți, salinitate, înălțimea
valurilor etc.)
III.16. Regiuni maritime
Parametrii fizici ai mărilor și corpurilor de apă sărată divizate în
regiuni și subregiuni cu caracteristici comune

Coordonator: Ministerul Mediului și Pădurilor
Colaboratori: Academia Română
Ministerul Educației, Cercetării, Tineretului și
Sportului
Ministerul Apărării Naționale

III.17. Regiuni biogeografice
Zone relativ omogene pe baza condițiilor ecologice, având
caracteristici comune

Coordonator: Ministerul Mediului și Pădurilor
Colaboratori: Academia Română

III.18. Habitate și biotopuri
Zone geografice caracterizate prin condiții ecologice specifice,
procese, structură și funcții (de menținere a vieții) care sprijină
fizic organismele care trăiesc acolo. Includ zonele terestre și
acvatice care se disting prin caracteristicile lor geografice,
abiotice și biotice, indiferent că acestea sunt naturale sau
seminaturale.

Coordonator: Ministerul Mediului și Pădurilor
Colaboratori: Ministerul Educației, Cercetării, Tineretului și
Sportului
Ministerul Agriculturii și Dezvoltării Rurale
Academia Română

III.19. Repartizarea speciilor
Distribuția geografică a speciilor de animale și plante,
cumulate pe unități de caroiaj cartografic, regiune, unitate
administrativă sau altă unitate analitică

Coordonator: Ministerul Mediului și Pădurilor
Colaboratori: Ministerul Educației, Cercetării, Tineretului și
Sportului
Ministerul Agriculturii și Dezvoltării Rurale
Academia Română

III.20. Resurse energetice
Resurse energetice, incluzând hidrocarburi, energia hidro,
bioenergia, energia solară, energia eoliană etc., însoțite de
informații relevante privind extinderea resursei, inclusiv prin
adâncimea/înălțimea la care se află, după caz, în condițiile legii

Coordonator: Ministerul Economiei, Comerțului și Mediului de
Afaceri
Colaboratori: Agenția Națională pentru Resurse Minerale

III.21. Resurse minerale
Resurse minerale, incluzând minereurile metalifere, mineralele
industriale etc., însoțite de informații relevante privind
extinderea resursei, inclusiv prin adâncimea/înălțimea la care
se află, după caz, în condițiile legii

Coordonator: Agenția Națională pentru Resurse Minerale
Colaboratori: Ministerul Economiei, Comerțului și Mediului de
Afaceri

MONITORUL OFICIAL AL ROMÂNIEI, PARTEA I, Nr. 66/29.I.2010

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind intrarea în vigoare a unor tratate internaționale
Constatând că părțile au îndeplinit procedurile legale necesare pentru intrarea în vigoare a tratatelor internaționale
enumerate mai jos,
în temeiul art. 25 alin. (9) din Legea nr. 590/2003 privind tratatele, potrivit căruia prin ordin al ministrului afacerilor externe
se face cunoscută intrarea în vigoare a tratatelor internaționale încheiate de România cu alte state, care se publică, fără plată, în
Monitorul Oficial al României, Partea I,
ministrul afacerilor externe emite prezentul ordin.
Art. 1. — La data de 19 octombrie 2009 a intrat în vigoare
Acordul dintre Guvernul României și Guvernul Republicii
Bulgaria privind legislația aplicabilă relațiilor de muncă,
securitate socială și securitate și sănătate în muncă legate de
construirea unui nou pod mixt (rutier și feroviar) de frontieră între
cele două țări, peste fluviul Dunărea, la Calafat—Vidin, semnat
la București la 25 iulie 2008 și la Sofia la 26 august 2008,
ratificat prin Legea nr. 318/2009, publicată în Monitorul Oficial
al României, Partea I, nr. 693 din 15 octombrie 2009.
Art. 2. — La data de 18 decembrie 2009 a intrat în vigoare
Acordul de cooperare economică dintre Guvernul României și
Guvernul Republicii Populare Chineze, semnat la București la
19 octombrie 2006, aprobat prin Hotărârea Guvernului
nr. 784/2007, publicată în Monitorul Oficial al României, Partea I,
nr. 558 din 15 august 2007.
Art. 3. — La data de 22 februarie 2009 a intrat în vigoare
Înțelegerea privind cooperarea dintre Ministerul Justiției din
România și Ministerul Justiției din Republica Coreea, semnată
la Seul la 11 septembrie 2008, aprobată prin Hotărârea
Guvernului nr. 1.400/2008, publicată în Monitorul Oficial al
României, Partea I, nr. 761 din 11 noiembrie 2008.
Art. 4. — La data de 3 august 2009 a intrat în vigoare
Protocolul adițional dintre Guvernul României și Guvernul
Republicii Populare Democrate Coreene, semnat la București
la 21 octombrie 2008, la Acordul dintre Guvernul României și
Guvernul Republicii Populare Democrate Coreene privind
promovarea și protejarea reciprocă a investițiilor, semnat la
București la 23 ianuarie 1998, ratificat prin Legea nr. 280/2009,
publicată în Monitorul Oficial al României, Partea I, nr. 494 din
16 iulie 2009.
Art. 5. — La data de 28 septembrie 2009 a intrat în vigoare
Acordul privind cooperarea în domeniul militar dintre Ministerul
Apărării Naționale din România și Ministerul Apărării Naționale
din Republica Elenă, semnat la Atena la 24 mai 2002, aprobat
prin Hotărârea Guvernului nr. 914/2002, publicată în Monitorul
Oficial al României, Partea I, nr. 669 din 9 septembrie 2002.
Art. 6. — La data de 7 ianuarie 2010 a intrat în vigoare
Acordul de coproducție în domeniul cinematografiei între
Guvernul României și Guvernul Republicii Franceze, semnat la
Cannes la 18 mai 2009, aprobat prin Hotărârea Guvernului
nr. 1.525/2009, publicată în Monitorul Oficial al României,
Partea I, nr. 906 din 23 decembrie 2009.
Art. 7. — La data de 10 decembrie 2008 a intrat în vigoare
Acordul dintre Guvernul României și Guvernul Republicii
Federale Germania privind colaborarea financiară pentru anul
2006, semnat la București la 24 iulie 2008, ratificat prin
Ordonanța de urgență a Guvernului nr. 171/2008, publicată în
Monitorul Oficial al României, Partea I, nr. 802 din 28 noiembrie
2008, aprobată prin Legea nr. 103/2009, publicată în Monitorul
Oficial al României, Partea I, nr. 265 din 23 aprilie 2009.

Art. 8. — La data de 21 octombrie 2009 a intrat în vigoare
Protocolul dintre Guvernul României și Guvernul Republicii
India, semnat la București la 16 februarie 2009, privind
amendarea Acordului dintre Guvernul României și Guvernul
Republicii India pentru promovarea și protejarea reciprocă a
investițiilor, semnat la New Delhi la 17 noiembrie 1997, ratificat
prin Legea nr. 306/2009, publicată în Monitorul Oficial al
României, Partea I, nr. 684 din 12 octombrie 2009.
Art. 9. — La data de 6 noiembrie 2009 a intrat în vigoare
Memorandumul de înțelegere dintre Oficiul Național de
Prevenire și Combatere a Spălării Banilor (România) și Unitatea
de Analiză a Informațiilor Financiare (Republica Malta) privind
cooperarea în domeniul schimbului de informații financiare
având legătură cu spălarea banilor și finanțarea actelor de
terorism, semnat la Doha la 28 mai 2009, aprobat prin Hotărârea
Guvernului nr. 1.059/2009, publicată în Monitorul Oficial al
României, Partea I, nr. 667 din 6 octombrie 2009.
Art. 10. — La data de 15 octombrie 2009 a intrat în vigoare
Protocolul privind colaborarea dintre Ministerul Afacerilor
Externe al României și Ministerul Afacerilor Externe și Integrării
Europene al Republicii Moldova, semnat la București la
20 octombrie 2006, aprobat prin Hotărârea Guvernului
nr. 266/2007, publicată în Monitorul Oficial al României, Partea I,
nr. 204 din 26 martie 2007.
Art. 11. — La data de 24 decembrie 2009 a intrat în vigoare
Protocolul dintre Ministerul Apărării din România și Ministerul
Apărării al Republicii Moldova privind cooperarea în domeniul
topogeodeziei militare, semnat la Chișinău la 25 decembrie
2006 și la București la 9 martie 2007, aprobat prin Hotărârea
Guvernului nr. 706/2007, publicată în Monitorul Oficial al
României, Partea I, nr. 512 din 31 iulie 2007.
Art. 12. — La data de 27 noiembrie 2009 a intrat în vigoare
Memorandumul de înțelegere dintre Ministerul Mediului și
Dezvoltării Durabile din România și Ministerul Protecției Mediului
din Republica Serbia privind cooperarea în domeniul protecției
mediului, semnat la București la 21 mai 2008, aprobat prin
Hotărârea Guvernului nr. 911/2008, publicată în Monitorul Oficial
al României, Partea I, nr. 626 din 28 august 2008.
Art. 13. — La data de 30 decembrie 2009 a intrat în vigoare
Acordul dintre Guvernul României și Guvernul Republicii
Slovace de cooperare științifică și tehnologică, semnat la
Bratislava la 31 martie 2009, aprobat prin Hotărârea Guvernului
nr. 974/2009, publicată în Monitorul Oficial al României, Partea I,
nr. 621 din 16 septembrie 2009.
Art. 14. — La data de 14 noiembrie 2009 a intrat în vigoare
Convenția dintre România și Republica Sudan pentru evitarea
dublei impuneri și prevenirea evaziunii fiscale cu privire la
impozitele pe venit și pe capital, semnată la București la 31 mai
2007, ratificată prin Legea nr. 386/2007, publicată în Monitorul
Oficial al României, Partea I, nr. 13 din 8 ianuarie 2008.

Ministrul afacerilor externe,
Teodor Baconschi
București, 12 ianuarie 2010.
Nr. 33.

14

MONITORUL OFICIAL AL ROMÂNIEI, PARTEA I, Nr. 66/29.I.2010

ACTE ALE CURȚII EUROPENE A
DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 28 iulie 2009

în Cauza Colceru împotriva României
(Cererea nr. 4.321/03)
În Cauza Colceru împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Elisabet Fura-Sandström, Corneliu Bîrsan, Boštjan M. Zupančič, Alvina Gyulumyan, Ineta Ziemele, Ann Power,
judecători, și din Santiago Quesada, grefier de secție,
după ce a deliberat în Camera de consiliu la data de 7 iulie 2009,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 4.321/03)
îndreptată împotriva României, prin care un cetățean al acestui
stat, doamna Lili Colceru (reclamanta), a sesizat Curtea la data
de 11 decembrie 2002, în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Guvernul român (Guvernul) este reprezentat de agentul
său, domnul Răzvan-Horațiu Radu, din cadrul Ministerului
Afacerilor Externe.
3. La data de 12 februarie 2008, președintele Secției a treia
a hotărât să îi comunice Guvernului cererea. Astfel cum prevede
art. 29 § 3 din Convenție, acesta a hotărât să se analizeze în
același timp admisibilitatea și fondul cauzei.
ÎN FAPT

I. Circumstanțele cauzei
4. Reclamanta s-a născut în anul 1955 și locuiește în
municipiul București.
5. Prin Ordonanța de urgență a Guvernului nr. 2/2001,
Agenția Națională pentru Comunicații și Informatică a fost
dizolvată și înlocuită cu Ministerul Comunicațiilor și Tehnologiei
Informației (ministerul).
Prin Ordinul din data de 3 ianuarie 2001, reclamanta, juristă
în cadrul acestei agenții, a fost concediată.
6. Prin Sentința din data de 25 aprilie 2001, confirmată în
ultimă instanță prin Decizia definitivă din 9 octombrie 2001 a
Curții Supreme de Justiție, Curtea de Apel București a admis
contestația reclamantei și a obligat ministerul să o reîncadreze
pe vechiul său post, să facă mențiunile aferente în cartea sa de
muncă și să îi plătească 14.800.000 lei vechi românești (ROL)
pentru salariile nepercepute pentru perioada ianuarie—aprilie
2001.
7. La data de 10 ianuarie 2002, ministerul i-a achitat
reclamantei suma de 16.546.400 ROL.
8. La data de 7 martie 2002, în urma plângerilor reclamantei
îndreptate împotriva ministrului comunicațiilor și tehnologiei
informației (ministrul), Parchetul de pe lângă Curtea Supremă
de Justiție a informat-o că numai Camera Deputaților, Senatul și
Președintele României au dreptul să ceară începerea urmăririi
penale împotriva membrilor Guvernului pentru fapte comise în
exercitarea funcțiilor lor. Ulterior, Administrația Prezidențială a
informat-o despre inexistența oricăror indicii ale unei eventuale
comiteri a unei infracțiuni și, în plus, după admiterea recursului
în anulare (vezi mai jos), plângerea sa a fost clasată.
Conform afirmațiilor reclamantei, Camera Deputaților și
Senatul nu au răspuns la plângerile sale.

La data de 4 aprilie 2003, Parchetul de pe lângă Curtea
Supremă de Justiție a informat-o despre refuzul de a începe
urmărirea penală împotriva conducerii ministerului din cauza
lipsei caracterului penal al faptelor sesizate.
9. Prin Sentința din data de 17 aprilie 2002, Curtea de Apel
București l-a obligat pe ministru să îi plătească daune
cominatorii până la executarea Sentinței din 25 aprilie 2001. Cu
toate acestea, la data de 27 iunie 2002, Curtea Supremă de
Justiție a casat această sentință, trimițând-o spre rejudecare.
Reclamanta nu a informat Curtea despre modul în care s-a
finalizat această procedură.
10. Prin Ordinul din data de 29 aprilie 2002, ministerul a
dispus reîncadrarea reclamantei într-o altă direcție, cea a
arhivelor.
11. Prin Decizia definitivă din 18 octombrie 2002, Curtea
Supremă de Justiție a anulat Ordinul din 29 aprilie 2002,
statuând că direcția juridică nu fusese desființată.
12. În urma recursului în anulare formulat de procurorul
general al României, prin Decizia din 4 noiembrie 2002, Curtea
Supremă de Justiție a casat sentințele din 25 aprilie și
9 octombrie 2001 și a respins plângerea reclamantei împotriva
Ordinului din data de 3 ianuarie 2001. Aceasta a statuat că
încetarea activității agenției a determinat încetarea raporturilor
de muncă, conform Legii nr. 188/1999 privind Statutul
funcționarilor publici.
13. Prin Sentința din 18 decembrie 2003, rămasă definitivă,
Judecătoria Sectorului 2 București a admis acțiunea
ministerului, prin care se urmărea recuperarea sumelor
actualizate, plătite ca despăgubiri. Instanța a obligat-o pe
reclamantă la plata sumei de 20.385.164 ROL, plus cheltuieli de
judecată.
14. La data de 14 iunie 2005, reclamanta a plătit suma de
22.067.377 ROL.
II. Dreptul intern pertinent
15. Prevederile legale relevante, aflate în vigoare la data
evenimentelor, sunt descrise în Hotărârea SC Mașinexportimport
Industrial Group SA împotriva României (nr. 22.687/03, § 22,
1 decembrie 2005).
ÎN DREPT

I. Asupra obiectului cererii
16. În observațiile sale din data de 18 iulie 2008 reclamanta
se plânge cu privire la calomnierea sa publică prin intermediul
unui comunicat de presă al ministerului din data de 2 iulie 2002,
postat pe pagina de internet a acestuia și legat de situația
litigioasă dintre minister și reclamantă.
17. Curtea reamintește că cererea de față a fost comunicată
Guvernului conform art. 29 § 3 din Convenție potrivit căruia se

MONITORUL OFICIAL AL ROMÂNIEI, PARTEA I, Nr. 66/29.I.2010
procedează la analiza concomitentă a admisibilității și fondului.
De asemenea, aceasta reamintește că a stabilit deja că nu este
cazul să se pronunțe cu privire la capete de cerere ce nu au fost
formulate decât după comunicarea cauzei către guvernul pârât
(vezi Vigovskyy împotriva Ucrainei, nr. 42.318/02, § 14,
20 decembrie 2005).
18. Având în vedere că acest capăt de cerere nu a fost
precizat înainte de comunicarea cauzei de față, el nu va face
parte din analiza Curții. Cu toate acestea, reclamanta are
posibilitatea să sesizeze Curtea cu o nouă cerere (vezi, mutatis
mutandis, Dimitriu și Dumitrache împotriva României,
nr. 35.823/03, § 24, 20 ianuarie 2009).
II. Asupra pretinselor încălcări ale art. 6 § 1 din Convenție
și art. 1 din Protocolul nr. 1
19. Reclamanta susține că anularea deciziei definitive a
Curții Supreme de Justiție din data de 9 octombrie 2001 prin
admiterea recursului în anulare introdus de procurorul general a
încălcat principiul securității raporturilor juridice și dreptul său la
respectarea bunurilor. Ea invocă art. 6 § 1 din Convenție și, în
esență, art. 1 din Protocolul nr. 1, care prevăd următoarele în
părțile lor relevante:
ARTICOLUL 6 § 1

ăOrice persoană are dreptul la judecarea în mod echitabil (...)
a cauzei sale de către o instanță independentă și imparțială (...),
care va hotărî (...) asupra încălcării drepturilor și obligațiilor sale
cu caracter civil (...).”
ARTICOLUL 1

din Protocolul nr. 1
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.”
A. Asupra admisibilității

20. Curtea constată că aceste capete de cerere nu sunt vădit
neîntemeiate în sensul art. 35 § 3 din Convenție. De asemenea,
aceasta constată că ele nu sunt afectate de niciun alt motiv de
inadmisibilitate. Prin urmare, acestea trebuie declarate
admisibile.
B. Asupra fondului

21. Guvernul reiterează argumentele sale invocate în cauze
similare referitoare la recursuri în anulare. În mod special, el
subliniază că instanța supremă a făcut o interpretare a dreptului,
și nu a faptelor în cauză. Guvernul lasă la aprecierea Curții
analiza temeiniciei capetelor de cerere formulate în cauză.
22. Reclamanta contestă poziția Guvernului.
23. Curtea a analizat în mai multe rânduri cauze ce ridicau
probleme similare cu cele ale cauzei de față, în care a constatat
încălcarea art. 6 § 1 din Convenție și a art. 1 din Protocolul nr. 1,
având în vedere readucerea în discuție a soluției date în mod
definitiv unui litigiu și lipsirea reclamanților de bunurile de care
beneficiau la finalul procedurii, în urma unui recurs în anulare
(vezi, printre altele, Brumărescu, menționată mai sus, §§ 61, 77
și 80, SC Mașinexportimport Industrial Group SA, menționată
mai sus, §§ 32 și 46—47, și Piața Bazar Dorobanți SRL
împotriva României, nr. 37.513/03, §§ 23 și 33, 4 octombrie
2007).
24. Analizând cauza de față, Curtea consideră că Guvernul
nu a oferit niciun argument convingător care să poată conduce
la o altă concluzie. În mod special, Curtea constată că Curtea
Supremă de Justiție, sesizată de procurorul general, a reanalizat

15

cauza și că, printr-o interpretare diferită a probelor depuse la
dosar, a anulat, la data de 4 noiembrie 2002, decizia pronunțată
în ultimă instanță la data de 9 octombrie 2001 de Curtea
Supremă de Justiție, care confirmase reîncadrarea reclamantei
pe postul său și plata salariilor neîncasate.
25. Având în vedere cele de mai sus și elementele aflate în
dosar, Curtea constată că anularea de către Curtea Supremă
de Justiție a hotărârii definitive menționate mai sus a încălcat
principiul securității raporturilor juridice, încălcând dreptul
reclamantei la un proces echitabil și dreptul său la respectarea
bunurilor.
26. Prin urmare, a avut loc încălcarea art. 6 § 1 din Convenție
și art. 1 din Protocolul nr. 1.
III. Asupra celorlalte pretinse încălcări
27. Din perspectiva art. 6 § 1 din Convenție, reclamanta se
plânge că autoritățile au refuzat să înceapă urmărirea penală
împotriva ministrului pentru refuzul acestuia de a pune în
executare o hotărâre (paragraful 8 de mai sus).
28. Curtea reamintește că art. 6 § 1 nu presupune dreptul de
a obține urmărirea sau condamnarea unui terț în dreptul penal,
nici obligația de rezultat care să presupună că orice urmărire
trebuie să se soldeze cu o condamnare sau chiar cu stabilirea
unei pedepse determinate (vezi, mutatis mutandis, Perez
împotriva Franței [MC], nr. 47.287/99, § 70, CEDO 2004-I).
29. Rezultă că acest capăt de cerere este incompatibil
ratione materiae cu prevederile Convenției în sensul art. 35 § 3
și trebuie respins în aplicarea art. 35 § 4.
30. De asemenea, reclamanta se plânge de neexecutarea
Sentinței din data de 25 aprilie 2001, confirmată în ultimă
instanță prin Decizia definitivă din 9 octombrie 2001.
31. Ținând cont de concluziile sale de la paragraful 26 de
mai sus, Curtea nu consideră necesar să analizeze acest capăt
de cerere separat.
32. Reclamanta mai invocă încălcarea art. 13 din Convenție
din aceleași motive ca și pentru încălcarea art. 6.
33. Deoarece capătul de cerere întemeiat pe art. 13 se
referă, în esență, la aceleași aspecte vizate de capătul de cerere
analizat deja din perspectiva art. 6 § 1 din Convenție de mai sus,
Curtea nu consideră necesar să procedeze și la o analiză din
perspectiva art. 13; cerințele acestui articol sunt, într-adevăr, mai
puțin stricte decât cele ale art. 6 § 1 și sunt absorbite de ele în
speță (vezi, printre altele, Sporrong și Lönnroth împotriva
Suediei, 23 septembrie 1982, § 88, seria A nr. 52).
IV. Asupra aplicării art. 41 din Convenție
34. Conform art. 41 din Convenție:
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

35. Reclamanta solicită suma de 162.680 euro (EUR) pentru
prejudiciul material pe care l-a suferit din cauza neexecutării
Deciziei definitive din data de 9 octombrie 2001 și a Sentinței
din data de 17 aprilie 2002 (damnum emergens) și pentru
câștigul nerealizat (lucrum cessans). De asemenea, ea solicită
suma de 100.000 EUR pentru prejudiciul moral suferit.
36. Guvernul contestă aceste pretenții. Acesta admite că
reclamanta are o creanță în ceea ce privește suma de
22.067.377 ROL pe care a plătit-o în urma admiterii recursului în
anulare. Această sumă, actualizată în funcție de inflație, conform
Institutului Național de Statistică, se ridică la 2.680,73 lei noi
românești (RON), adică circa 740,53 EUR. Guvernul observă
că reclamanta nu a solicitat drepturile salariale până la
reîncadrarea sa, ci numai pentru o perioadă determinată, și că
nu a precizat niciun temei legal pentru calcularea salariilor
pretinse.

16

MONITORUL OFICIAL AL ROMÂNIEI, PARTEA I, Nr. 66/29.I.2010

În ceea ce privește prejudiciul moral, Guvernul consideră că
nu există nicio legătură de cauzalitate între prejudiciul moral
invocat și pretinsa încălcare a Convenției. În plus, constată că
suma solicitată în acest sens este excesivă și că, în orice caz,
o eventuală hotărâre de condamnare ar putea constitui o
reparație satisfăcătoare pentru prejudiciul moral pe care
reclamanta pretinde că l-a suferit.
37. Curtea constată că prin Sentința din 25 aprilie 2001 a
Curții de Apel București, reclamantei i s-a recunoscut o creanță
de 14.800.000 ROL, adică circa 600 EUR, la cursul de schimb
mediu practicat în anul 2001 de Banca Națională a României.
Având în vedere informațiile trimise de părți cu privire la
valoarea creanței reclamantei, corectată în funcție de rata
inflației, precum și cererile de reparație echitabilă ale acesteia și

comentariile Guvernului, Curtea consideră că este cazul să îi
aloce reclamantei, în echitate, suma de 800 EUR, ca daune
materiale.
38. În ceea ce privește reparația prejudiciului moral, ținând
cont de circumstanțele speței și statuând în echitate, astfel cum
prevede art. 41, Curtea hotărăște să îi acorde reclamantei suma
de 2.000 EUR, cu titlu de daune morale.
B. Cheltuieli de judecată

39. Reclamanta nu solicită nicio sumă în acest sens.
C. Dobânzi moratorii

40. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă în ceea ce privește capetele de cerere întemeiate pe art. 6 § 1 din Convenție referitor la
securitatea raporturilor juridice și pe art. 1 din Protocolul nr. 1 și inadmisibilă în ceea ce privește capătul de cerere referitor la
pretinsul refuz al autorităților de a începe urmărirea penală;
2. hotărăște că a avut loc încălcarea art. 6 § 1 din Convenție și a art. 1 din Protocolul nr. 1 la Convenție;
3. hotărăște că nu este cazul să se pronunțe cu privire la celelalte capete de cerere;
4. hotărăște
a) ca statul pârât să îi plătească reclamantei, în cel mult 3 luni de la data rămânerii definitive a prezentei hotărâri conform
art. 44 § 2 din Convenție, următoarele sume, ce vor fi convertite în moneda statului pârât la cursul de schimb valabil la data plății:
(i) 800 EUR (opt sute euro) drept daune materiale;
(ii) 2.000 EUR (două mii euro) drept daune morale;
(iii) orice sumă ce ar putea fi datorată cu titlu de impozit la sumele de mai sus;
b) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
5. respinge cererea de reparație echitabilă în rest.
Întocmită în limba franceză, apoi comunicată în scris la data de 28 iulie 2009, în conformitate cu art. 77 §§ 2 și 3 din
Regulament.
Josep Casadevall,
președinte

Santiago Quesada,
grefier

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 66/29.I.2010 conține 16 pagini.

Prețul: 3,20 lei

&JUYDGY|437159]
ISSN 1453—4495

