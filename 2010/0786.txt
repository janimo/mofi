Anul 178 (XXII) — Nr. 786

PARTEA I

LEGI, DECRETE, HOTĂRÂRI ȘI ALTE ACTE

Miercuri, 24 noiembrie 2010

SUMAR

Nr.

Pagina
DECRETE

1.107. — Decret privind conferirea Ordinului Virtutea Militară
în grad de Cavaler......................................................

2

1.108. — Decret privind conferirea Ordinului Virtutea Militară
în grad de Cavaler......................................................

2

Nr.

Pagina

1.147. — Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public al
municipiului Târgu Mureș și în administrarea
Consiliului Local al Municipiului Târgu Mureș, județul
Mureș ........................................................................

10

DECIZII ALE CURȚII CONSTITUȚIONALE
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 1.280 din 12 octombrie 2010 referitoare la excepția
de neconstituționalitate a dispozițiilor art. 49 pct. 5 din
Legea-cadru nr. 330/2009 privind salarizarea unitară
a personalului plătit din fonduri publice ......................

3–4

Decizia nr. 1.283 din 12 octombrie 2010 referitoare la excepția
de neconstituționalitate a dispozițiilor art. 2781 alin. 10
din Codul de procedură penală ................................

4–6

Decizia nr. 1.317 din 14 octombrie 2010 referitoare la excepția
de neconstituționalitate a prevederilor Ordonanței de
urgență a Guvernului nr. 69/2009 pentru modificarea și
completarea Legii nr. 95/2006 privind reforma în
domeniul sănătății ......................................................

6–7

HOTĂRÂRI ALE GUVERNULUI ROMÂNIEI
1.145. — Hotărâre pentru aprobarea indicatorilor tehnicoeconomici ai obiectivului de investiții ăVarianta de
ocolire Mangalia” ........................................................
1.146. — Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale în
domeniul public al municipiului Iași și în administrarea
Consiliului Local al Municipiului Iași, județul Iași ........

2.691. — Ordin al președintelui Agenției Naționale de
Administrare Fiscală pentru aprobarea modelului și
conținutului formularului (307) ăDeclarație privind
sumele rezultate din ajustarea taxei pe valoarea
adăugată, în situația în care beneficiarul transferului
de active nu este persoană înregistrată în scopuri de
taxă pe valoarea adăugată”, precum și pentru
stabilirea modalității de plată a acestor sume ............

11–13

ACTE ALE BĂNCII NAȚIONALE A ROMÂNIEI
22. — Ordin privind raportarea cerințelor minime de capital
pentru instituțiile de credit ..........................................

14–15

Cuantumul total al sumelor provenite din finanțările private ale
partidelor politice în anul 2009, conform Legii
nr. 334/2006 privind finanțarea activității partidelor
politice și a campaniilor electorale..............................

16

8

9

2

MONITORUL OFICIAL AL ROMÂNIEI, PARTEA I, Nr. 786/24.XI.2010

DECRETE
PREȘEDINTELE ROMÂNIEI

DECRET
privind conferirea Ordinului Virtutea Militară
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 8 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea ministrului administrației și internelor,
în semn de apreciere pentru efortul deosebit pe care l-a depus pentru
dezvoltarea permanentă a relațiilor de colaborare, prietenie și încredere reciprocă
dintre Jandarmeria Română și Jandarmeria Națională Franceză,
Președintele României d e c r e t e a z ă:
Articol unic. — Se conferă Ordinul Virtutea Militară în grad de Cavaler, cu
însemn pentru militari, domnului locotenent-colonel Vaillant Bernard Alain.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 noiembrie 2010.
Nr. 1.107.
PREȘEDINTELE ROMÂNIEI

DECRET
privind conferirea Ordinului Virtutea Militară
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 8 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea ministrului administrației și internelor,
în semn de apreciere pentru activitatea desfășurată cu Detașamentul de
misiuni internaționale din cadrul misiunii de menținere a păcii sub egida EULEX în
Kosovo,
Președintele României d e c r e t e a z ă:
Articol unic. — Se conferă Ordinul Virtutea Militară în grad de Cavaler, cu
însemn pentru militari, domnului locotenent-colonel Massiot Paul Herve,
Jandarmeria Națională Franceză.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 noiembrie 2010.
Nr. 1.108.

MONITORUL OFICIAL AL ROMÂNIEI, PARTEA I, Nr. 786/24.XI.2010

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.280
din 12 octombrie 2010

referitoare la excepția de neconstituționalitate a dispozițiilor art. 49 pct. 5
din Legea-cadru nr. 330/2009 privind salarizarea unitară a personalului plătit din fonduri publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 49 pct. 5 din Legea-cadru nr. 330/2009 privind
salarizarea unitară a personalului plătit din fonduri publice,
excepție ridicată de Sindicatul SANITAS — Spitalul Municipal
Brad în Dosarul nr. 6.335/97/2009 al Tribunalului Hunedoara —
Secția litigii de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 9 martie 2010, pronunțată în Dosarul
nr. 6.335/97/2009, Tribunalul Hunedoara — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 49
pct. 5 din Legea-cadru nr. 330/2009 privind salarizarea
unitară a personalului plătit din fonduri publice, excepție
ridicată de Sindicatul SANITAS — Spitalul Municipal Brad într-o
cauză având ca obiect soluționarea unui litigiu de muncă.
În motivarea excepției de neconstituționalitate se arată
că dispozițiile criticate abrogă numai art. 412 din Ordonanța de
urgență a Guvernului nr. 115/2004 privind salarizarea și alte
drepturi ale personalului contractual din unitățile sanitare publice
din sectorul de stat, nu și Hotărârea Guvernului nr. 578/2008
privind stabilirea cuantumului primei de stabilitate pentru
personalul din sistemul sanitar, precum și a modului de acordare
a acesteia, care continuă să fie în vigoare și să reglementeze în
favoarea personalului din sistemul sanitar prima de stabilitate.
Totodată, se arată că art. 49 pct. 5 din Legea-cadru
nr. 330/2009 abrogă o dispoziție legală care prevedea
acordarea unui drept salarial și încalcă prevederile
constituționale referitoare la caracterul obligatoriu al contractelor
colective, întrucât prima menționată era prevăzută și de
contractul colectiv de muncă la nivel de ramură sanitară și la
nivel de unitate.
Tribunalul Hunedoara — Secția litigii de muncă și
asigurări sociale apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 49 pct. 5 din Legea-cadru nr. 330/2009 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 762 din
9 noiembrie 2009, având următorul cuprins:
ăLa 3 zile de la data publicării prezentei legi în Monitorul
Oficial al României, Partea I, se abrogă: [...]
5. Art. 21 și 412 din Ordonanța de urgență a Guvernului
nr. 115/2004 privind salarizarea și alte drepturi ale personalului
contractual din unitățile sanitare publice din sectorul sanitar,
publicată în Monitorul Oficial al României, Partea I, nr. 1.138 din
2 decembrie 2004, aprobată cu modificări și completări prin
Legea nr. 125/2005, cu modificările și completările ulterioare.”
Autorul excepției susține că dispozițiile legale criticate încalcă
prevederile constituționale ale art. 1 alin. (4) privind separația
puterilor în stat, art. 1 alin. (5) privind respectarea supremației
Constituției, art. 41 alin. (2) privind măsurile de protecție socială
la care sunt îndrituiți salariații, art. 41 alin. (5) privind caracterul
obligatoriu al convențiilor colective și art. 53 privind restrângerea
exercițiului unor drepturi sau al unor libertăți.
Examinând dispozițiile legale criticate, raportate la
prevederile constituționale pretins încălcate, Curtea constată
următoarele:
Potrivit susținerilor autorului excepției, contractul colectiv de
muncă la nivel de ramură sanitară a preluat dispozițiile legale
referitoare la prima de stabilitate prevăzute de art. 412 din
Ordonanța de urgență a Guvernului nr. 115/2004. Curtea
observă că prin abrogarea textului de reglementare primară
și-au încetat efectele atât normele de transpunere cuprinse în
actele de reglementare secundară, cât și acele prevederi din
convențiile colective care contravin noului cadru legal. Curtea,
prin Decizia nr. 292 din 1 iulie 2004, a arătat că ăîncheierea
convențiilor colective nu se poate face decât cu respectarea
legii. Aceste convenții sunt izvor de drept, dar forța lor juridică nu
poate fi superioară legii. În consecință, convențiile colective sunt
garantate în măsura în care nu încalcă prevederile legale în
materie”; în caz contrar ăs-ar încălca un principiu fundamental al
statului de drept, și anume primordialitatea legii în
reglementarea relațiilor sociale”. În consecință, negocierea

4

MONITORUL OFICIAL AL ROMÂNIEI, PARTEA I, Nr. 786/24.XI.2010

convențiilor colective nu se poate face decât cu respectarea
dispozițiilor legale existente.
Astfel, dacă la un moment dat legiuitorul a prevăzut plata unei
prime de stabilitate și acest drept cu caracter salarial a fost inclus
în actele de reglementare secundară sau în convențiile colective,
retragerea acestui drept cu caracter salarial printr-un act de
reglementare primară are drept efect încetarea plății acestuia,
indiferent dacă acesta mai este prevăzut în actul de
reglementare secundară sau în convenția colectivă de muncă —
accesorium sequitur principale. Mai mult, în speță, legiuitorul nici
nu a intervenit într-un drept prevăzut de contractul colectiv de
muncă, ci a eliminat prima de concediu stabilită în actul normativ
primar.
Totodată, Curtea constată că autorul excepției absolutizează
caracterul obligatoriu al convențiilor colective și nu ține cont de
faptul că, în ultimă instanță, legiuitorul ar putea chiar să
intervină, din rațiuni de interes general, pentru modificarea unor
dispoziții din contractele colective de muncă, reglementând
soluții care să răspundă nevoilor sociale existente la un moment
dat — a se vedea în acest sens Decizia nr. 1.414 din
4 noiembrie 2009, publicată în Monitorul Oficial al României,
Partea I, nr. 796 din 23 noiembrie 2009.
Prin mai multe decizii, spre exemplu, Decizia nr. 108 din
14 februarie 2006, publicată în Monitorul Oficial al României,

Partea I, nr. 212 din 8 martie 2006, și Decizia nr. 876 din 16 iunie
2009, publicată în Monitorul Oficial al României, Partea I, nr. 571
din 17 august 2009, Curtea a statuat că ăsporurile, premiile și
alte stimulente, acordate demnitarilor și altor salariați prin acte
normative, reprezintă drepturi salariale suplimentare, iar nu
drepturi fundamentale, consacrate și garantate de Constituție.
[...] Legiuitorul este în drept, totodată, să instituie anumite
sporuri la indemnizațiile și salariile de bază, premii periodice și
alte stimulente, pe care le poate diferenția în funcție de
categoriile de personal cărora li se acordă, le poate modifica în
diferite perioade de timp, le poate suspenda sau chiar anula”. În
aceste condiții, Curtea observă că prima de stabilitate nu se
circumscrie noțiunii de drept fundamental, astfel încât
prevederile art. 53 din Constituție, invocate în susținerea
excepției, nu au incidență în cauză.
În fine, nici art. 41 alin. (2) și nici art. 1 alin. (4) din Constituție
nu au incidență în cauză, întrucât sporurile, primele, stimulentele
nu se subsumează sintagmei de măsuri de protecție socială, iar
textul legal criticat nu vizează vreo intervenție a legislativului în
sfera puterii executive sau judecătorești.
În aceste condiții se constată că nu sunt încălcate nici
prevederile art. 1 alin. (5) din Constituție, care prevede că ăÎn
România respectarea Constituției, a supremației sale și a legilor
este obligatorie”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 49 pct. 5 din Legea-cadru nr. 330/2009 privind salarizarea
unitară a personalului plătit din fonduri publice, excepție ridicată de Sindicatul SANITAS — Spitalul Municipal Brad în Dosarul
nr. 6.335/97/2009 al Tribunalului Hunedoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.283
din 12 octombrie 2010

referitoare la excepția de neconstituționalitate a dispozițiilor art. 2781 alin. 10
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 10 din Codul de procedură penală,
excepție ridicată de Alina Manuela Popa în Dosarul

nr. 01377/285/2010 al Curții de Apel Suceava — Secția penală
și pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca nefondată, sens în care
face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Decizia nr. 273 din 10 iunie 2010, pronunțată în Dosarul
nr. 01377/285/2010, Curtea de Apel Suceava — Secția penală

MONITORUL OFICIAL AL ROMÂNIEI, PARTEA I, Nr. 786/24.XI.2010
și pentru cauze cu minori a sesizat Curtea Constituțională
cu excepția de neconstituționalitate a prevederilor art. 2781
alin. 10 din Codul de procedură penală, excepție ridicată de
Alina Manuela Popa în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 129, art. 20, art. 21 alin. (1)—(3),
art. 24 alin. (1), art. 53 alin. (2), art. 16 alin. (1) și (2), art. 124
alin. (2), art. 1 alin. (3) și art. 131, precum și ale art. 13 și 17 din
Convenția pentru apărarea drepturilor omului și a libertăților
fundamentale, deoarece încheierea prin care judecătorul admite
plângerea împotriva actului procurorului de netrimitere în
judecată și reține cauza spre soluționare nu poate fi atacată
decât odată cu fondul.
Curtea de Apel Suceava — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 10 din Codul de procedură penală, care
au următorul conținut:
ăHotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.223 din 18 noiembrie 2008,
publicată în Monitorul Oficial al României, Partea I, nr. 893 din
30 decembrie 2008, Deciziei nr. 439 din 26 octombrie 2004,
publicată în Monitorul Oficial al României, Partea I, nr. 1.263 din
28 decembrie 2004, și Deciziei nr. 148 din 21 februarie 2008,
publicată în Monitorul Oficial al României, Partea I, nr. 211 din
19 martie 2008, Curtea Constituțională a statuat că, în ceea ce
privește critica referitoare la necesitatea introducerii căii de atac
a apelului împotriva hotărârii judecătorului pronunțate potrivit

5

dispozițiilor alin. 8 lit. a) și b) din acest text de lege, asemenea
solicitări nu intră în competența de soluționare a Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.
În plus, criticile formulate vizează extinderea prevederilor
art. 2781 alin. 10 din Codul de procedură penală și la alte situații
neprevăzute de acestea. Acceptarea unor astfel de critici ar
echivala cu transformarea instanței de contencios constituțional
într-un legislator pozitiv, ceea ce ar contraveni art. 61 alin. (1)
din Constituție, potrivit căruia ăParlamentul este [...] unica
autoritate legiuitoare a țării.”
De asemenea, Curtea a constatat că textul legal criticat este
în deplină concordanță cu art. 16 alin. (1) din Legea
fundamentală.
Prin dispozițiile legale criticate s-a prevăzut posibilitatea
atacării rezoluțiilor sau ordonanțelor de netrimitere în judecată
dispuse de procuror, pe calea sesizării instanței de judecată
căreia i-ar reveni, potrivit legii, competența să judece cauza în
primă instanță.
Fiind vorba despre dispozițiile de procedură judiciară pe care
legiuitorul are competența să le adopte potrivit prevederilor
art. 126 alin. (2) din Constituție, excepția ridicată în cauză nu ar
putea fi admisă decât în cazul în care aceste dispoziții ar
contraveni normelor și principiilor consacrate prin Legea
fundamentală.
Susținerea autorului excepției în sensul că dispozițiile legale
atacate ar contraveni prevederilor art. 16 alin. (1) din Constituție
privind egalitatea în drepturi este nefondată, deoarece nu
implică un tratament juridic diferențiat față de persoane aflate în
aceeași situație juridică.
Stabilirea unei singure căi de atac împotriva hotărârii
pronunțate de instanță potrivit alin. 8 lit. a) și b) din același articol
nu poate fi caracterizată ca o discriminare în raport cu părțile
din alte categorii de procese, tocmai pentru că situațiile juridice
sunt diferite, iar pe de altă parte, Constituția nu prevede
obligativitatea reglementării în toate cazurile a două căi de atac.
În sfârșit, stabilirea de către legiuitor, prin dispozițiile art. 2781
alin. 10 din Codul de procedură penală, a regulii potrivit căreia
sunt susceptibile de recurs numai hotărârile instanței pronunțate
potrivit art. 2781 alin. 8 lit. a) și b) din Codul de procedură penală,
iar nu și hotărârea pronunțată în temeiul alin. 8 lit. c) al aceluiași
articol, nu este de natură să aducă atingere dispozițiilor art. 21
din Constituție. Aceasta întrucât, în situația admiterii plângerii
cu reținerea cauzei spre judecare, dispozițiile privind judecarea
în primă instanță și căile de atac se aplică în mod corespunzător
și, prin urmare, nu este restrâns în niciun fel dreptul părții de a
se adresa instanței, de a formula apărări și de a se prevala de
toate garanțiile ce caracterizează un proces echitabil. Mai mult,
după pronunțarea unei hotărâri de către instanța de fond care a
reținut cauza pentru judecată în primă instanță, se pot exercita
căile de atac prevăzute de lege, partea având posibilitatea să își
exercite neîngrădită dreptul de acces liber la justiție.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

6

MONITORUL OFICIAL AL ROMÂNIEI, PARTEA I, Nr. 786/24.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 10 din Codul de procedură penală,
excepție ridicată de Alina Manuela Popa în Dosarul nr. 01377/285/2010 al Curții de Apel Suceava — Secția penală și pentru cauze
cu minori.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.317
din 14 octombrie 2010

referitoare la excepția de neconstituționalitate a prevederilor Ordonanței de urgență
a Guvernului nr. 69/2009 pentru modificarea și completarea Legii nr. 95/2006
privind reforma în domeniul sănătății
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

—președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 69/2009
pentru modificarea și completarea Legii nr. 95/2006 privind
reforma în domeniul sănătății, excepție ridicată de Lavinia
Mariana Rusu în Dosarul nr. 649/64/2009 al Curții de Apel
Brașov — Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2010, pronunțată în Dosarul
nr. 649/64/2009, Curtea de Apel Brașov — Secția contencios
administrativ și fiscal a sesizat Curtea Constituțională cu
excepția de neconstituționalitate a prevederilor Ordonanței
de urgență a Guvernului nr. 69/2009 pentru modificarea și
completarea Legii nr. 95/2006 privind reforma în domeniul
sănătății. Excepția de neconstituționalitate a fost ridicată de
reclamanta Lavinia Mariana Rusu într-o cauză având ca obiect
cererea de suspendare a ordinului Ministrului Sănătății prin care
aceasta a fost revocată din funcția de manager al Spitalului
Clinic Județean de Urgență Brașov.

În motivarea excepției de neconstituționalitate autorul
excepției precizează că prevederile de lege criticate încalcă
dispozițiile constituționale referitoare la obligativitatea existenței
unei situații extraordinare pentru emiterea unei ordonanțe de
urgență a Guvernului și pe cele ale art. 1 alin. (5) privind
respectarea Constituției, a supremației sale și a legilor, ale
art. 15 alin. (2) privind principiul neretroactivității legii și cele ale
art. 34 privind dreptul la ocrotirea sănătății. În acest sens, arată,
pe de-o parte, că nu există o situație excepțională pentru
emiterea unei ordonanțe de urgență a Guvernului și nici
abilitarea din partea Parlamentului pentru domeniul de
reglementare și perioada reglementării, iar, pe de altă parte, că
ordonanța criticată creează discriminări și încalcă principiul
neretroactivității legii, dispunând asupra unor situații juridice în
curs de desfășurare, menite a dezorganiza tot sistemul creat de
Legea nr. 95/2006 privind reforma în domeniul sănătății.
Totodată, intervenția Guvernului prin ordonanța de urgență
criticată pune capăt arbitrar contractelor de management,
încălcând astfel dispozițiile constituționale ale art. 1 alin. (5).
Curtea de Apel Brașov —Secția contencios administrativ
și fiscal consideră că prin emiterea Ordonanței de urgență a
Guvernului nr. 69/2009 s-a intervenit într-un domeniu pentru
care Guvernul nu avea competență materială, modificând și
completând o lege organică referitoare la statutul managerilor
de spitale. Totodată, instanța apreciază că dispozițiile ordonanței
de urgență criticate nu conduc la încălcarea principiului
neretroactivității legii, întrucât efectele acestui act normativ sunt
ulterioare intrării sale în vigoare, art. II fiind în măsură să
concretizeze modul de punere în aplicare a modificărilor Legii
nr. 95/2006.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile Ordonanței de
urgență a Guvernului nr. 69/2009 sunt constituționale, deoarece
acestea dispun pentru viitor, urmând a-și găsi aplicarea de la
data intrării lor în vigoare. În același sens, invocă Decizia

MONITORUL OFICIAL AL ROMÂNIEI, PARTEA I, Nr. 786/24.XI.2010
nr. 516/2009 a Curții Constituționale. În ceea ce privește critica
referitoare la art. 34 din Constituție, apreciază că actul normativ
criticat a fost adoptat în vederea eficientizării serviciilor de
asistență medicală, care sunt componente de bază ale
sistemului de sănătate publică, precum și din necesitatea
adoptării urgente a unui cadru juridic pentru îndeplinirea
obligației statului de garantare a dreptului constituțional al
cetățenilor la ocrotirea sănătății, prin certificarea serviciilor de
sănătate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 69/2009
pentru modificarea și completarea Legii nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 419 din 18 iunie 2009.
Ulterior sesizării Curții Constituționale, Ordonanța de urgență
a Guvernului nr. 69/2009 a fost aprobată, cu modificări și
completări, prin Legea nr. 91/2010, publicată în Monitorul Oficial
al României, Partea I, nr. 348 din 26 mai 2010.
Autorul excepției consideră că prevederile de lege
menționate contravin dispozițiilor constituționale ale art. 1
alin. (5) privind respectarea Constituției, a supremației sale și a
legilor, ale art. 15 alin. (2) privind principiul neretroactivității legii,
ale art. 34 privind dreptul la ocrotirea sănătății și celor ale
art. 115 alin. (4) privind condițiile de adoptare a ordonanțelor de
urgență.
Examinând excepția de neconstituționalitate, Curtea
constată că prin Decizia nr. 784 din 3 iunie 2010, publicată în
Monitorul Oficial al României, Partea I, nr. 608 din 27 august
2010, s-a pronunțat asupra constituționalității prevederilor
dispozițiilor art. I pct. 7 și ale art. II din Ordonanța de urgență a
Guvernului nr. 69/2009, din perspectiva criticilor referitoare la
art. 15 alin. (2) și art. 115 din Constituție.
Cu acel prilej, Curtea a constatat că alin. (1) și (4) ale art. 115
din Constituție reglementează două instituții distincte, interdicția
reglementării în domenii care fac obiectul legilor organice fiind

7

prevăzută de art. 115 alin. (1) din Constituție pentru ordonanțele
emise de Guvern în baza unei legi speciale de abilitare adoptate
de Parlament. Astfel, interdicția prevăzută de art. 115 alin. (1)
din Legea fundamentală nu operează și în cazul ordonanțelor
de urgență, care se adoptă de către Guvern în temeiul
prevederilor art. 115 alin. (4) din Constituție, categorie în care
se înscrie și ordonanța criticată. Emiterea unor asemenea
ordonanțe este condiționată de existența unor situații
extraordinare a căror reglementare nu poate fi amânată,
Guvernul fiind obligat să motiveze urgența în cuprinsul
ordonanței.
În ceea ce privește critica de neconstituționalitate formulată
prin raportare la art. 15 alin. (2) din Constituție, Curtea a
constatat că textele de lege criticate nu cuprind în sine nicio
dispoziție cu caracter retroactiv. Instanța de contencios
constituțional a statuat de nenumărate ori că un act normativ nu
este retroactiv atunci când modifică pentru viitor o stare de drept
născută anterior și nici atunci când suprimă producerea în viitor
a efectelor unei situații juridice constituite sub imperiul legii
vechi, pentru că în aceste cazuri legea nouă nu face altceva
decât să reglementeze pentru perioada ulterioară intrării ei în
vigoare, adică în domeniul ei propriu de aplicare.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își păstrează valabilitatea și în cauza de față.
Referitor la critica de neconstituționalitate raportată la
dispozițiile constituționale ale art. 34 privind dreptul la ocrotirea
sănătății, Curtea constată că și aceasta este neîntemeiată,
deoarece, așa cum reiese din titlul Ordonanței de urgență a
Guvernului nr. 69/2009, acest act normativ modifică Legea
nr. 95/2006 privind reforma în domeniul sănătății, iar în
preambulul său se justifică de către Guvern adoptarea acestei
reglementări printr-o ordonanță de urgență: ăAvând în vedere
necesitatea eficientizării serviciilor de asistență medicală, care
sunt componente de bază ale sistemului de sănătate publică,
precum și necesitatea adoptării urgente a unui cadru juridic
pentru îndeplinirea obligației statului de garantare a dreptului
constituțional al cetățenilor la ocrotirea sănătății, prin certificarea
calității serviciilor de sănătate, precum și faptul că spitalele
funcționează la standarde naționale și europene, ținând seama
de faptul că neadoptarea de măsuri imediate, prin ordonanță de
urgență, ar conduce la reale dificultăți în ceea ce privește o
funcționare optimă a întregii activități de conducere a spitalelor,
cu consecințe serioase în ceea ce privește utilizarea eficientă a
fondurilor publice. [...]”

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor Ordonanței de urgență a Guvernului nr. 69/2009
pentru modificarea și completarea Legii nr. 95/2006 privind reforma în domeniul sănătății, excepție ridicată de Lavinia Mariana Rusu
în Dosarul nr. 649/64/2009 al Curții de Apel Brașov — Secția contencios administrativ și fiscal.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Ioana Marilena Chiorean

8

MONITORUL OFICIAL AL ROMÂNIEI, PARTEA I, Nr. 786/24.XI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
ăVarianta de ocolire Mangalia”
În temeiul art. 108 din Constituția României, republicată, al art. 42 alin. (1) lit. a) și alin. (2) din Legea nr. 500/2002 privind
finanțele publice, cu modificările și completările ulterioare, și al art. 11 alin. (2) lit. e) din Ordonanța de urgență a Guvernului
nr. 84/2003 pentru înființarea Companiei Naționale de Autostrăzi și Drumuri Naționale din România — S.A. prin reorganizarea
Regiei Autonome ăAdministrația Națională a Drumurilor din România”, aprobată cu modificări și completări prin Legea nr. 47/2004,
cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăVarianta de ocolire Mangalia”, prevăzuți
în anexa care face parte integrantă din prezenta hotărâre.
Art. 2. — Finanțarea obiectivului de investiții menționat la
art. 1 se va face din fonduri nerambursabile alocate de Comisia
Europeană, prin Fondul European de Dezvoltare Regională, în
proporție de 69,25%, și 30,75% de la bugetul de stat, prin

bugetul Ministerului Transporturilor și Infrastructurii, și din alte
surse legal constituite, în limita sumelor aprobate anual cu
această destinație, conform programului de investiții publice
aprobat potrivit legii.
Art. 3. — Ministerul Transporturilor și Infrastructurii răspunde
de modul de utilizare a sumei prevăzute în anexă, în
conformitate cu prevederile legale în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 17 noiembrie 2010.
Nr. 1.145.
ANEXĂ

I N D I C AT O R I I T E H N I C O - E C O N O M I C I

ai obiectivului de investiții ăVarianta de ocolire Mangalia”
Titular:
Ministerul Transporturilor şi Infrastructurii
Beneficiar:
Compania Națională de Autostrăzi şi Drumuri Naționale din România — S.A.
Amplasament: județul Constanța
Indicatorii tehnico-economici:
Valoarea totală a investiției (inclusiv TVA)
123.257*) mii lei
[în prețuri la 2 iulie 2010 (1 euro = 4,3048 lei)],
din care C+M:
89.578 mii lei
Eșalonarea investiției:
Anul I
INV
80.117 mii lei
C+M
58.226 mii lei
Anul II
INV
43.140 mii lei
C+M
31.352 mii lei
Durata de realizare a investiției
18 luni
Capacități:
Lungime traseu
7,991 km
Lățime platformă
10,00 m
Lățime parte carosabilă
7, 00 m (2 x 3,50 m)
Lățime acostamente
2 x 1,50 m (din care benzi de încadrare 2 x 0,75 m)
Noduri rutiere
2 buc.
Intersecții la nivel
3 buc.
Pasaj rutier (clasa E de încărcare)
1 buc. (cuprins în nod rutier)
Structură rutieră dimensionată pentru sarcina de 11,5 tone
Factori de risc
Obiectivul se va proteja antiseismic conform Normativului P 100-1/2006.
Finanțarea investiției
Finanțarea obiectivului de investiție menționat se va face din fonduri nerambursabile alocate de Comisia Europeană, prin
Fondul European de Dezvoltare Regională, în proporție de 69,25%, și 30,75% de la bugetul de stat, prin bugetul Ministerului
Transporturilor și Infrastructurii, și din alte surse legal constituite, în limita sumelor aprobate anual cu această destinație, conform
programului de investiții publice aprobat potrivit legii.
*) Valoarea se va actualiza potrivit evoluției ulterioare a prețurilor.

MONITORUL OFICIAL AL ROMÂNIEI, PARTEA I, Nr. 786/24.XI.2010

9

GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul public al statului și din administrarea
Ministerului Apărării Naționale în domeniul public al municipiului Iași și în administrarea
Consiliului Local al Municipiului Iași, județul Iași
În temeiul art. 108 din Constituția României, republicată, art. 9 alin. (1) și al art. 12 alin. (1)—(3) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, și în conformitate cu prevederile
Legii nr. 152/1998 privind înființarea Agenției Naționale pentru Locuințe, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unei părți dintr-un imobil, având
datele de identificare prevăzute în anexa care face parte
integrantă din prezenta hotărâre, din domeniul public al statului
și din administrarea Ministerului Apărării Naționale în domeniul
public al municipiului Iași și în administrarea Consiliului Local al
Municipiului Iași, județul Iași.
Art. 2. — (1) După preluare, imobilul prevăzut la art. 1 se
utilizează în vederea realizării de locuințe prin programe
derulate de Agenția Națională pentru Locuințe, potrivit legislației
în vigoare.
(2) Consiliul Local al Municipiului Iași va transfera în
domeniul public al statului și în administrarea Ministerului
Apărării Naționale, conform legii, 50% din numărul de locuințe

construite pe terenul aferent părții de imobil prevăzute la art. 1,
dar nu mai puțin de 500 de unități locative, împreună cu terenul
aferent acestora.
(3) Consiliul Local al Municipiului Iași va reface, din fonduri
proprii ale primăriei, împrejmuirea pe un alt amplasament,
conform cerințelor Ministerului Apărării Naționale.
Art. 3. — În cazul în care nu se respectă destinația imobilului
prevăzută la art. 2 alin. (1), acesta revine în domeniul public al
statului și în administrarea Ministerului Apărării Naționale, în
conformitate cu prevederile legale în vigoare.
Art. 4. — Predarea-preluarea imobilului transmis potrivit
art. 1 se face pe bază de protocol încheiat între părți, în termen
de 60 de zile de la data intrării în vigoare a prezentei hotărâri.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul administrației și internelor,
Constantin-Traian Igaș
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 17 noiembrie 2010.
Nr. 1.146.

ANEXĂ

D AT E L E D E I D E N T I F I C A R E

ale unei părți dintr-un imobil, care se transmite din domeniul public al statului și din administrarea Ministerului Apărării
Naționale în domeniul public al municipiului Iași și în administrarea Consiliului Local al Municipiului Iași, județul Iași

Locul unde
este situat imobilul
care se transmite

Persoana juridică
de la care se transmite
imobilul

Județul Iași,
municipiul Iași,
str. Caraiman,
bd. Carol I nr. 2

Statul român,
din administrarea
Ministerului Apărării
Naționale

Persoana juridică
la care se transmite
imobilul

Codul de clasificare
din inventarul bunurilor aflate
în administrarea Ministerului
Apărării Naționale
care alcătuiesc domeniul
public al statului

— imobil 398 — parțial
Municipiul Iași,
— cod 8.29.09
în administrarea
— nr. M.F. 106.842
Consiliului Local
— valoarea de inventar:
al Municipiului Iași
57.204,8164 lei

Caracteristicile tehnice ale imobilului

Suprafața construită = 1.052 m2
Suprafața desfășurată = 1.052 m2
Suprafața totală a terenului, inclusiv
construcțiile = 30.000 m2

10

MONITORUL OFICIAL AL ROMÂNIEI, PARTEA I, Nr. 786/24.XI.2010
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea Ministerului
Apărării Naționale în domeniul public al municipiului Târgu Mureș și în administrarea Consiliului
Local al Municipiului Târgu Mureș, județul Mureș
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, și în conformitate cu prevederile
Legii nr. 152/1998 privind înființarea Agenției Naționale pentru Locuințe, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având datele
de identificare prevăzute în anexa care face parte integrantă din
prezenta hotărâre, din domeniul public al statului și din
administrarea Ministerului Apărării Naționale în domeniul public
al municipiului Târgu Mureș și în administrarea Consiliului Local
al Municipiului Târgu Mureș, județul Mureș.
Art. 2. — (1) După preluare, imobilul transmis potrivit art. 1 se
utilizează în vederea sistematizării zonei, respectiv pentru
realizarea de locuințe și sedii pentru administrația publică locală.
(2) Consiliul Local al Municipiului Târgu Mureș va transmite,
conform legii, în domeniul public al statului și în administrarea
Ministerului Apărării Naționale, un număr de 200 de unități
locative, împreună cu terenul aferent, în ansambluri de locuințe

realizate prin programe derulate de Agenția Națională pentru
Locuințe, pe un teren pus la dispoziție de către Primăria
Municipiului Târgu Mureș.
(3) Structura pe camere a unităților locative se va stabili
ulterior, pe baza unui protocol încheiat între părțile interesate.
(4) În cazul în care nu se respectă obligațiile prevăzute la
alin. (1) și (2), imobilul menționat la art. 1 revine în domeniul
public al statului și în administrarea Ministerului Apărării
Naționale, în conformitate cu prevederile legale în vigoare.
Art. 3. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în vigoare
a prezentei hotărâri.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul administrației și internelor,
Constantin-Traian Igaș
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 17 noiembrie 2010.
Nr. 1.147.
ANEXĂ

D AT E L E D E I D E N T I F I C A R E

ale unui imobil, care se transmite din domeniul public al statului și din administrarea Ministerului Apărării Naționale
în domeniul public al municipiului Târgu Mureș și în administrarea Consiliului Local al Municipiului Târgu Mureș,
județul Mureș

Locul unde
este situat imobilul
care se transmite

Județul Mureș,
municipiul Târgu
Mureș,
Str. Călărașilor
nr. 107

Persoana juridică
la care se transmite
imobilul

Codul de clasificare din
inventarul bunurilor aflate
în administrarea Ministerului
Apărării Naționale care
alcătuiesc domeniul public
al statului

Municipiul
Statul român,
Târgu Mureș,
din administrarea
în administrarea
Ministerului
Consiliului Local
Apărării
al Municipiului
Naționale
Târgu Mureș

— imobil 542
— cod 8.29.09
— nr. M.F. 104.106
— valoarea de inventar:
506.101 lei

Persoana juridică
de la care se
transmite imobilul

Caracteristici tehnice ale imobilului

Suprafața construită = 10.711,45 m2
Suprafața desfășurată = 14.603,17 m2
Suprafața totală a terenului (inclusiv
construcțiile) = 64.550 m2

MONITORUL OFICIAL AL ROMÂNIEI, PARTEA I, Nr. 786/24.XI.2010

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea modelului și conținutului formularului (307)
ăDeclarație privind sumele rezultate din ajustarea taxei pe valoarea adăugată, în situația
în care beneficiarul transferului de active nu este persoană înregistrată în scopuri de taxă
pe valoarea adăugată”, precum și pentru stabilirea modalității de plată a acestor sume
Având în vedere dispozițiile Ordinului ministrului finanțelor publice nr. 2.374/2010 privind stabilirea termenului de declarare
și de plată pentru sumele rezultate din ajustarea taxei pe valoarea adăugată, în situația în care beneficiarul transferului de active
nu este persoană înregistrată în scopuri de taxă pe valoarea adăugată,
în temeiul art. 12 alin. (3) din Hotărârea Guvernului nr. 109/2009 privind organizarea și funcționarea Agenției Naționale de
Administrare Fiscală, cu modificările și completările ulterioare, al art. 5 alin. (4) și art. 128 alin. (7) din Legea nr. 571/2003 privind
Codul fiscal, cu modificările și completările ulterioare, al titlului VI pct. 6 alin. (9) din Normele metodologice de aplicare a Legii
nr. 571/2003 privind Codul fiscal, aprobate prin Hotărârea Guvernului nr. 44/2004, cu modificările și completările ulterioare, precum
și al art. 228 alin. (2) din Ordonanța Guvernului nr. 92/2003 privind Codul de procedură fiscală, republicată, cu modificările și
completările ulterioare,
președintele Agenției Naționale de Administrare Fiscală emite următorul ordin:
Art. 1. — Se aprobă modelul și conținutul formularului (307)
ăDeclarație privind sumele rezultate din ajustarea taxei pe
valoarea adăugată, în situația în care beneficiarul transferului
de active nu este persoană înregistrată în scopuri de taxă pe
valoarea adăugată”, cod MFP 14.13.01.02/t.a., prevăzute în
anexa nr. 1.
Art. 2. — Formularul prevăzut la art. 1 se completează și se
depune conform instrucțiunilor de completare prevăzute în
anexa nr. 2.
Art. 3. — Caracteristicile de tipărire, modul de difuzare, de
utilizare și de arhivare ale formularului prevăzut la art. 1 sunt
stabilite în anexa nr. 3.
Art. 4. — Suma reprezentând taxa pe valoarea adăugată de
plată la bugetul de stat, rezultată ca urmare a ajustărilor conform
art. 128 alin. (4), art. 148, 149 sau 161, după caz, din Legea
nr. 571/2003 privind Codul fiscal, cu modificările și completările
ulterioare, va fi achitată de beneficiarul transferului de active la
bugetul de stat, potrivit reglementărilor legale în vigoare, în lei,
în numerar, prin decontare bancară sau prin mandat poștal, în
contul 20.10.01.01.05 ăTVA de plată la bugetul de stat, rezultată
ca urmare a ajustărilor”, deschis la unitatea Trezoreriei Statului
din cadrul organului fiscal competent, codificat cu codul de
identificare fiscală sau cu codul numeric personal al plătitorului,
după caz.

Art. 5. — Anexele nr. 1—3 fac parte integrantă din prezentul
ordin.
Art. 6. — Referirile la Codul fiscal din cuprinsul prezentului
ordin reprezintă trimiteri la titlul VI ăTaxa pe valoarea adăugată”
din Legea nr. 571/2003, cu modificările și completările ulterioare,
iar referirile la normele metodologice reprezintă trimiteri la
normele metodologice de aplicare a titlului VI ăTaxa pe valoarea
adăugată” din Codul fiscal, aprobate prin Hotărârea Guvernului
nr. 44/2004 pentru aprobarea Normelor metodologice de
aplicare a Legii nr. 571/2003 privind Codul fiscal, cu modificările
și completările ulterioare.
Art. 7. — Prezentul ordin se publică în Monitorul Oficial al
României, Partea I.
Art. 8. — Direcția generală proceduri pentru administrarea
veniturilor, Direcția generală de tehnologia informației, Direcția
generală de administrare a marilor contribuabili, precum și
direcțiile generale ale finanțelor publice județene și a
municipiului București vor lua măsuri pentru ducerea la
îndeplinire a prevederilor prezentului ordin.

Președintele Agenției Naționale de Administrare Fiscală,
Sorin Blejnar

București, 17 noiembrie 2010.
Nr. 2.691.

12

MONITORUL OFICIAL AL ROMÂNIEI, PARTEA I, Nr. 786/24.XI.2010
ANEXA Nr. 1*)

Cod MFP: 14.13.01.02/t.a.
*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 786/24.XI.2010

13
ANEXA Nr. 2

I N S T R U C Ț I U N I D E C O M P L E TA R E

a formularului (307) ăDeclarație privind sumele rezultate din ajustarea taxei
pe valoarea adăugată, în situația în care beneficiarul transferului de active nu este persoană înregistrată în scopuri
de taxă pe valoarea adăugată”
Declarația privind sumele rezultate din ajustarea taxei pe valoarea adăugată, în situația în care beneficiarul transferului
de active nu este persoană înregistrată în scopuri de taxă pe valoarea adăugată, denumită în continuare declarație, se completează
și se depune de către persoana impozabilă, beneficiară a transferului de active prevăzut la art. 128 alin. (7) din Legea nr. 571/2003
privind Codul fiscal, cu modificările și completările ulterioare, denumită în continuare Codul fiscal, în calitate de succesor al
cedentului în ceea ce privește ajustarea dreptului de deducere, dacă nu este înregistrată în scopuri de TVA conform art. 153 din
Codul fiscal și nici nu se înregistrează în scopuri de TVA ca urmare a transferului.
Declarația se depune până la data de 25 inclusiv a lunii următoare celei în care are loc transferul de active, la organul fiscal
în a cărui rază teritorială persoana impozabilă beneficiară a transferului de active își are domiciliul fiscal sau în a cărui evidență
aceasta se află înregistrată ca plătitor de impozite și taxe, astfel:
— direct sau prin împuternicit, la registratură; sau
— la poștă, prin scrisoare recomandată.
Declarația se completează de către contribuabil sau de către împuternicit, înscriind cu majuscule, citeț și corect, toate
datele prevăzute de formular.
Perioada de raportare se completează cu anul și luna în care a avut loc transferul de active, în condițiile art. 128 alin. (7)
din Codul fiscal.
I. Felul declarației
Declarația depusă inițial se rectifică prin depunerea unei noi
declarații, pe același format, bifând căsuța corespunzătoare de
pe formular.
ATENȚIE! Rectificarea nu este posibilă pentru perioade fiscale
care au fost supuse inspecției fiscale sau pentru care este în
curs de derulare o inspecție fiscală.
II. Date de identificare a persoanei impozabile
1. Denumire/Nume, prenume — se înscrie, după caz,
denumirea persoanei juridice, asociației sau a entității fără
personalitate juridică ori numele și prenumele persoanei fizice,
după caz, beneficiare a transferului de active.
2. Cod de identificare fiscală — se completează astfel:
— contribuabilii persoane juridice, cu excepția comercianților,
asociațiile sau alte entități fără personalitate juridică înscriu
codul de înregistrare fiscală;
— comercianții, inclusiv sucursalele comercianților care au
sediul principal al comerțului în străinătate, înscriu codul unic de
înregistrare;
— contribuabilii persoane fizice, care desfășoară activități
economice în mod independent sau exercită profesii libere,
înscriu codul de înregistrare fiscală;

— persoanele fizice înscriu codul numeric personal atribuit
potrivit legii speciale;
— persoanele fizice care nu dețin cod numeric personal
înscriu numărul de identificare fiscală atribuit de organul fiscal
competent din subordinea Agenției Naționale de Administrare
Fiscală.
Înscrierea cifrelor în casetă se face cu aliniere la dreapta.
3. Domiciliul fiscal — se completează cu datele privind
adresa domiciliului fiscal al persoanei impozabile beneficiare a
transferului.
III. Date privind obligația de plată
Se completează cu datele de identificare a persoanei
impozabile cedente, de la care au fost preluate total sau parțial
activele, respectiv denumirea/numele, prenumele și codul de
înregistrare în scopuri de taxă pe valoarea adăugată.
Se declară, de asemenea, suma reprezentând taxa pe
valoarea adăugată, de plată la bugetul de stat, rezultată ca
urmare a ajustărilor conform art. 128 alin. (4), art. 148, 149 sau
161, după caz, din Codul fiscal.
În ipoteza în care se declară taxa pe valoarea adăugată
rezultată din transferul de active de la mai mulți cedenți, se
completează totalul taxei pe valoarea adăugată de plată, în lei.
Suma se declară în lei și se plătește până la data de
25 inclusiv a lunii următoare lunii în care are loc transferul de
active.
ANEXA Nr. 3

CARACTERISTICILE

de tipărire, modul de difuzare, de utilizare și de arhivare ale formularului (307) ăDeclarație privind sumele rezultate
din ajustarea taxei pe valoarea adăugată, în situația în care beneficiarul transferului de active
nu este persoană înregistrată în scopuri de taxă pe valoarea adăugată”
1. Denumirea formularului: ăDeclarație privind sumele
rezultate din ajustarea taxei pe valoarea adăugată, în situația în
care beneficiarul transferului de active nu este persoană
înregistrată în scopuri de taxă pe valoarea adăugată”
2. Cod MFP: 14.13.01.02/t.a.
3. Format: A4/t1
4. Caracteristicile de tipărire:
— pe o singură față;
— se poate utiliza echipament informatic pentru editare.
5. Se utilizează la: declararea sumei reprezentând taxa pe
valoarea adăugată, de plată la bugetul de stat, de către
persoana impozabilă, neînregistrată în scopuri de TVA,

beneficiară a transferului parțial sau total de active, sumă
rezultată ca urmare a ajustărilor TVA conform art. 128 alin. (4),
art. 148, 149 sau 161, după caz, din Legea nr. 571/2003 privind
Codul fiscal, cu modificările și completările ulterioare.
6. Se întocmește: în două exemplare, de către persoanele
impozabile neînregistrate în scopuri de TVA, beneficiare ale
transferului de active.
7. Circulă:
— originalul la organul fiscal;
— copia la contribuabil.
8. Se arhivează: la dosarul fiscal al contribuabilului.

14

MONITORUL OFICIAL AL ROMÂNIEI, PARTEA I, Nr. 786/24.XI.2010

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind raportarea cerințelor minime de capital pentru instituțiile de credit
Având în vedere prevederile art. 148, 165 și 169 din Ordonanța de urgență a Guvernului nr. 99/2006 privind instituțiile de
credit și adecvarea capitalului, aprobată cu modificări și completări prin Legea nr. 227/2007, cu modificările și completările ulterioare,
ale art. 3 alin. (4) și (5) din Regulamentul Băncii Naționale a României și al Comisiei Naționale a Valorilor Mobiliare nr. 13/18/2006
privind determinarea cerințelor minime de capital pentru instituțiile de credit și firmele de investiții, aprobat prin Ordinul Băncii
Naționale a României și al Comisiei Naționale a Valorilor Mobiliare nr. 10/107/2006, cu modificările și completările ulterioare, și ale
art. 75 din Regulamentul Băncii Naționale a României nr. 18/2009 privind cadrul de administrare a activității instituțiilor de credit,
procesul intern de evaluare a adecvării capitalului la riscuri și condițiile de externalizare a activităților acestora, cu modificările și
completările ulterioare,
în temeiul art. 48 din Legea nr. 312/2004 privind Statutul Băncii Naționale a României și al art. 420 alin. (1) din Ordonanța
de urgență a Guvernului nr. 99/2006, aprobată cu modificări şi completări prin Legea nr. 227/2007, cu modificările și completările
ulterioare,
Banca Națională a României emite următorul ordin:
Art. 1. — Prezentul ordin stabilește forma și conținutul
formularelor de raportare aferente cerințelor minime de capital
(COREP) la nivel individual și, după caz, consolidat, care vor fi
transmise de către instituțiile de credit prevăzute la art. 1 alin. (2)
din Regulamentul Băncii Naționale a României și al Comisiei
Naționale a Valorilor Mobiliare nr. 13/18/2006 privind
determinarea cerințelor minime de capital pentru instituțiile de
credit și firmele de investiții, aprobat prin Ordinul Băncii
Naționale a României și al Comisiei Naționale a Valorilor
Mobiliare nr. 10/107/2006, cu modificările și completările
ulterioare.
Art. 2. — (1) Fără a aduce atingere prevederilor art. 3,
instituțiile de credit prevăzute la art. 1 transmit Băncii Naționale
a României formularele de raportare ce fac obiectul prezentului
ordin, în format electronic, prin rețeaua de comunicații
interbancare (RCI), prin fișiere Excel, precum și în format letric
la Banca Națională a României — Direcția supraveghere, după
cum urmează:
a) pentru raportările transmise la nivel individual, în termen
de cel mult 30 de zile calendaristice de la sfârșitul perioadei
pentru care acestea se întocmesc;
b) pentru raportările transmise la nivel consolidat, pentru
sfârșitul exercițiului financiar, până la data de 15 mai a
exercițiului financiar următor;
c) pentru raportările transmise la nivel consolidat, întocmite
pentru sfârșitul primului semestru al exercițiului financiar, până
la data de 30 septembrie a respectivului exercițiu financiar.
(2) În sensul alin. (1), de la data expirării termenului prevăzut
la art. 17 alin. (3) din Norma Băncii Naționale a României
nr. 15/2006 privind transmiterea indicatorilor primari prin
intermediul Sistemului informatic de raportare către Banca
Națională a României, cu modificările și completările ulterioare,
instituțiile de credit transmit Băncii Naționale a României
raportările în format electronic exclusiv prin intermediul
Sistemului informatic de raportare către Banca Națională a
României — SIRBNR.
Art. 3. — (1) Instituțiile de credit prevăzute la art. 1 vor
transmite Băncii Naționale a României, atât electronic, cât și
letric, partea aferentă fondurilor proprii din cadrul Formularului
de sinteză privind adecvarea capitalului la riscuri
(formularul CA), potrivit prevederilor art. 30 alin. (1) și (2) din
Regulamentul Băncii Naționale a României și al Comisiei
Naționale a Valorilor Mobiliare nr. 18/23/2006 privind fondurile
proprii ale instituțiilor de credit și ale firmelor de investiții, aprobat
prin Ordinul Băncii Naționale a României și al Comisiei

Naționale a Valorilor Mobiliare nr. 15/112/2006, cu modificările și
completările ulterioare.
(2) Instituțiile de credit prevăzute la art. 1 vor transmite Băncii
Naționale a României, atât electronic, cât și letric, prima
raportare, la nivel individual, aferentă rândurilor 3.3, 3.3.a), 3.4,
3.4.1 și 3.4.2 din cadrul Formularului de sinteză privind
adecvarea capitalului la riscuri (formularul CA) la sfârșitul lunii
februarie 2011.
Art. 4. — (1) Instituțiile de credit care, potrivit prevederilor
art. 14 alin. (2) din Regulamentul Băncii Naționale a României și
al Comisiei Naționale a Valorilor Mobiliare nr. 17/22/2006 privind
supravegherea pe bază consolidată a instituțiilor de credit și a
firmelor de investiții, aprobat prin Ordinul Băncii Naționale a
României și al Comisiei Naționale a Valorilor Mobiliare
nr. 14/111/2006, cu modificările ulterioare, trebuie să
îndeplinească la nivel individual cerințele referitoare la procesul
intern de evaluare a adecvării capitalului la riscuri, includ în
cadrul Formularului de sinteză privind adecvarea capitalului la
riscuri, întocmit la nivel individual potrivit frecvenței de raportare
prevăzute în anexa nr. III, și informațiile de sinteză referitoare la
excedentul/deficitul de capital ca urmare a evaluărilor interne
(rândurile 3.4, 3.4.1 și 3.4.2), precum și pe cele referitoare la
excedentul/deficitul de fonduri proprii, respectiv indicatorul de
solvabilitate, rezultate în urma ultimei verificări efectuate de
Banca Națională a României [rândurile 3.3 și 3.3.a)].
(2) Instituțiile de credit care, potrivit prevederilor art. 5, 6,
art. 9 alin. (1)—(2), art. 12 alin. (1) din Regulamentul Băncii
Naționale a României și al Comisiei Naționale a Valorilor
Mobiliare nr. 17/22/2006, aprobat prin Ordinul Băncii Naționale
a României și al Comisiei Naționale a Valorilor Mobiliare
nr. 14/111/2006, cu modificările ulterioare, trebuie să
îndeplinească la nivel consolidat cerințele referitoare la procesul
intern de evaluare a adecvării capitalului la riscuri includ în
cadrul Formularului de sinteză privind adecvarea capitalului la
riscuri, întocmit la nivel consolidat potrivit frecvenței de raportare
prevăzute în anexa nr. III, și informațiile de sinteză referitoare la
excedentul/deficitul de capital ca urmare a evaluărilor interne
(rândurile 3.4, 3.4.1 și 3.4.2), precum și pe cele referitoare la
excedentul/deficitul de fonduri proprii, respectiv indicatorul de
solvabilitate, rezultate în urma ultimei verificări efectuate de
Banca Națională a României [rândurile 3.3 și 3.3.a)].
Art. 5. — În cazul în care, ca urmare a aprobării situațiilor
financiare anuale de către adunarea generală a acționarilor,
nivelul fondurilor proprii sau cel al unor elemente componente
care intră în calculul indicatorilor de prudență bancară calculați
în funcție de fondurile proprii pentru data de 31 decembrie se

MONITORUL OFICIAL AL ROMÂNIEI, PARTEA I, Nr. 786/24.XI.2010
modifică, raportările aferente fondurilor proprii și respectivilor
indicatori de prudență bancară afectați de modificări, întocmite
pentru ultima lună a exercițiului financiar precedent și pentru
fiecare lună din perioada scursă de la începutul anului în curs și
până la data aprobării situațiilor financiare anuale, vor fi refăcute
și retransmise Băncii Naționale a României, în termen de
20 de zile calendaristice de la data aprobării situațiilor financiare
anuale, dar nu mai târziu de data de 15 mai.
Art. 6. — Casele centrale ale cooperativelor de credit
completează formularele de raportare prevăzute în anexa nr. I
atât pe bază individuală, cât și la nivelul rețelei cooperatiste de
credit din care fac parte.
Art. 7. — În ceea ce privește raportarea aferentă riscului de
credit, în contextul utilizării abordării standard, instituțiile de
credit transmit:
a) câte un formular CR SA pentru fiecare dintre cele 15 clase
de expuneri prevăzute la art. 4 alin. (1) lit. a)—l) și n)—p) din
Regulamentul Băncii Naționale a României și al Comisiei
Naționale a Valorilor Mobiliare nr. 14/19/2006 privind tratamentul
riscului de credit pentru instituțiile de credit și firmele de investiții
potrivit abordării standard, aprobat prin Ordinul Băncii Naționale
a României și al Comisiei Naționale a Valorilor Mobiliare
nr. 11/108/2006, cu modificările și completările ulterioare;
b) un formular CR SA Total care agregă ansamblul
expunerilor ce fac obiectul abordării standard pentru riscul de
credit.
Art. 8. — În ceea ce privește raportarea aferentă riscului de
credit, în contextul utilizării abordării bazate pe modele interne
de rating, instituțiile de credit transmit:
a) câte un formular CR IRB pentru fiecare dintre următoarele
clase și subclase de expuneri potrivit abordării bazate pe
modele interne de rating, descrise în anexa nr. II — Tabel
referințe formular 3: CR SA:
1. administrații centrale sau bănci centrale;
2. instituții, din care:
2.1. instituții de credit și firme de investiții;
3. societăți, din care:
3.1. entități mici și mijlocii;
3.2. finanțări specializate;
4. retail, din care:
4.1. garantate cu un bun imobiliar;
4.2. reînnoibile eligibile;
4.3. alte expuneri de tip retail;
4.4. entități mici și mijlocii;
b) un formular CR IRB Total care agregă ansamblul
expunerilor ce fac obiectul abordării bazate pe modele interne
de rating, mai puțin expunerile din titluri de capital — care se
raportează în formularul CR EQU IRB —, pozițiile din
securitizare — care se raportează potrivit art. 9 — și activele,
altele decât cele care reprezintă creanțe de natura creditelor —
care se raportează în formularul CA;
c) formularele CR SA și CR SA Total pentru expunerile
supuse abordării standard pentru riscul de credit. În acest caz,
formularele CR SA se completează având în vedere clasele și
subclasele de expuneri potrivit abordării bazate pe modele
interne de rating prevăzute în anexa nr. II — Tabel referințe
formular 3: CR SA, chiar dacă, pentru determinarea cerinței de
capital, respectivelor expuneri li se aplică regulile specifice
abordării standard.
Art. 9. — În ceea ce privește raportarea aferentă riscului de
credit provenind din pozițiile din securitizare, instituțiile de credit
transmit:

15

a) câte un formular CR SEC SA pentru totalul operațiunilor de
securitizare, pentru expunerile din securitizare care fac obiectul
abordării standard pentru riscul de credit;
b) câte un formular CR SEC IRB pentru totalul operațiunilor
de securitizare, pentru expunerile din securitizare care fac
obiectul abordării bazate pe modele interne de rating pentru
riscul de credit.
Art. 10. — În ceea ce privește raportarea aferentă riscului
operațional, instituțiile de credit transmit cu frecvența indicată în
anexa nr. III:
a) Formularul 13: OPR — Riscul operațional, în contextul
utilizării abordării de bază;
b) Formularul 13: OPR — Riscul operațional și Formularul 14:
OPR Details — Riscul operațional: Valori brute ale pierderilor pe
linii de activitate și categorii de evenimente în ultimul an, în
contextul utilizării abordării standard sau a abordării standard
alternative;
c) Formularul 13: OPR — Riscul operațional, Formularul 14:
OPR Details — Riscul operațional: Valori brute ale pierderilor pe
linii de activitate și categorii de evenimente în ultimul an și
Formularul 15: OPR LOSS Details — Pierderi majore din riscul
operațional înregistrate în ultimul an sau care sunt încă
deschise, în contextul utilizării abordării avansate de evaluare.
Art. 11. — (1) În cadrul formularelor de raportare prevăzute
în anexa nr. I, instituțiile de credit completează și raportează
doar pozițiile care nu au fost evidențiate în gri sau hașurate,
corespunzătoare rândurilor și coloanelor care au etichetele
evidențiate în alb.
(2) În cadrul raportării Formularului de sinteză privind
adecvarea capitalului la riscuri (formularul CA):
a) rândurile precedate de indicativul C vor fi completate
exclusiv în cadrul raportării la nivel consolidat;
b) rândurile precedate de indicativul N nu vor fi completate
(nici la nivel individual, nici la nivel consolidat);
c) rândurile cărora nu le corespunde niciun indicativ vor fi
completate atât în cadrul raportării la nivel individual, cât și în
cadrul celei întocmite pentru nivelul consolidat.
Art. 12. — Referințele aferente informațiilor explicative
incluse în anexa nr. II sunt trimiteri la prevederile considerate ca
fiind cele mai relevante în raport cu conținutul fiecărui element
solicitat. În cazul în care există prevederi care nu au fost indicate
în mod explicit, dar care au impact asupra determinării unui
element, acestea vor fi luate în considerare la determinarea și
raportarea sa.
Art. 13. — Anexele nr. I—III*) fac parte integrantă din
prezentul ordin.
Art. 14. — La data intrării în vigoare a prezentului ordin se
abrogă Ordinul Băncii Naționale a României nr. 12/2007 privind
raportarea cerințelor minime de capital pentru instituțiile de
credit, publicat în Monitorul Oficial al României, Partea I, nr. 703
și 703 bis din 18 octombrie 2007, cu modificările și completările
ulterioare.
Art. 15. — (1) Prezentul ordin intră în vigoare la data de
31 decembrie 2010.
(2) Primele raportări conforme prezentului ordin se
întocmesc și se transmit Băncii Naționale a României de către
instituțiile de credit pentru data de 31 decembrie 2010.
Art. 16. — Prezentul ordin se publică în Monitorul Oficial al
României, Partea I.

Președintele Consiliului de administrație al Băncii Naționale a României,
Mugur Constantin Isărescu
București, 26 octombrie 2010.
Nr. 22.
*) Anexele nr. I—III se publică în Monitorul Oficial al României, Partea I, nr. 786 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 786/24.XI.2010

C U A N T U M U L T O TA L
al sumelor provenite din finanțările private ale partidelor politice în anul 2009,
conform Legii nr. 334/2006 privind finanțarea activității partidelor politice
și a campaniilor electorale
Partidul Democrat Liberal
1. Lista persoanelor fizice care au făcut în anul 2009 donații a căror valoare cumulată depășește 10 salarii minime brute
pe țară
Numele și prenumele

CNP

Chiciundean Teodor

1730918125181

Română

numerar

3.000

21.05.2009

David Dragoș

1680429080012

Română

numerar

2.000

19.05.2009

Ferghete Carmen

2600404080073

Română

numerar

600

6.02.2009

Gabor Adrian

1700319080057

Română

numerar

400

6.02.2009

Română

numerar

1.000

15.05.2009

Română

numerar

500

25.05.2009

Română

numerar

5.000

10.11.2009

Română

numerar

1.000

11.05.2009

Română

numerar

600

13.05.2009

Română

numerar

900

27.05.2009

Română

numerar

2.000

27.10.2009

Gantz Miklos

Cetățenia

1710811080035

Felul donației bunuri/bani

Valoarea donației

Data donației

Kraila Vasile

1540719080094

Română

numerar

2.500

13.05.2009

Stegaru Ioan

1580213080084

Română

numerar

2.000

19.05.2009

Tarba Mihai

1621114080030

Română

numerar

2.500

14.05.2009

2. Lista membrilor de partid care au plătit în anul 2009 cotizații a căror valoare însumată depășește 10 salarii minime
brute pe țară
Numele și prenumele

Nicolae Vlad Popa

CNP

Cetățenia

Valoarea donației

Data donației

Română

numerar

900

9.01.2009

Română

numerar

4.190

6.04.2009

Română

numerar

381

18.04.2009

Română

numerar

1.200

17.09.2009

Română

numerar

400

27.10.2009

Română

Georgeta N. Stoica

1500120080058

Felul donației bunuri/bani

numerar

800

19.12.2009

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 786/24.XI.2010 conține 16 pagini.

Prețul: 3,20 lei

&JUYDGY|447721]
ISSN 1453—4495

