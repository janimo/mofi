Anul 178 (XXII) — Nr. 81

PARTEA I

LEGI, DECRETE, HOTĂRÂRI ȘI ALTE ACTE

Vineri, 5 februarie 2010

SUMAR

Nr.

Pagina
HOTĂRÂRI ALE GUVERNULUI ROMÂNIEI

73.

80.

— Hotărâre privind mandatarea reprezentanților statului
în Adunarea generală a acționarilor la Societatea
Comercială ăFondul Proprietatea” — S.A. să aprobe
forma finală a Contractului de administrare ce urmează
a fi încheiat de societate cu Franklin Templeton
Investment Management Limited (Londra) ..................
— Hotărâre privind exercitarea, cu caracter temporar,
a funcției publice de subprefect al județului Bihor de
către domnul Sarkady Zsolt Csaba ............................

69.

— Decizie pentru eliberarea domnului Aurel Ionel
Lascu din funcția de secretar de stat și șef al
Departamentului pentru armamente la Ministerul
Apărării Naționale ......................................................
— Decizie privind numirea doamnei Iuliana Lascu în
funcția publică de inspector guvernamental în cadrul
Secretariatului General al Guvernului, prin transfer în
interesul serviciului ....................................................

70.

— Decizie pentru eliberarea doamnei Carmen Dincă
din funcția de consilier de stat în cadrul aparatului
propriu de lucru al viceprim-ministrului ......................

71.

— Decizie pentru numirea doamnei Zsuzsánna Péter
în funcția de consilier de stat în cadrul aparatului
propriu de lucru al viceprim-ministrului ......................

Pagina

72.

— Decizie privind aplicarea mobilității pentru domnul
Sorin Florea din funcția publică de comisar general al
Gărzii Financiare în funcția publică de inspector
guvernamental............................................................

13

73.

— Decizie privind aplicarea mobilității pentru domnul
Ladányi Árpád Csaba din funcția publică de inspector
guvernamental în funcția publică de comisar general al
Gărzii Financiare ........................................................

13

2–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

10

DECIZII ALE PRIMULUI-MINISTRU
68.

Nr.

2.010. — Ordin al ministrului culturii și patrimoniului național
pentru acreditarea Muzeului Militar Național ăRegele
Ferdinand I” ................................................................
11

14

2.011. — Ordin al ministrului culturii și patrimoniului național
pentru acreditarea Muzeului Brăilei............................

14

ACTE ALE COMISIEI DE SUPRAVEGHERE
A SISTEMULUI DE PENSII PRIVATE

11
2.
12

12

— Hotărâre privind aprobarea Normei nr. 2/2010
pentru modificarea și completarea Normei nr. 22/2009
privind aderarea și evidența participanților la fondurile
de pensii administrate privat ......................................

15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 81/5.II.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind mandatarea reprezentanților statului în Adunarea generală a acționarilor
la Societatea Comercială ăFondul Proprietatea”— S.A. să aprobe forma finală
a Contractului de administrare ce urmează a fi încheiat de societate
cu Franklin Templeton Investment Management Limited (Londra)
Având în vedere articolul unic lit. d) din Hotărârea Guvernului nr. 959/2008 privind stabilirea competențelor comisiei care
va selecta societatea de administrare a Societății Comerciale ăFondul Proprietatea” — S.A. și art. 3 din Hotărârea Guvernului
nr. 1.514/2008 privind aprobarea Regulamentului de organizare a licitației internaționale pentru desemnarea societății de
administrare a Societății Comerciale ăFondul Proprietatea” — S.A. și a Caietului de sarcini al licitației,
ținând seama de aprobarea termenilor și condițiilor contractului de administrare în ședința Adunării generale ordinare a
acționarilor a Societății Comerciale ăFondul Proprietatea” — S.A. din data de 7 septembrie 2009 și a mandatului dat de guvern
comisiei de selecție în sensul reluării negocierilor clauzelor contractului de administrare de natură a asigura o mai bună protecție
a Societății Comerciale ăFondului Proprietatea” — S.A. în cadrul contractului de administrare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Se mandatează reprezentanții statului în
Adunarea generală a acționarilor la Societatea Comercială
ăFondul Proprietatea” — S.A. să aprobe forma finală a Contractului

de administrare ce urmează a fi încheiat de societate cu Franklin
Templeton Investment Management Limited (Londra), prevăzut
în anexa care face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul transporturilor și infrastructurii,
Radu Mircea Berceanu
Ministrul economiei, comerțului și mediului de afaceri,
Adriean Videanu
București, 29 ianuarie 2010.
Nr. 73.
ANEXĂ

CONTRACT DE ADMINISTRARE

încheiat între S.C. ăFondul Proprietatea” — S.A. și Franklin Templeton Investment Management Limited
[Data ......... 2010]
Acest Contract de administrare a fost încheiat la [...] 2010
între
1. Franklin Templeton Investment Management Limited din
the Adelphi, str. John Adam nr. 1—11, Londra WC2N 6HT,
Regatul Unit al Marii Britanii (societatea de administrare) (S.A.I.);
și
2. S.C. ăFondul Proprietatea” — S.A., situată în municipiul
București, str. Apolodor nr. 17, sectorul 5, Romania (Clientul),
unde:
A. Clientul dorește să numească S.A.I. ca societate de
administrare, care include și rolul de administrator al investițiilor
cu privire la activele Clientului, în conformitate cu termenii
prezentului Contract de administrare.
B. S.A.I. dorește să accepte numirea în termenii prevăzuți
de prezentul contract de administrare.

1. Interpretare
În acest Contract de administrare, cu excepția cazurilor în
care contextul cere altfel, se convin următoarele:
— cuvintele la singular includ și pluralul, cuvintele la plural
includ și singularul, cuvintele care sunt de genul masculin includ
și femininul, iar cuvintele care sunt de genul feminin includ și
masculinul;
— titlurile și paragrafele au doar scop de structurare și nu
vor fi utilizate pentru a interpreta acest contract de administrare;
— referirile la ăacest Contract de administrare” includ
introducerea, preambulul și anexa (care sunt incluse prin
trimitere și care fac parte integrantă din acest Contract de
administrare), precum și acest Contract de administrare, cu
excepția situațiilor în care se prevede altceva;

MONITORUL OFICIAL AL ROMÂNIEI, PARTEA I, Nr. 81/5.II.2010
— în acest Contract de administrare, trimiterile la
introducere, preambul, secțiuni, articole, clauze, subclauze și
anexă sunt trimiteri la introducerea, preambulul, secțiunile,
articolele, clauzele și subclauzele din acest Contract de
administrare, precum și anexa la acesta, cu excepția situațiilor
în care se prevede altceva.
2. Definiții
În acest Contract de administrare, următorii termeni cu
majuscule vor avea următoarele înțelesuri, dacă nu rezultă altfel
din context sau nu se prevede altceva:
— Act constitutiv înseamnă actul constitutiv al Clientului;
— Administrator unic înseamnă persoana juridică numită de
către acționari să administreze Clientul, în limitele prevăzute de
legea aplicabilă din România, Actul constitutiv și deciziile
Adunării generale a acționarilor; pentru scopul prezentului
Contract, orice referire la Administratorul unic va fi considerată
ca făcând referire la S.A.I.;
— AGA înseamnă Adunarea generală a acționarilor
Clientului;
— Afiliat al oricărei persoane înseamnă oricare altă persoană
care controlează în mod direct sau indirect această persoană
ori este controlată în mod direct sau indirect de această
persoană ori se află sub control comun cu această persoană;
— AOPC înseamnă alte organisme de plasament colectiv
decât organismele de plasament colectiv de valori mobiliare
(OPCVM), care sunt înființate ca fonduri închise de investiții sau
societăți de investiții de tip închis, conform definiției de la
art. 114 alin. (1) din Legea nr. 297/2004;
— Client înseamnă S.C. ăFondul Proprietatea” — S.A., o
societate de investiții de tip închis, înființată în anul 2005 de
Guvernul României prin Hotărârea Guvernului nr. 1.481/2005
privind înființarea Societății Comerciale ăFondul Proprietatea” —
S.A., cu modificările și completările ulterioare, pentru acordarea
de compensații cetățenilor ale căror averi au fost confiscate
abuziv în perioada comunistă, cu sediul în municipiul București,
str. Apolodor nr. 17, sectorul 5, România;
— Cont înseamnă contul menținut de Depozitar sau
subdepozitar cu privire la care Clientul a informat în scris S.A.I.;
— Contract de administrare înseamnă acest Contract de
administrare, încheiat între S.C. ăFondul Proprietatea” — S.A.,
în calitate de Client, și [.....], în calitate de societate de
administrare;
— CR înseamnă Comitetul reprezentanților (Board of
Nominees în limba engleză) — organismul de supraveghere al
S.A.I., numit de către AGA și aflat sub directa supraveghere a
AGA;
— CNVM înseamnă Comisia Națională a Valorilor Mobiliare,
care are atribuțiile prevăzute de Ordonanța de urgență a
Guvernului nr. 25/2002 privind aprobarea Statutului Comisiei
Naționale a Valorilor Mobiliare, aprobată cu modificări prin
Legea nr. 514/2002, cu modificările ulterioare;
— Control (și cuvintele sinonime) înseamnă relația dintre
societatea-mamă și o filială ori o relație similară între orice
persoană fizică sau juridică și o societate comercială; orice filială
a unei filiale va fi considerată o filială a societății-mamă, care
este în fapt entitatea care controlează aceste filiale; se
consideră legătură strânsă și situația în care două sau mai multe
persoane fizice sau juridice sunt legate permanent de una și
aceeași persoană printr-o relație de control;
— Depozitar reprezintă acea instituție de credit din România
autorizată de Banca Națională a României, în conformitate cu
legislația bancară sau sucursala din România a unei instituții de
credit, autorizată într-un stat membru, avizată de CNVM pentru
activitate de depozitare, în conformitate cu prevederile Legii

3

nr. 297/2004, căreia îi sunt încredințate spre păstrare, în condiții
de siguranță, toate activele S.C. ăFondul Proprietatea” — S.A.;
— Daune înseamnă fiecare și toate pierderile, pretențiile sau
obligațiile generate de orice circumstanțe prejudiciante;
— Delegat înseamnă entitatea care a fost delegată sau a
primit administrarea investițiilor sau alte funcții în urma
externalizării acestora de către S.A.I., cu acordul prealabil și în
scris al Clientului;
— Depozitar central înseamnă o persoană juridică înființată
ca o societate pe acțiuni, autorizată și supravegheata de CNVM,
care depozitează valori mobiliare și efectuează alte operațiuni
legate de acestea;
— Dispută înseamnă orice divergență sau diferend provenind
din sau în legătură cu acest Contract de administrare, inclusiv și
fără a se limita la cele privind încheierea valabilă, existența,
nulitatea, încălcarea, rezilierea sau lipsa de valabilitate;
— DPI înseamnă declarația de politică investițională,
reprezentând procesul aprobat de Client pentru luarea deciziilor
de investiții în legătură cu activele din Portofoliu;
— Fonduri interne înseamnă organisme de plasament
colectiv și portofolii individuale administrate de către S.A.I.;
— IFRS înseamnă Standardele Internaționale de Raportare
Financiară, reprezentând un set de standarde internaționale de
contabilitate în care este prevăzut modul în care trebuie
raportate în situațiile financiare anumite tipuri de tranzacții și alte
evenimente;
— Legea nr. 297/2004 reprezintă Legea nr. 297/2004 privind
piața de capital, publicată în Monitorul Oficial al României,
Partea I, nr. 571 din 29 iunie 2004, cu modificările și completările
ulterioare;
— Legea nr. 247/2005 reprezintă Legea nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 653 din 22 iulie 2005, cu modificările și completările
ulterioare;
— Listare reprezintă prima zi de tranzacționare pe piața
reglementată la vedere, administrată de către S.C. ăBursa de
Valori București” — S.A.;
— OUG nr. 81/2007 înseamnă Ordonanța de urgență a
Guvernului nr. 81/2007 pentru accelerarea procedurii de
acordare a despăgubirilor aferente imobilelor preluate în mod
abuziv, publicată în Monitorul Oficial al României, Partea I,
nr. 446 din 29 iunie 2007;
— OPCVM înseamnă organisme de plasament colectiv în
valori mobiliare, reprezentate de fonduri deschise de investiții și
societăți de investiții de tip deschis, așa cum sunt acestea
definite la art. 76 alin. (1) din Legea nr. 297/2004;
— Parte despăgubită înseamnă Clientul, angajații, reprezentanții
și agenții acestuia;
— PIB înseamnă produsul intern brut, reprezentând valoarea
monetară a tuturor bunurilor finite produse și serviciilor furnizate
în interiorul granițelor României într-o anumită perioadă de timp;
— Piața reglementată este piața definită prin art. 125 din
Legea nr. 297/2004;
— Portofoliu înseamnă totalitatea activelor administrate;
— Practici de tipul ăSoft Dollars” înseamnă acorduri conform
cărora bunuri sau servicii, altele decât executarea ordinelor de
vânzare sau cumpărare de instrumente financiare, sunt obținute
de o societate de administrare a investițiilor de la sau printr-un
intermediar în schimbul direcționării către respectivul intermediar
a tranzacțiilor efectuate pe seama organismului de plasament
colectiv administrat de respectiva societate de administrare a
investițiilor;
— Reguli prudențiale înseamnă reglementările privind
cerințele de prudență și adecvare a capitalului emise de CNVM

4

MONITORUL OFICIAL AL ROMÂNIEI, PARTEA I, Nr. 81/5.II.2010

sau alte organisme de reglementare bancară sau a pieței de
capital din Uniunea Europeană pentru evaluarea corectă a
riscurilor și, în continuare, pentru prevenirea și reducerea
efectelor acestora;
— S.A.I. înseamnă Franklin Templeton Investment
Management Limited, societatea de administrare a investițiilor,
persoană juridică străină, constituită ca societate pe acțiuni,
autorizată de autoritatea competentă din statul membru de
origine și care, ca o condiție suspensivă de intrare în vigoare a
acestui contract de administrare, va înființa o sucursală pe
teritoriul României, pe baza autorizației emise de CNVM, și va
înscrie această sucursală în Registrul CNVM. SAI va fi
desemnată ca administrator unic al Clientului, potrivit
prevederilor acestui Contract de administrare și Actului
constitutiv;
— Societate asociată (atunci când expresia se utilizează în
legătură cu S.A.I.) înseamnă o societate care este un Afiliat al
S.A.I.;
— Stat membru înseamnă statele membre ale Uniunii
Europene și celelalte state care aparțin Spațiului Economic
European;
— VNA înseamnă valoarea activului net al unui AOPC, care
se determină ca diferență între valoarea totală a activelor și
valoarea însumată a datoriilor respectivului AOPC și a veniturilor
înregistrate în avans.
3. Obiectul Contractului
Obiectul prezentului Contract de administrare îl reprezintă
acordarea S.A.I. a mandatului de Administrator unic al Clientului
și, de asemenea, ca Societate de administrare a investițiilor
Clientului și stabilirea drepturilor și obligațiilor părților cu privire
la acest mandat.
4. Numirea S.A.I.
4.1. Prin acest Contract de administrare, Clientul numește
S.A.I. ca Administrator unic al Clientului și, de asemenea, ca
Societate de administrare a investițiilor pentru Portofoliul
transferat în conformitate cu art. 14.1. lit. d).
5. Acceptarea numirii
S.A.I. acceptă numirea sa în calitatea de Administrator unic
al Clientului și de Societate de administrare a investițiilor, în
termenii prevăzuți de acest Contract de administrare.
6. Obligațiile S.A.I., obiectul și obiectivul administrării
6.1. Obligațiile și competențele S.A.I. în calitate de
Administrator unic al Clientului sunt prevăzute în Legea
nr. 31/1990 privind societățile comerciale, republicată, cu
modificările și completările ulterioare, în Legea nr. 297/2004, în
regulamentele aplicabile și în Actul constitutiv, care poate fi
modificat ulterior, în condițiile legii. S.A.I. va fi obligată:
(i) să stabilească o dată de referință pentru acționarii
care au drept la vot în cadrul adunării generale,
conform legii, și să stabilească textul înștiințării de
convocare a adunării generale, după ce a obținut
aprobarea prealabilă a Comitetului reprezentanților
cu privire la conținutul acesteia și după ce a adăugat
pe ordinea de zi orice subiect solicitat de către
Comitetul reprezentanților;
(ii) la cererea scrisă a oricărui acționar, depusă anterior
datei Adunării generale a acționarilor, să ofere
răspunsuri, după ce a obținut aprobarea prealabilă a
Comitetului reprezentanților, în legătură cu aspectele
privitoare la activitatea Fondului Proprietatea;
(iii) să se asigure că, în cazul în care acest lucru este
solicitat din partea oricărui acționar, să fie pusă la
dispoziția acestuia o copie a procesului-verbal al
adunării generale și, de asemenea, după ce
convocarea ședinței Adunării generale ordinare

(iv)

(v)
(vi)

(vii)

(viii)

(ix)

(x)

(xi)

(xii)

(xiii)

anuale a acționarilor este publicată, să pună la
dispoziția acționarilor situațiile financiare ale
societății și rapoartele auditorilor și al S.A.I;
să examineze și să verifice situațiile financiare
anuale așa cum au fost întocmite acestea de
contabilii societății, să întocmească raportul privitor
la activitatea anuală, să verifice raportul auditorilor,
să le prezinte Comitetului reprezentanților înainte de
a fi transmise mai departe Adunării generale a
acționarilor spre aprobare și să propună repartizarea
profitului, după ce a obținut aprobarea prealabilă a
Comitetului reprezentanților;
să gestioneze relația cu Depozitarul central cu
privire la funcțiile Registrului acționarilor;
să pregătească un raport anual privitor la
administrare și la politica de afaceri a Fondului
Proprietatea, ce va fi prezentat Comitetului
reprezentanților pentru a fi aprobat înainte de a fi
trimis Adunării generale a acționarilor;
să propună aprobării prealabile a Comitetului
reprezentanților și, ulterior acesteia, aprobării
Adunării generale a acționarilor bugetul anual de
venituri și cheltuieli și planul de afaceri;
să propună aprobării prealabile a Comitetului
reprezentanților și, ulterior acesteia, aprobării
Adunării generale a acționarilor Fondului
Proprietatea strategia generală conform politicii de
investiții a Fondului Proprietatea; răspunde de
aplicarea politicii de investiții și realizarea unui
echilibru corespunzător între profiturile și riscurile
Portofoliului Fondului Proprietatea; trebuie să
informeze periodic Fondul despre schimbările
semnificative în activitatea Fondului Proprietatea și
în structura Portofoliului acestuia;
să aprobe externalizarea unor anumite activități, în
limitele bugetului aprobat, respectiv delegarea
exercitării unor anumite atribuții, sub condiția avizării
prealabile de către CNVM;
pe baza propunerii Comitetului reprezentanților, să
supună aprobării Adunării generale a acționarilor
orice contract/document care poate crea obligații
legale Fondului Proprietatea, fără a se limita la
cumpărarea, vânzarea, schimbul sau oferirea drept
gaj a activelor necurente ale Fondului Proprietatea
care depășesc 5% din valoarea totală a activelor
nete ale Fondului Proprietatea (calculată conform
regulilor CNVM);
să propună Adunării generale a acționarilor
încheierea contractului de audit financiar conform
prevederilor legale în vigoare, după obținerea
aprobării prealabile a Comitetului reprezentanților,
precum și să aprobe procedura de audit intern și
planul de audit;
să decidă mutarea sediului social, cu condiția ca
sediul social să fie în oricare moment înregistrat pe
teritoriul României;
să pună la dispoziția Comitetului reprezentanților
rapoartele, precum și orice alte documente necesare
exercitării de către acesta a activității de
monitorizare, în conformitate cu art. 17 alin. (11) din
anexa nr. 7 la Caietul de sarcini astfel cum a fost acesta
aprobat prin Hotărârea Guvernului nr. 1.514/2008
privind aprobarea Regulamentului de organizare a
licitației internaționale pentru desemnarea societății
de administrare a Societății Comerciale ăFondul

MONITORUL OFICIAL AL ROMÂNIEI, PARTEA I, Nr. 81/5.II.2010
Proprietatea”— S.A. și a Caietului de sarcini al
licitației; să informeze de îndată Comitetul
reprezentanților despre orice litigiu sau încălcare a
legislației privind valorile mobiliare, cu privire la
S.A.I., despre orice operațiune care poate constitui
încălcare a politicii de investiții și despre
planurile/măsurile corective pentru abordarea
acestor chestiuni;
(xiv) să solicite convocarea Adunării generale
extraordinare a acționarilor pentru ca aceasta din
urmă să decidă ori de câte ori apare o situație în
care există o divergență de opinii între Comitetul
reprezentanților și S.A.I., care nu poate fi rezolvată
ca urmare a dialogului dintre cele două organe
statutare.
De asemenea, obligațiile S.A.I. vor fi cel puțin cele solicitate
în Caietul de sarcini și DPI, toate aprobate prin Hotărârea
Guvernului nr. 1.514/2008 și asumate prin oferta depusă de S.A.I.
în cadrul licitației internaționale pentru desemnarea societății de
administrare a S.C. ăFondul Proprietatea” — S.A.
6.2. S.A.I. își va îndeplini obligațiile rezultând din prezentul
Contract de administrare cu respectarea intereselor Clientului,
cu privire la participarea la oferte publice sau alte acțiuni
corporative în legătură cu instrumentele financiare din Portofoliu.
7. Operațiuni autorizate
Conform reglementărilor legale în vigoare, respectiv Legea
nr. 31/1990 privind societățile comerciale, Legea nr. 297/2004
privind piața de capital și reglementările secundare emise de
C.N.V.M., precum și Legea nr. 247/2005 privind reforma în
domeniile proprietății și justiției, precum și unele măsuri
adiacente — titlul VII, Ordonanța de urgență a Guvernului
nr. 81/2007 pentru accelerarea procedurii de acordare a
despăgubirilor aferente imobilelor preluate în mod abuziv,
Hotărârea Guvernului nr. 1.481/2005 privind înființarea Societății
Comerciale ăFondul Proprietatea” — S.A., având anexat Actul
constitutiv al S.C. ăFondul Proprietatea” — S.A., cu modificările
și completările ulterioare, DPI, Hotărârea Guvernului
nr. 1.514/2008 privind aprobarea Regulamentului de organizare
a licitației internaționale pentru desemnarea societății de
administrare a Societății Comerciale ăFondul Proprietatea” —
S.A. și a Caietului de sarcini al licitației, precum și orice alte
reglementări legale în vigoare incidente.
8. Depozitarea activelor și Depozitarul
8.1. Depozitarea activelor Clientului se va face în
conformitate cu prevederile dispozițiilor legale aplicabile AOPC.
Contractul de depozitare va include în mod obligatoriu clauze
referitoare la înlocuirea Depozitarului și reguli de asigurare a
protecției acționarilor în astfel de situații.
8.2. Toate sumele cuvenite Clientului cu titlu de dividende,
dobânzi, încasări din vânzări sau cu orice alt titlu vor fi plătite
direct către Depozitar, în contul Clientului deschis la acesta.
S.A.I. nu va putea deține în niciun moment și sub nicio formă
numerar sau bunuri din Portofoliu aparținând Clientului cu orice
titlu.
9. Remunerația S.A.I. și cheltuieli
Remunerația S.A.I. pentru serviciile furnizate în cadrul
acestui Contract de administrare este stabilită în conformitate
cu solicitările din Regulamentul de organizare a licitației, din
Caietul de sarcini, precum și din oferta finală formulată în urma
negocierilor.
9.1. Drept remunerație pentru serviciile furnizate în cadrul
acestui Contract de administrare, S.A.I. va primi un onorariu de
administrare exprimat în moneda națională a României — lei,
în conformitate cu anexa la acest Contract de administrare.

5

9.2. Dacă nu se prevede altceva în cadrul acestui Contract
de administrare, toate costurile și cheltuielile efectuate de către
S.A.I. în îndeplinirea sarcinilor sale nu vor fi cheltuiala Clientului,
ci, astfel cum decid părțile la acest Contract de administrare, vor
fi suportate de către S.A.I.
Clientul va suporta sau va rambursa către S.A.I, în cazul în
care acesta din urmă le-a avansat, următoarele cheltuieli:
a) cheltuieli privind plata comisioanelor datorate
Depozitarului;
b) cheltuieli datorate intermediarilor;
c) cheltuieli privind plata taxelor și comisioanelor către
CNVM;
d) cheltuieli privind auditul financiar al Fondului Proprietatea,
precum și altor audituri sau evaluări impuse de legislația în
vigoare aplicabilă Clientului;
e) cheltuieli privind admiterea la tranzacționare a
instrumentelor financiare emise de Fondul Proprietatea și a
oricăror emisiuni sau oferte subsecvente, cheltuieli cu
intermediarii care intermediază admiterea la tranzacționare,
cheltuieli cu realizarea de prezentări pentru intermedierea și
marketingul ofertei publice pentru a atrage interesul investitorilor,
precum și cheltuieli generate de obligațiile de raportare și
transparență aplicabile unui emitent ale cărui acțiuni sunt
admise la tranzacționare pe o piață reglementată;
f) cheltuieli privind organizarea adunărilor generale ale
acționarilor și comunicarea cu acționarii Clientului, precum și în
legătură cu plata comisioanelor pentru servicii de registru
prestate de către Depozitarul central;
g) cheltuieli privind plata taxelor și comisioanelor datorate
Bursei de Valori București și oricărei alte piețe reglementate pe
care instrumentele financiare emise de Fondul Proprietatea vor
fi admise la tranzacționare;
h) cheltuieli privind înregistrările la registrul comerțului sau
documentele emise de acesta;
i) cheltuieli privind plata comisioanelor bancare rezultând din
operațiuni derulate pe seama Fondului Proprietatea, cu excepția
celor menționate la lit. a);
j) cheltuieli privind desemnarea unor consultanți juridici care
să acționeze în numele Fondului Proprietatea, în cazul în care
este necesară protecția drepturilor legale ale Fondului
Proprietatea, precum și apărarea intereselor acestuia în caz de
pretenții ale unor terți;
k) cheltuieli în legătură cu contracte încheiate cu furnizori
externi de servicii existente la data semnării prezentului Contract
de administrare până la expirarea sau încetarea contractelor
respective;
l) cheltuieli în legătură cu remunerarea membrilor C.R. (în
legătură cu serviciile prestate de aceștia și participarea la
ședințe, în conformitate cu Actul constitutiv și orice reglementări
interne aplicabile) și a oricăror alte persoane independente (care
nu sunt angajați ai S.A.I sau ai Afiliaților acestuia) care vor
reprezenta Fondul Proprietatea în organele corporatiste ale
societăților din Portofoliu, după caz;
m) cheltuieli cu costurile de imprimare a documentației
Fondului Proprietatea;
n) cheltuieli sau taxe impuse de orice autoritate fiscală în
sarcina Clientului în legătură cu cheltuielile de mai sus sau care
sunt incidente altfel, în legătură cu desfășurarea activității
Fondului Proprietatea;
o) alte cheltuieli aprobate de C.R. în sarcina Clientului, în
conformitate cu Actul constitutiv.
Cheltuielile menționate la lit. d), e), f), j) și m) vor fi efectuate
de către S.A.I. numai cu acordul prealabil scris al C.R.

6

MONITORUL OFICIAL AL ROMÂNIEI, PARTEA I, Nr. 81/5.II.2010

Cu excepția celor prevăzute anterior, S.A.I. va suporta
următoarele cheltuieli curente angajate cu ocazia executării
obligațiilor sale rezultând din prezentul Contract de administrare,
incluzând, dar fără a se limita la:
a) cheltuieli privind corespondența și telefoanele;
b) cheltuieli privind deplasările în interes de serviciu sau
afaceri și cazarea;
c) cheltuieli privind salariile, bonusurile și orice alte
remunerații acordate de S.A.I. angajaților și colaboratorilor săi;
d) orice alte cheltuieli necesare funcționării S.A.I. sau
sucursalei sale deschise în România.
9.3. În executarea acestui Contract de administrare, S.A.I.
nu va folosi practici de tipul ăsoft dollars”. Toate tranzacțiile
aferente Portofoliului vor fi realizate în interesul Clientului și cu
respectarea D.P.I, precum și cu respectarea principiilor celei mai
bune execuții.
9.4. Orice onorarii pentru directori sau alte onorarii primite
de către angajații, agenții sau reprezentanții S.A.I. din partea
unei companii din Portofoliu vor fi fie transferate mai departe
Clientului, fie deduse din onorariul de administrare.
9.5. S.A.I. nu va emite pretenții cu privire la nicio sarcină,
drept de retenție, garanție reală sau compensare asupra
Portofoliului ori altor active sau fonduri bănești conținute de
acesta.
10. Furnizarea informațiilor către Client și reprezentanții
acestuia
10.1. S.A.I. va furniza Clientului analize de performanță și
prezentări tabelare în legătură cu Portofoliul, solicitate de către
Client, în mod periodic. De cel puțin două ori pe an calendaristic
și la o dată agreată reciproc ca fiind convenabilă pentru părți
S.A.I. va efectua o prezentare în beneficiul Clientului, care va fi
susținută la birourile din București ale Clientului, cu privire la
situația Portofoliului pe ultimele 6 luni, iar Clientul poate vizita
periodic birourile S.A.I. în vederea analizei factorilor de piață, a
portofoliului și a modalității de punere în execuție a acestui
Contract de administrare.
10.2. S.A.I. va furniza Clientului, trimestrial și/sau la cerere,
documente în formă scrisă reprezentând dovada tranzacțiilor
efectuate de S.A.I., în numele Clientului, cu terți în legătură cu
Portofoliul.
10.3. S.A.I. va păstra înregistrări contabile corecte și
detaliate ale investițiilor, încasărilor, plăților și altor tranzacții
legate de portofoliu, pe care le va transmite lunar Clientului.
10.4. S.A.I. va pune la dispoziția Clientului, la cererea
acestuia, copii ale tuturor înregistrărilor din registrele contabile
legate de Portofoliu. S.A.I. își va prelungi programul normal de
lucru dacă și când Clientul va cere acest lucru și va furniza fără
întârziere spațiul și asistența necesare auditorilor și altor
reprezentanți autorizați ai Clientului, inclusiv reprezentanți ai
acționarilor și/sau ai CR, în scopul auditării și verificării
registrelor S.A.I. legate de valorile mobiliare, titlurile de valoare
și alte active din Portofoliu. Sfera auditului nu va fi limitată de
către S.A.I. și poate include verificarea sistemului contabil, a
procedurilor, înregistrărilor contabile, controalelor interne și altor
domenii a căror verificare este considerată necesară de către
Client sau auditor, în scopul de a facilita formularea de către
Client a unei opinii cu privire la costuri, directe sau indirecte, sau
la alte sume facturate Clientului, precum și asupra performanței
portofoliului și a S.A.I. S.A.I. va coopera atunci când este nevoie
pentru realizarea auditului, furnizând pentru auditorii mai
sus-menționați și alți reprezentanți autorizați inclusiv asistență
din partea reprezentantului compartimentului de control intern
și auditului intern din cadrul S.A.I.

10.5. S.A.I. va raporta Clientului, în termen de două zile
lucrătoare de la identificare, orice situație de neconformare cu
prevederile prezentului Contract de administrare (inclusiv anexa)
și va întreprinde toate acțiunile necesare pentru a corecta în cel
mai scurt timp aceste cazuri de neconformare.
10.6. S.A.I. va lua legătura cu Depozitarul ori de câte ori va
fi nevoie, pentru a-i permite acestuia din urmă, în numele
Clientului, să își îndeplinească obligațiile privind dezvăluirea
acționariatului companiilor în care este investit Portofoliul, în
concordanță cu legislația relevantă, și va furniza la timp
informații Depozitarului în acest sens.
11. Confidențialitate și acte cu consecințe fiscale
11.1. S.A.I., cu excepția situațiilor în care:
a) se prevede altceva în legi sau regulamente; sau
b) este necesar pentru efectuarea decontării și realizării
operațiunilor cu Depozitarul sau subdepozitarul activelor; sau
c) se permite altceva, în scris, de către Client; sau
d) este necesar pentru înființarea facilităților de schimb
internațional (dezvăluirea în acest caz va fi limitată la
departamentele de creditare și conformare din cadrul băncilor),
se va asigura că toate chestiunile legate de Portofoliu vor fi
păstrate în strictă confidențialitate. Înainte ca S.A.I. să dezvăluie
informații confidențiale conform lit. a), va avea obligația de a
informa Clientul în acest sens.
11.2. S.A.I. nu va dezvălui informații legate de Portofoliu
către alte societăți din grupul financiar Franklin Templeton care
desfășoară într-o proporție importantă alte activități decât cele
de administrare a investițiilor, în afara acelor membri ai
personalului angajați în funcții de administrare a investițiilor,
decât în condițiile permise în clauza 11.1 lit. a)—d). S.A.I. va
opera în orice situație procedurile de confidențialitate, care
obligă personalul societății să dezvăluie informații legate de
Portofoliu doar atunci când este nevoie și să respecte cea mai
strictă confidențialitate cu privire la informațiile sensibile sub
aspectul prețurilor.
11.3. S.A.I. nu va întreprinde și nu va omite să întreprindă cu
bună-știință nicio acțiune care ar putea prejudicia interesele
Clientului în raport cu legislația fiscală incidentă.
12. Încetarea
Încetarea acestui Contract de administrare poate fi făcută în
conformitate cu reglementările legale în vigoare, precum și în
conformitate cu Regulamentul de organizare a licitației, Caietul
de sarcini, precum și cu oferta finală rezultată în urma
negocierilor și în cazurile prevăzute de acest Contract de
administrare.
12.1. a) Clientul poate denunța unilateral și la propria
discreție acest Contract de administrare, în orice moment, în
baza unui preaviz de 3 luni transmis în scris S.A.I. În cazul
denunțării acestui Contract de administrare, mandatul S.A.I. ca
Administrator unic încetează în mod corespunzător.
b) S.A.I. poate denunța acest Contract de administrare în
perioada de 3 ani de la data intrării în vigoare a acestui Contract
de administrare, în baza unui preaviz scris de 12 luni. Ulterior,
S.A.I. poate denunța acest Contract de administrare în baza
unui preaviz de 6 luni transmis în scris Clientului.
c) Fără a contraveni celor de mai sus, S.A.I. poate denunța
acest Contract de administrare în baza unui preaviz transmis în
scris Clientului, dacă acest lucru este impus de o autoritate
competentă de reglementare sau în cazul în care Clientul este
supus unei decizii de dizolvare.
d) În situația în care una dintre părți transmite un preaviz de
denunțare a acestui Contract de administrare, S.A.I. va continua
(cu excepția în care se solicită în scris contrariul de către Client)
să efectueze toate acțiunile pentru care este autorizată și care

MONITORUL OFICIAL AL ROMÂNIEI, PARTEA I, Nr. 81/5.II.2010
i se solicită prin oricare dintre părțile acestui Contract de
administrare, până la data terminării, cu excepția faptului că nu
va putea semna niciun angajament nou după primirea înștiințării
de preaviz, fără a avea instrucțiuni clare în acest sens de la
Client. Denunțarea acestui Contract de administrare nu va
conduce la încetarea acelor drepturi și obligații care au
capacitatea de a supraviețui încetării, inclusiv, în special
obligația S.A.I. de a raporta Clientului, de a furniza informații
Clientului și de a păstra confidențialitatea afacerilor. Tranzacțiile
în desfășurare vor fi operate în conformitate cu instrucțiunile
date de Client sau, în absența acestor instrucțiuni, ținându-se
cont de interesele Portofoliului.
e) În cazul încetării prezentului Contract de administrare,
Clientul va achita pro rata remunerația cuvenită S.A.I., până la
încetarea efectivă a contractului.
12.2. În cazul neîndeplinirii culpabile a obligațiilor asumate
în acest Contract de administrare, contractul încetează de plin
drept, fără nicio notificare, fără punere în întârziere și fără
intervenția instanței.
13. Modificarea Contractului și transferul drepturilor
13.1. Acest Contract de administrare poate fi modificat în
orice moment, prin act adițional, semnat de reprezentanții legali
ai societății de administrare a investițiilor și ai Clientului, cu
avizul prealabil al CNVM.
13.2. Acest Contract de administrare este încheiat în
considerarea calităților S.A.I., aceasta neavând dreptul de a
ceda sau de a transfera drepturile ori obligațiile care îi revin prin
acest Contract de administrare. S.A.I. nu poate delega sau
externaliza administrarea investițiilor sau orice alte competențe
niciunei alte entități (Delegat) fără consimțământul prealabil scris
al Clientului. Sub condiția avizării prealabile de către CNVM și cu
consimțământul prealabil al Clientului, S.A.I. poate delega
activitatea de administrare a Portofoliului, cu respectarea
prevederilor legale în vigoare. S.A.I. nu va fi exonerată de
răspundere ca urmare a delegării funcțiilor sale către terți.
13.3. S.A.I. ia cunoștință și acceptă faptul că, în condițiile în
care legislația care guvernează Clientul se modifică în sensul
recunoașterii posibilității Fondului Proprietatea de a se
autoadministra și de a externaliza exclusiv activitățile de
administrare a Portofoliului, Clientul are libertatea ca, la propria
sa discreție, să decidă modificarea corespunzătoare a structurii
de guvernanță corporatistă a Clientului. În cazul în care structura
de guvernanță corporatistă a Fondului Proprietatea se va
schimba, S.A.I. acceptă consecințele unei astfel de modificări
și, implicit, modificarea corespunzătoare a Contractului de
administrare.
14. Durata Contractului
14.1. Acest Contract de administrare va intra în vigoare după
finalizarea acțiunilor de mai jos:
a) semnarea Contractului de administrare de către ambele
părți;
b) publicarea deciziei AGA în Monitorul Oficial al României,
Partea a IV-a, și înregistrarea acesteia la Oficiul Registrului
Comerțului de pe lângă Tribunalul București, după îndeplinirea
tuturor procedurilor legale necesare;
c) finalizarea în mod corespunzător de către S.A.I. a
înregistrării sucursalei din România;
d) încheierea între S.A.I. și Client a procesului-verbal de
predare-primire a Portofoliului.
Procesul-verbal menționat la lit. d) va fi încheiat la data
transferului banilor și/sau investițiilor și va specifica fondurile
și/sau investițiile transferate, cu indicarea valorii fiecăreia și a
tuturor activelor care au făcut obiectul transferului.
14.2. Fără a contraveni prevederilor menționate la pct. 14.1,
S.A.I. va coopera, începând de la semnarea acestui Contract

7

de administrare, cu membrii Directoratului/Consiliului de
supraveghere/Comitetului reprezentanților, după caz, conform
atribuțiilor conferite acestora de actul constitutiv al S.C. ăFondul
Proprietatea” — S.A.
14.3. În conformitate cu Actul constitutiv, durata mandatului
acordat S.A.I. este de 4 ani, cu începere de la data intrării sale
în vigoare.
15. Comunicări, instrucțiuni, notificări
15.1. Toate instrucțiunile, notificările și alte comunicări din
partea Clientului vor fi efectuate de către oricare dintre
persoanele individuale specificate într-un mandat scris pus de
către Client la dispoziția S.A.I. (cu respectarea de către aceste
persoane a oricăror limite sau cerințe de a acționa conform celor
specificate în formularul de mandat) și/sau de către oricare altă
persoană fizică al cărei titlu și/sau denumire pot fi notificat(e) în
scris de către Client S.A.I. în calitate de persoană autorizată.
S.A.I. va avea dreptul de a se baza pe orice instrucțiune,
notificare sau comunicare dată de această persoană până la
notificarea contrarie în scris, fără alte investigații, cu condiția ca
instrucțiunile, notificările sau comunicările să fie efectuate în una
dintre modalitățile permise prin acest Contract de administrare
și cu condiția ca S.A.I. să nu se bazeze pe instrucțiunile verbale.
S.A.I. va confirma aceste instrucțiuni în scris la adresa Clientului,
menționată mai sus, sau la o altă adresă notificată de către
Client în scris și utilizând formele de comunicare scrisă
convenite periodic.
15.2. În scopul oricărei comunicări între Client și S.A.I. în
legătură cu acest Contract de administrare, Clientul va fi
reprezentat de CR. Notificările pentru Client vor fi date uneia
dintre persoanele specificate în formularul de mandat scris la
care se face referire în clauza anterioară și/sau oricărei alte
persoane al cărei titlu și/sau denumire pot fi notificate ulterior de
către Client S.A.I., în scris, în acest scop specific.
15.3. În scopul oricărei comunicări între Client și S.A.I. în
legătură cu acest Contract de administrare pot fi folosite
instrucțiuni scrise transmise prin poștă, e-mail sau fax.
16. Răspunderea părților
16.1. S.A.I. răspunde pentru orice prejudicii produse
acționarilor prin:
— încălcarea actelor normative și/sau a reglementărilor
speciale în vigoare;
— încălcarea reglementărilor interne ale Clientului;
— dol;
— culpă în executarea Contractului;
— neexecutarea sau executarea defectuoasă a obligațiilor
asumate prin prezentul Contract.
16.2. S.A.I. va fi răspunzătoare pentru neglijența sa, pentru
nerespectarea voită a obligațiilor, pentru fraudă sau încălcarea
Contractului de administrare de către sine sau de către delegații
săi, de către Societățile asociate ori angajații proprii sau ai
acestora din urmă. Prin excepție, S.A.I. nu va fi ținută
răspunzătoare dacă va putea demonstra că pierderea, obligația,
costurile sau cheltuielile s-au produs ca urmare a unor
evenimente aflate în afara controlului rezonabil al S.A.I., al
Delegaților acesteia, al Societăților asociate (sau angajaților lor),
cu condiția să dispună de sisteme rezonabile de back-up și
recuperare după dezastru în legătură cu pierderea, obligația,
costurile sau cheltuielile aplicabile.
16.3. S.A.I. nu va fi răspunzătoare pentru intermediarii
tranzacțiilor (care nu sunt Societăți asociate ale S.A.I.) decât în
situația în care S.A.I. a acționat cu neglijență în selectarea,
contractarea sau monitorizarea acestor persoane. Pentru
selecția intermediarilor tranzacțiilor, S.A.I. va lua toate măsurile
necesare pentru obținerea celor mai bune rezultate posibile
pentru Client, luând în considerare prețul, costurile, viteza și

8

MONITORUL OFICIAL AL ROMÂNIEI, PARTEA I, Nr. 81/5.II.2010

probabilitatea executării și decontării, volumul, eficiența, natura
tranzacției, confidențialitatea sau orice alte caracteristici
relevante pentru executarea respectivei tranzacții. Fără a aduce
atingere celor de mai sus, S.A.I. va urmări părțile contractuale în
numele Clientului și va raporta acestuia din urmă despăgubirile
și orice alte drepturi obținute de la acestea.
16.4. a) S.A.I. este de acord să despăgubească și să
protejeze Clientul, angajații, precum și agenții și reprezentanții
acestuia (în parte și împreună denumiți Parte despăgubită)
pentru și față de orice pierdere, revendicare, daună sau obligație
(în parte și împreună denumite Daune), la care Partea
despăgubită poate fi supusă conform legii, inclusiv acuzațiile de
neglijență sau încălcare a obligațiilor fiduciare ori altele, în
situația în care Daunele sunt cauzate sau produse din:
(i) acțiunea intenționată a S.A.I. sau a oricăruia dintre
Delegații săi ori Societățile asociate ale acesteia
(sau angajații lor);
(ii) încălcarea de către S.A.I. sau oricare dintre Delegații
săi ori Societățile asociate (sau angajații lor) a
reprezentărilor sau garanțiilor, oricare ar fi acestea;
(iii) nerespectarea sau neîndeplinirea de către S.A.I. sau
Delegații săi ori Societățile asociate (sau angajații
lor) a oricăror obligații care le revin ca urmare a
acestui Contract de administrare;
(iv) orice declarație neadevărată sau orice fapt material
neadevărat conținut în informațiile furnizate unei
Părți despăgubite de către S.A.I. sau oricare dintre
delegații săi ori Societățile asociate (sau angajații
lor) ori omisiunea de a declara un fapt material
necesar pentru acuratețea declarațiilor în lumina
circumstanțelor în care acestea au fost date;
(v) încălcarea de către S.A.I. sau oricare dintre Delegații
săi ori Societățile asociate (sau angajații lor) a
oricăror obligații fiduciare sau legi aplicabile.
b) S.A.I. va despăgubi și va proteja Partea despăgubită
pentru toate costurile și cheltuielile (inclusiv costurile juridice)
efectuate de către Partea despăgubită în legătură cu o anchetă,
revendicare, acțiune, proces, procedură juridică, cerere sau
hotărâre judecătorească, care fac obiectul despăgubirilor de mai
sus.
c) în absența neglijenței, fraudei, neîndeplinirii voite a
obligațiilor contractuale sau încălcării acestui Contract de
administrare de către S.A.I. ori angajații acesteia sau de către
Delegații săi, Societățile asociate sau angajații acestora, Clientul
consimte să despăgubească S.A.I. cu privire la pierderile,
pretențiile, daunele sau obligațiile constatate prin hotărâri
judecătorești definitive și irevocabile sau survenite ca urmare a
respectării instrucțiunilor punctuale ale Clientului, cu condiția ca:
(i) S.A.I. să înștiințeze Clientul în scris prin fax sau
e-mail (la numărul de fax sau adresa de e-mail
notificate către S.A.I. de către CR), în cel mai scurt
timp posibil, dar nu mai mult de 48 de ore de la
luarea la cunoștință cu privire la hotărârea
judecătorească definitivă și irevocabilă prin care se
constată pierderile, pretențiile, daunele sau
obligațiile menționate la lit. c) de mai sus;
(ii) S.A.I. să nu recunoască nicio obligație și să nu
consimtă la nicio tranzacție sau compromis asupra
oricărei revendicări fără acordul scris prealabil al
Clientului;
(iii) S.A.I. să fi furnizat, cu promptitudine și în timp util,
toate acele documente, informații și asistență
necesare și să fi efectuat toate acțiunile și lucrurile
așa cum au fost cerute de Client în mod rezonabil,

în vederea sprijinirii Clientului în legătură cu astfel
de pretenții; și
(iv) S.A.I. să fi făcut anterior înștiințării prevăzute la
pct. (i) dovada efectuării tuturor demersurilor
necesare pentru reducerea acestor pierderi,
pretenții, daune sau obligații.
16.5. S.A.I. va păstra o asigurare în valoare asigurată de cel
puțin 100 milioane euro, care să includă neglijența profesională
și asigurarea de loialitate, pentru protejarea împotriva oricărei
nerespectări a obligațiilor din cadrul acestui Contract de
administrare sau a obligației de a răspunde față de Client pentru
orice fonduri bănești sau investiții, dacă această nerespectare
se datorează:
(i) unui act greșit, de neglijență, eroare, omisiune sau
acțiune necinstită ori frauduloasă a unui angajat;
(ii) falsificării instrucțiunilor, cecurilor, garanțiilor sau
valutei și daunelor cauzate birourilor și conținutului
ca urmare a furtului sau a actelor de vandalism; și
(iii) unor infracțiuni electronice sau computerizate.
Detaliile acestei asigurări vor fi puse la dispoziția Clientului,
la cererea acestuia. S.A.I. va înștiința neîntârziat Clientul cu
privire la orice propunere sau reducere efectivă a nivelului
acoperirii acestei asigurări, la nereînnoirea, posibila evitare sau
încetarea prematură a acoperirii asigurării.
16.6. S.A.I. va pune la dispoziția Clientului, la cererea
acestuia, dovada achitării primei pentru asigurarea descrisă la
pct. 16.5. de mai sus.
17. Forța majoră
Prin forță majoră părțile înțeleg împrejurarea imprevizibilă și
de neînlăturat care face imposibilă executarea obligațiilor
asumate de către oricare parte și care exonerează de
răspundere partea care o invocă, cu condiția ca aceasta să fie
lipsită de culpă.
Forța majoră apară de răspundere partea care o invocă.
18. Legea aplicabilă și competența
18.1. Acest Contract de administrare este guvernat de legea
română și va fi interpretat în concordanță cu aceasta.
18.2. Soluționarea disputelor
a) Orice dispută sau neînțelegere provenind din Contractul
de administrare sau în legătură cu acesta, inclusiv și fără a se
limita la orice dispute privind validitatea încheierii, existența,
interpretarea, nulitatea, încălcarea, modificarea, rezilierea sau
încetarea în orice mod a Contractului de administrare (fiecare
în parte considerată o Dispută), care nu pot fi soluționate prin
negocieri amiabile într-o perioadă rezonabilă de timp de la
primirea unei notificări transmise de către una dintre părți cu
privire la Disputa potențială, va fi soluționată de către un Tribunal
arbitral al Curții de Arbitraj Internațional a Camerei Internaționale
de Comerț (ICC) Paris, în conformitate cu Regulile de arbitraj
ale acesteia. Partea care solicită demararea procedurilor de
arbitraj va transmite celeilalte părți o notificare scrisă în care
înștiințează cu privire la demararea acestor proceduri.
b) Locul arbitrajului va fi Paris, limba arbitrajului va fi limba
engleză, iar Tribunalul arbitral va fi format din 3 arbitri numiți în
conformitate cu Regulile de arbitraj ale ICC Paris.
c) Orice sentință pronunțată de Tribunalul arbitral în
conformitate cu prevederile prezentei clauze va fi definitivă și
obligatorie pentru ambele părți.
d) Hotărârea arbitrală va fi executată voluntar de către părți
în orice jurisdicție; în caz contrar, cererea de exequatur se poate
face la instanțele din țara în care se va solicita recunoașterea
hotărârii arbitrale respective.
e) În situația unei Dispute, partea care are câștig de cauză în
dispută va avea dreptul la recuperarea tuturor cheltuielilor,
inclusiv și fără a se limita la taxe judiciare și cheltuieli de

MONITORUL OFICIAL AL ROMÂNIEI, PARTEA I, Nr. 81/5.II.2010

9

judecată rezonabile, precum și la costuri legate de arbitraj și de
eventualele instanțe statale, efectuate pentru stabilirea
drepturilor acestei părți și pregătirea aplicării și executarea
drepturilor acestei părți conform acestui Contract de
administrare, așa cum au fost pronunțate de Tribunalul arbitral,
indiferent dacă era sau nu necesar ca partea respectivă să
declanșeze o procedură judiciară pentru realizarea drepturilor
sale.
18.3. Fără a contraveni celor de mai sus, S.A.I. admite că
decizia Clientului de a revoca mandatul S.A.I. ca administrator
unic va intra în vigoare în conformitate cu pct. 12.1. lit. a).
19. Declarații
19.1. Prin prezentul Contract de administrare Clientul declară
și certifică faptul că este deținătorul activelor incluse în Portofoliu
și că venitul net din acestea se va acumula în beneficiul
Clientului.
19.2. Clientul garantează și se angajează că, la data la care
acest Contract de administrare intră în vigoare, Portofoliul va fi
liber de orice sechestru, sarcină, gaj sau servitute (altele decât
cele rezultate din custodia normală sau regimul de decontare).
Dacă în viitor Clientul va institui sau va fi informat în legătură cu
crearea unei sarcini, sechestru, gaj sau servitute care ar putea
afecta libertatea S.A.I. de a tranzacționa aceste valori mobiliare,
se obligă să informeze S.A.I. cu privire la o astfel de acțiune în
cel mai scurt timp posibil.
19.3. Clientul garantează și se angajează că are și va avea
toate aprobările și autorizațiile necesare (toate în vigoare în
conformitate cu dispozițiile aplicabile) pentru a semna acest
Contract de administrare și a permite operațiunile autorizate prin
acest Contract de administrare, precum și că se respectă toate
legile și reglementările din România, în prezent și în viitor, în
legătură cu fiecare dintre aceste operațiuni.
19.4. S.A.I. declară și garantează Clientului următoarele:
(i) S.A.I. deține întreaga autoritate necesară pentru
semnarea, asumarea și îndeplinirea termenilor
acestui Contract de administrare, iar acest Contract
de administrare constituie obligație legală și validă
a S.A.I.;
(ii) S.A.I. este o societate constituită legal în România
sau într-un alt stat membru al Uniunii Europene;
(iii) S.A.I. are capacitatea juridică, în conformitate cu
legea aplicabilă în țara sa de origine, și autorizarea
emisă de piețele financiare relevante/autoritatea
financiară de a furniza servicii de administrare a
investițiilor unei entități precum Clientul;
(iv) S.A.I. dispune de cunoștințele și aptitudinile speciale
relevante în cazul serviciilor pentru care a fost
angajată în cadrul acestui Contract de administrare;
(v) S.A.I. nu face obiectul niciunei acțiuni intentate de
autoritățile de reglementare sau guvernamentale,
niciunei revendicări sau anchete relevante pentru
activitatea proprie de administrare a investițiilor, care
ar putea dăuna abilității sale de a îndeplini termenii
acestui Contract de administrare;
(vi) nici S.A.I. și nici filialele, diviziunile sau Afiliații
acesteia implicați în activitatea Clientului nu au avut
vreodată licența revocată sau suspendată și
activitățile lor nu au fost restricționate;
(vii) S.A.I. dispune de sisteme și proceduri adecvate de
back-up și recuperare după dezastru;

(viii) S.A.I. ia decizii de investiții ținând cont doar de
interesele clienților săi; și
(ix) situațiile financiare sunt supuse auditului periodic
efectuat de auditori financiari;
(x) în conformitate cu informațiile pe care S.A.I. le
deține, îndeplinirea obligațiilor asumate în temeiul
acestui Contract de administrare nu încalcă
nicio/niciun lege, ordin, regulă sau regulament ori
hotărâre judecătorească, ordin sau decret de orice
fel emise de către orice instanță sau autoritate
guvernamentală, federală, statală sau locală, de
drept intern sau din străinătate, care îi sunt aplicabile
S.A.I., precum și că îndeplinirea obligațiilor asumate
prin acest Contract de administrare nu constituie o
încălcare a obligațiilor decurgând din orice
înțelegere sau contract la care S.A.I. este parte sau
de care este ținut.
S.A.I. va notifica neîntârziat Clientului orice eveniment sau
aspect care ar putea, în cazul în care aceste garanții subzistă,
să conducă la caracterul neadevărat, inexact sau înșelător al
acestora.
19.5. S.A.I. va înștiința cu promptitudine Clientul în scris, cu
privire la orice schimbare a managerilor de portofoliu, principalii
responsabili cu Portofoliul, sau a personalului de conducere
responsabil cu instituirea politicilor de afaceri și investiții în
cadrul S.A.I. S.A.I. va întocmi, în scopul acestei clauze, o listă
cu toți angajații, manageri de portofoliu, principalii responsabili
cu Portofoliul, și personalul de conducere responsabil cu
instituirea politicilor de afaceri și investiții în cadrul S.A.I. în
termen de 5 zile de la data semnării acestui Contract de
administrare.
20. Dispoziții tranzitorii și finale
20.1. În situația în care oricare dintre clauzele acestui
Contract de administrare este declarată nulă, anulabilă sau
devine imposibil de executat, anularea, anulabilitatea sau
imposibilitatea de executare a acesteia nu vor afecta celelalte
clauze contractuale, iar acest Contract de administrare va fi
interpretat și va produce efecte ca și cum clauzele declarate
nule sau imposibil de executat nu ar fi fost incluse în acest
Contract de administrare.
20.2. Membrii echipei propuse de S.A.I. prin oferta inițială
depusă în cadrul licitației internaționale pentru desemnarea
societății de administrare a S.C. ăFondul Proprietatea” — S.A.
nu pot fi schimbați decât în situații obiective care justifică
această modificare. În cazul unei asemenea schimbări, S.A.I.
va numi cu celeritate altă persoană cu calificări și experiență
profesională identice sau superioare și cu același nivel de timp
alocat Clientului, cu aprobarea scrisă prealabilă a C.R.
21. Părțile semnatare
Acest Contract de administrare este semnat în limba
română, în (...) exemplare separate, care luate împreună
formează acordul părților.
Ca mărturie a celor agreate prin acest Contract de
administrare stau semnăturile reprezentanților autorizați ai
părților, la data înscrisă pe prima pagină.

Semnat de către și pentru
(denumire completă a S.A.I.)
...............................................

Semnat de către și pentru
S.C. FONDUL PROPRIETATEA — S.A.
.................................................................

10

MONITORUL OFICIAL AL ROMÂNIEI, PARTEA I, Nr. 81/5.II.2010
ANEXĂ
la Contractul de administrare

Onorariul cuvenit S.A.I. în conformitate cu prevederile
art. 9.1. din prezentul Contract va fi calculat și plătit în lei de
către Client cu respectarea următoarelor prevederi:
1. Onorariul va fi calculat în baza unui comision fix, rezultat
din oferta finală, aplicat la baza de calcul conform următoarei
formule:
Onorariul = Comisionul fix înmulțit cu baza de calcul înmulțit
cu numărul de zile de plată calendaristice împărțit la 365,
unde
Comisionul fix = numărul de puncte de bază din oferta finală
pe an;
1 punct de bază = 0,0001;
1 an = 365 zile.
2. Baza de calcul este următoarea:
a) anterior listării Clientului, baza de calcul este media
valorilor lunare ale activului net al Clientului, calculată în cursul
trimestrului pentru care se efectuează plata;
b) ulterior listării Clientului, baza de calcul este valoarea de
piață a Fondului Proprietatea, care se definește drept
capitalizarea de piață a Fondului Proprietatea (numărul de
acțiuni emise înmulțit cu prețul mediu de piață al acțiunilor
Fondului Proprietatea calculat pentru ultimele 90 de zile de
sesiune de tranzacționare dintr-un an calendaristic sau numărul
de zile de sesiune de tranzacționare rămase până la sfârșitul
anului, în cazul în care din momentul listării au mai rămas mai

puțin de 90 de zile de sesiune de tranzacționare până la sfârșitul
anului).
3. Onorariul va fi plătit astfel:
a) anterior listării Clientului, trimestrial, în baza facturilor
fiscale ce vor fi emise de către S.A.I. în termen de douăzeci (20)
de zile lucrătoare ce urmează încheierii trimestrului pentru care
se efectuează plata;
b) ulterior listării Clientului, anual, în baza facturilor fiscale ce
vor fi emise de către S.A.I. în termen de douăzeci (20) de zile
lucrătoare ce urmează încheierii anului calendaristic pentru care
se efectuează plata.
Facturile fiscale vor fi transmise Depozitarului activelor
Clientului.
S.A.I. va furniza Comitetului reprezentanților trimestrial și
anual, precum și la orice solicitare a Comitetului reprezentanților
(după caz) un raport detaliat inclusiv cu onorariul încasat pe
baza prezentului Contract, în forma cerută de acesta.
4. Plata va fi efectuată de către SAI numai după verificarea
și certificarea de către Depozitar a corectitudinii bazei de calcul,
precum și a modalității de determinare a onorariului.
Plata va fi efectuată în termen de 30 de zile lucrătoare de la
data recepționării facturii fiscale.

GUVERNUL ROMÂNIEI

HOTĂRÂRE
privind exercitarea, cu caracter temporar,
a funcției publice de subprefect al județului Bihor
de către domnul Sarkady Zsolt Csaba
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Sarkady Zsolt Csaba exercită, cu caracter temporar,
funcția publică de subprefect al județului Bihor până la organizarea concursului în
vederea ocupării definitive a postului.
PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
București, 5 februarie 2010.
Nr. 80.

MONITORUL OFICIAL AL ROMÂNIEI, PARTEA I, Nr. 81/5.II.2010

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Aurel Ionel Lascu
din funcția de secretar de stat și șef al Departamentului
pentru armamente la Ministerul Apărării Naționale
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 32 alin. (4) din Legea nr. 346/2006 privind
organizarea și funcționarea Ministerului Apărării,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Aurel
Ionel Lascu se eliberează din funcția de secretar de stat și șef al Departamentului
pentru armamente la Ministerul Apărării Naționale.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 5 februarie 2010.
Nr. 68.
GUVERNUL ROMÂNIEI
PRIMUL-MINISTRU

DECIZIE
privind numirea doamnei Iuliana Lascu în funcția publică
de inspector guvernamental în cadrul Secretariatului General
al Guvernului, prin transfer în interesul serviciului
Având în vedere Decizia primului-ministru nr. 783 din 29 decembrie 2009
privind eliberarea doamnei Iuliana Lascu din funcția publică de secretar general în
cadrul Agenției Naționale pentru Prestații Sociale, precum și Solicitarea formulată
de Ministerul Comunicațiilor și Societății Informaționale, înregistrată la Secretariatul
General al Guvernului sub nr. 20/1029/D.N.A. din 21 ianuarie 2010,
ținând cont de prevederile art. 19 alin. (1) lit. b), art. 90 alin. (1) lit. a) și
alin. (2)—(4) și ale art. 99 alin. (6) din Legea nr. 188/1999 privind Statutul
funcționarilor publici, republicată, cu modificările și completările ulterioare,
în temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii,
doamna Iuliana Lascu se numește în funcția publică de inspector guvernamental
în cadrul Secretariatului General al Guvernului, prin transfer în interesul serviciului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 5 februarie 2010.
Nr. 69.

11

12

MONITORUL OFICIAL AL ROMÂNIEI, PARTEA I, Nr. 81/5.II.2010
GUVERNUL ROMÂNIEI
PRIMUL-MINISTRU

DECIZIE
pentru eliberarea doamnei Carmen Dincă
din funcția de consilier de stat în cadrul aparatului propriu
de lucru al viceprim-ministrului
Având în vedere propunerea domnului Markó Béla, viceprim-ministru al
Guvernului României, formulată prin Adresa nr. 21/2/M.B. din 5 ianuarie 2010,
în temeiul art. 3 alin. (5), al art. 15 lit. c) și al art. 19 din Legea nr. 90/2001
privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna Carmen
Dincă se eliberează din funcția de consilier de stat în cadrul aparatului propriu de
lucru al viceprim-ministrului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 5 februarie 2010.
Nr. 70.

GUVERNUL ROMÂNIEI
PRIMUL-MINISTRU

DECIZIE
pentru numirea doamnei Zsuzsánna Péter
în funcția de consilier de stat în cadrul aparatului propriu
de lucru al viceprim-ministrului
Având în vedere propunerea domnului Markó Béla, viceprim-ministru al
Guvernului României, formulată prin Adresa nr. 21/133/M.B. din 3 februarie 2010,
în temeiul art. 3 alin. (5), al art. 15 lit. c) și al art. 19 din Legea nr. 90/2001
privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna
Zsuzsánna Péter se numește în funcția de consilier de stat în cadrul aparatului
propriu de lucru al viceprim-ministrului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 5 februarie 2010.
Nr. 71.

MONITORUL OFICIAL AL ROMÂNIEI, PARTEA I, Nr. 81/5.II.2010
GUVERNUL ROMÂNIEI
PRIMUL-MINISTRU

DECIZIE
privind aplicarea mobilității pentru domnul Sorin Florea
din funcția publică de comisar general al Gărzii Financiare
în funcția publică de inspector guvernamental
Având în vedere Propunerea înregistrată sub nr. 20/2040/D.N.A. din data de
5 februarie 2010, precum și prevederile Hotărârii Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnului Sorin
Florea i se aplică mobilitatea din funcția publică de comisar general al Gărzii
Financiare în funcția publică de inspector guvernamental.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 5 februarie 2010.
Nr. 72.
GUVERNUL ROMÂNIEI
PRIMUL-MINISTRU

DECIZIE
privind aplicarea mobilității pentru domnul Ladányi Árpád
Csaba din funcția publică de inspector guvernamental
în funcția publică de comisar general al Gărzii Financiare
Având în vedere Propunerea înregistrată sub nr. 20/2040/D.N.A. din data de
5 februarie 2010, precum și prevederile Hotărârii Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare, precum și al art. 3 alin. (1) din
Hotărârea Guvernului nr. 1.324/2009 privind organizarea și funcționarea Gărzii
Financiare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnului
Ladányi Árpád Csaba i se aplică mobilitatea din funcția publică de inspector
guvernamental în funcția publică de comisar general al Gărzii Financiare.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 5 februarie 2010.
Nr. 73.

13

14

MONITORUL OFICIAL AL ROMÂNIEI, PARTEA I, Nr. 81/5.II.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII ȘI PATRIMONIULUI NAȚIONAL

ORDIN
pentru acreditarea Muzeului Militar Național
ăRegele Ferdinand I”
În conformitate cu dispozițiile art. 18 alin. (4) din Legea muzeelor și colecțiilor
publice nr. 311/2003, republicată, cu modificările ulterioare,
luând în considerare Hotărârea Comisiei Naționale a Muzeelor și Colecțiilor
nr. 4.729 din 17 decembrie 2009,
în temeiul prevederilor art. 11 alin. (4) din Hotărârea Guvernului nr. 9/2009
privind organizarea și funcționarea Ministerului Culturii și Patrimoniului Național, cu
modificările ulterioare,
ministrul culturii și patrimoniului național emite prezentul ordin.
Art. 1. — Se aprobă acreditarea Muzeului Militar Național ăRegele Ferdinand I”,
instituție publică cu personalitate juridică, care funcționează în cadrul Ministerului
Apărării Naționale.
Art. 2. — Prezentul ordin se publică în Monitorul Oficial al României,
Partea I.
Ministrul culturii și patrimoniului național,
Kelemen Hunor
București, 15 ianuarie 2010.
Nr. 2.010.

MINISTERUL CULTURII ȘI PATRIMONIULUI NAȚIONAL

ORDIN
pentru acreditarea Muzeului Brăilei
În conformitate cu dispozițiile art. 18 alin. (4) din Legea muzeelor și colecțiilor
publice nr. 311/2003, republicată, cu modificările ulterioare,
luând în considerare Hotărârea Comisiei Naționale a Muzeelor și Colecțiilor
nr. 5.064 din 17 decembrie 2009,
în temeiul prevederilor art. 11 alin. (4) din Hotărârea Guvernului nr. 9/2009
privind organizarea și funcționarea Ministerului Culturii și Patrimoniului Național, cu
modificările ulterioare,
ministrul culturii și patrimoniului național emite prezentul ordin.
Art. 1. — Se aprobă acreditarea Muzeului Brăilei, instituție publică cu
personalitate juridică, aflată în subordinea Consiliului Județean Brăila.
Art. 2. — Prezentul ordin se publică în Monitorul Oficial al României,
Partea I.
Ministrul culturii și patrimoniului național,
Kelemen Hunor
București, 15 ianuarie 2010.
Nr. 2.011.

MONITORUL OFICIAL AL ROMÂNIEI, PARTEA I, Nr. 81/5.II.2010

15

ACTE ALE COMISIEI DE SUPRAVEGHERE
A SISTEMULUI DE PENSII PRIVATE
COMISIA DE SUPRAVEGHERE A SISTEMULUI DE PENSII PRIVATE

HOTĂRÂRE
privind aprobarea Normei nr. 2/2010 pentru modificarea și completarea Normei nr. 22/2009
privind aderarea și evidența participanților la fondurile de pensii administrate privat
În baza Notei de fundamentare nr. 105 din 2 februarie 2010 a Direcției reglementare, prezentată în cadrul ședinței din data
de 3 februarie 2010,
în baza Hotărârii Parlamentului României nr. 24/2006 privind numirea președintelui, a vicepreședintelui și a celorlalți membri
ai Consiliului Comisiei de Supraveghere a Sistemului de Pensii Private,
având în vedere prevederile art. 41 lit. a), c), d), e) și i) din Legea nr. 411/2004 privind fondurile de pensii administrate privat,
republicată, cu modificările și completările ulterioare, și ale art. 5 alin. (1) și art. 36 alin. (1) și (2) din Legea nr. 19/2000 privind
sistemul public de pensii și alte drepturi de asigurări sociale, cu modificările și completările ulterioare,
în temeiul dispozițiilor art. 16, 21, 22, art. 23 lit. b) și f) și ale art. 24 lit. c) din Ordonanța de urgență a Guvernului nr. 50/2005
privind înființarea, organizarea și funcționarea Comisiei de Supraveghere a Sistemului de Pensii Private, aprobată cu modificări și
completări prin Legea nr. 313/2005,
Consiliul Comisiei de Supraveghere a Sistemului de Pensii Private emite următoarea hotărâre:
Art. 1. — Se aprobă Norma nr. 2/2010 pentru modificarea și
completarea Normei nr. 22/2009 privind aderarea și evidența
participanților la fondurile de pensii administrate privat, prevăzută
în anexa care face parte integrantă din prezenta hotărâre.
Art. 2. — Prezenta hotărâre și norma menționată la art. 1 se
publică în Monitorul Oficial al României, Partea I, și pe site-ul

Comisiei de Supraveghere a Sistemului de Pensii Private
(www.csspp.ro).
Art. 3. — Direcția secretariat, directorul general adjunct și
Direcția reglementare asigură ducerea la îndeplinire a
prevederilor prezentei hotărâri.

Președintele Comisiei de Supraveghere a Sistemului de Pensii Private,
Mircea Oancea
București, 3 februarie 2010.
Nr. 2.
ANEXĂ

N O R M A Nr. 2/2010

pentru modificarea și completarea Normei nr. 22/2009 privind aderarea și evidența participanților
la fondurile de pensii administrate privat
Având în vedere prevederile art. 41 lit. a), c), d), e) și i) din Legea nr. 411/2004 privind fondurile de pensii administrate privat,
republicată, cu modificările și completările ulterioare, și ale art. 5 alin. (1) și art. 36 alin. (1) și (2) din Legea nr. 19/2000 privind
sistemul public de pensii și alte drepturi de asigurări sociale, cu modificările și completările ulterioare,
în temeiul dispozițiilor art. 16, 21, 22, art. 23 lit. b) și f) și ale art. 24 lit. c) din Ordonanța de urgență a Guvernului nr. 50/2005
privind înființarea, organizarea și funcționarea Comisiei de Supraveghere a Sistemului de Pensii Private, aprobată cu modificări și
completări prin Legea nr. 313/2005,
Comisia de Supraveghere a Sistemului de Pensii Private, denumită în continuare Comisie, emite prezenta normă.
Articol unic. — Norma nr. 22/2009 privind aderarea și
evidența participanților la fondurile de pensii administrate privat,
aprobată prin Hotărârea Consiliului Comisiei de Supraveghere
a Sistemului de Pensii Private nr. 30/2009, publicată în Monitorul
Oficial al României, Partea I, nr. 843 din 7 decembrie 2009, se
modifică și se completează după cum urmează:
1. La articolul 22, alineatul (1) se modifică și va avea
următorul cuprins:
ăArt. 22. — (1) CNPAS repartizează persoanele eligibile din
fiecare categorie prevăzută la art. 21 alin. (3) în cote egale pe
fiecare fond de pensii administrat privat.”

2. La articolul 22, după alineatul (2) se introduce un nou
alineat, alineatul (3), cu următorul cuprins:
ă(3) În cazul în care rezultatul repartizării prevăzute la alin. (1)
nu este un număr întreg, fiecare fond de pensii administrat privat
existent la data efectuării repartizării primește un număr întreg
de participanți, iar restul obținut ca urmare a împărțirii este alocat
fondului de pensii administrat privat cu cel mai mic număr de
participanți.”

16

MONITORUL OFICIAL AL ROMÂNIEI, PARTEA I, Nr. 81/5.II.2010
RECTIFICĂRI

În anexa nr. 1 la Decretul nr. 1.702/2009 privind conferirea Semnului onorific În Serviciul Patriei unor ofițeri din
Ministerul Apărării Naționale, publicat în Monitorul Oficial al României, Partea I, nr. 814 bis din 27 noiembrie 2009, se
face următoarea rectificare (care nu aparține Redacției ăMonitorul Oficial, Partea I”)*).

*) Textul rectificării va fi publicat în Monitorul Oficial al României, Partea I, nr. 81 bis în afara abonamentului.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 81/5.II.2010 conține 16 pagini.

Prețul: 3,20 lei

&JUYDGY|440678]
ISSN 1453—4495

