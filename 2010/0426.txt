Anul 178 (XXII) — Nr. 426

PARTEA I

LEGI, DECRETE, HOTĂRÂRI ȘI ALTE ACTE

Vineri, 25 iunie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 505 din 27 aprilie 2010 referitoare la excepția de
neconstituționalitate a dispozițiilor art. 1, 3 și 6 din
Ordonanța de urgență a Guvernului nr. 160/2000
privind salarizarea controlorilor financiari din cadrul
Curții de Conturi ........................................................

2–3

Decizia nr. 506 din 27 aprilie 2010 referitoare la excepția de
neconstituționalitate a dispozițiilor art. 10 lit. b) și d),
art. 11 și art. 14 din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice
fiscale ........................................................................

3–6

Decizia nr. 572 din 4 mai 2010 referitoare la excepția de
neconstituționalitate a dispozițiilor art. 418 alin. (2) și
(3) din Ordonanța de urgență a Guvernului nr. 99/2006
privind instituțiile de credit și adecvarea capitalului....

7–8

Decizia nr. 574 din 4 mai 2010 referitoare la excepția de
neconstituționalitate a dispozițiilor art. 42 din Legea
nr. 230/2007 privind înființarea, organizarea și
funcționarea asociațiilor de proprietari ......................

9–10

Nr.

Pagina

Decizia nr. 575 din 4 mai 2010 referitoare la excepția de
neconstituționalitate a dispozițiilor cap. IV din Legea
nr. 329/2009 privind reorganizarea unor autorități și
instituții publice, raționalizarea cheltuielilor publice,
susținerea mediului de afaceri și respectarea
acordurilor-cadru cu Comisia Europeană și Fondul
Monetar Internațional ................................................

10–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.722. — Ordin al ministrului dezvoltării regionale și turismului
pentru aprobarea recunoașterii și desemnării
Laboratorului de încercări higrotermice pe materiale și
elemente de construcții — Sucursala Iași — din cadrul
Institutului Național de Cercetare-Dezvoltare în
Construcții, Urbanism și Dezvoltare Teritorială Durabilă
ăURBAN-INCERC”, în vederea notificării la Comisia
Europeană pentru funcția de laborator de încercări
pentru atestarea conformității produselor pentru
construcții ..................................................................

13–16

2

MONITORUL OFICIAL AL ROMÂNIEI, PARTEA I, Nr. 426/25.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 505
din 27 aprilie 2010

referitoare la excepția de neconstituționalitate a dispozițiilor art. 1, 3 și 6
din Ordonanța de urgență a Guvernului nr. 160/2000
privind salarizarea controlorilor financiari din cadrul Curții de Conturi
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1, 3 și 6 din Ordonanța de urgență a
Guvernului nr. 160/2000 privind salarizarea controlorilor
financiari din cadrul Curții de Conturi, excepție ridicată de Doruț
Grec, Dumitru Pop, Marioara Banc, Vasile Berar, Anișoara
Bucșa, Florian But, Deac Viorica, Maria Hadade, Aurelia Jurj,
Rodica Marian, Dănilă Mastan, Alexandru Petrean, Florica
Petrean (Toader), Lucian Roatiș, Gheorghe Sabou și Ioan
Ghirasin în Dosarul nr. 2.932/84/2008 al Curții de Apel Cluj —
Secția civilă, de muncă și asigurări sociale, pentru minori și
familie.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției ca devenită inadmisibilă în temeiul art. 29
alin. (1) din Legea nr. 47/1992, sens în care arată că textele de
lege criticate au fost abrogate prin dispozițiile art. 48 alin. (1)
pct. 15 din Legea nr. 330/2009.
C U R T E A,

având în vedere actele și lucrările dosarului, constată
următoarele:
Prin Încheierea din 19 mai 2009, pronunțată în Dosarul
nr. 2.932/84/2008, Curtea de Apel Cluj — Secția civilă, de
muncă și asigurări sociale, pentru minori și familie a sesizat
Curtea Constituțională cu excepția de neconstituționalitate
a dispozițiilor art. 1, 3 și 6 din Ordonanța de urgență a
Guvernului nr. 160/2000 privind salarizarea controlorilor
financiari din cadrul Curții de Conturi, excepție ridicată de
Doruț Grec, Dumitru Pop, Marioara Banc, Vasile Berar, Anișoara
Bucșa, Florian But, Deac Viorica, Maria Hadade, Aurelia Jurj,
Rodica Marian, Dănilă Mastan, Alexandru Petrean, Florica
Petrean (Toader), Lucian Roatiș, Gheorghe Sabou și Ioan
Ghirasin cu prilejul soluționării unor cauze având ca obiect
calculul drepturilor salariale.
În motivarea excepției de neconstituționalitate autorii
acesteia susțin că dispozițiile de lege criticate, potrivit cărora
indemnizația lunară este unica formă de remunerare lunară a
controlorilor financiari din cadrul Curții de Conturi, încalcă
principiul securității juridice, întrucât au dat naștere unor
interpretări diferite. În acest sens, arată că unele instanțe
judecătorești au interpretat aceste dispoziții în sensul în care

exclud acordarea oricăror altor sporuri, chiar dacă acestea nu au
fost abrogate expres de lege, în timp ce alte instanțe au decis că
se pot acorda astfel de sporuri.
Curtea de Apel Cluj — Secția civilă, de muncă și
asigurări sociale, pentru minori și familie consideră că textele
de lege criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată.
Avocatul Poporului arată că textele de lege criticate sunt
constituționale.
Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1, 3 și 6 din Ordonanța de urgență a Guvernului
nr. 160/2000 privind salarizarea controlorilor financiari din cadrul
Curții de Conturi, publicată în Monitorul Oficial al României,
Partea I, nr. 510 din 18 octombrie 2000, aprobată prin Legea
nr. 711/2001, publicată în Monitorul Oficial al României, Partea I,
nr. 785 din 11 decembrie 2001.
Textele de lege criticate au următoarea redactare:
— Art. 1: ăControlorii financiari din cadrul Curții de Conturi se
remunerează cu indemnizație lunară, conform anexei care face
parte integrantă din prezenta ordonanță de urgență.”;
— Art. 3: ăIndemnizația este unica formă de remunerare
lunară a activității corespunzătoare funcției de controlor financiar
și reprezintă baza de calcul pentru stabilirea drepturilor și
obligațiilor care se determină în raport cu venitul salarial.”;
— Art. 6: ă(1) Pe data aplicării prezentei ordonanțe de
urgență prevederile referitoare la salariul de merit, sporuri,
indemnizații, stimulente, prevăzute în Legea nr. 50/1995 cu
privire la salarizarea membrilor și personalului Curții de Conturi,
nu mai sunt aplicabile funcțiilor de specialitate specifice Curții
de Conturi.
(2) Anexa nr. III/2 și punctul 1 din anexa nr. VI/2 lit. D din
Ordonanța de urgență a Guvernului nr. 24/2000 privind sistemul
de stabilire a salariilor de bază pentru personalul contractual din
sectorul bugetar se abrogă.”

MONITORUL OFICIAL AL ROMÂNIEI, PARTEA I, Nr. 426/25.VI.2010
Autorii excepției consideră că aceste prevederi de lege sunt
contrare următoarelor texte din Constituție: art. 16 privind
egalitatea în drepturi a cetățenilor, art. 20 referitor la tratatele
internaționale privind drepturile omului, art. 34 alin. (1) și (2)
privind dreptul la ocrotirea sănătății, art. 53 referitor la
restrângerea exercițiului unor drepturi sau libertăți, art. 115
alin. (6) referitor la domeniile care nu pot fi reglementate prin
ordonanțe de urgență, art. 135 alin. (2) lit. f) prin care se instituie
obligația statului de a crea condițiile necesare creșterii calității
vieții și art. 148 referitor la integrarea în Uniunea Europeană.
Examinând excepția de neconstituționalitate, Curtea
constată că, ulterior sesizării Curții Constituționale, textele de

3

lege criticate, precum și întreaga Ordonanță de urgență a
Guvernului nr. 160/2000, au fost abrogate prin dispozițiile art. 48
alin. (1) pct. 15 din Legea nr. 330/2009 privind salarizarea
unitară a personalului plătit din fonduri publice, publicată în
Monitorul Oficial al României, Partea I, nr. 762 din 9 noiembrie
2009, soluția legislativă criticată nefiind preluată în actul
abrogator.
Pentru aceste motive, Curtea, având în vedere dispozițiile
art. 29 alin. (1) și (6) din Legea nr. 47/1992, reține că excepția
de neconstituționalitate a devenit inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 1, 3 și 6 din Ordonanța de urgență
a Guvernului nr. 160/2000 privind salarizarea controlorilor financiari din cadrul Curții de Conturi, excepție ridicată de Doruț Grec,
Dumitru Pop, Marioara Banc, Vasile Berar, Anișoara Bucșa, Florian But, Deac Viorica, Maria Hadade, Aurelia Jurj, Rodica Marian,
Dănilă Mastan, Alexandru Petrean, Florica Petrean (Toader), Lucian Roatiș, Gheorghe Sabou și Ioan Ghirasin în Dosarul
nr. 2.932/84/2008 al Curții de Apel Cluj — Secția civilă, de muncă și asigurări sociale, pentru minori și familie.
Definitivă și general obligatorie.
Pronunțată în ședința publică din data de 27 aprilie 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 506
din 27 aprilie 2010

referitoare la excepția de neconstituționalitate a dispozițiilor art. 10 lit. b) și d), art. 11 și art. 14
din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 14 din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, excepție ridicată de

Societatea Comercială ăIco-Pan” — S.R.L. din Timișoara în
Dosarul nr. 1.478/325/2008 al Tribunalului Timiș –— Secția
comercială și de contencios administrativ, care face obiectul
Dosarului Curții Constituționale nr. 5.195D/2009.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 5.196D/2009,
având
ca
obiect
excepția
de
neconstituționalitate a dispozițiilor art. 10 lit. b) și d), art. 11 și
art. 14 alin. (2) din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, excepție ridicată de
Societatea Comercială ăEtadel” — S.R.L. din Timișoara în
Dosarul nr. 11.317/325/2007 al Tribunalului Timiș — Secția
comercială și de contencios administrativ.

4

MONITORUL OFICIAL AL ROMÂNIEI, PARTEA I, Nr. 426/25.VI.2010

La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 6.182D/2009,
având
ca
obiect
excepția
de
neconstituționalitate a dispozițiilor art. 11 alin. (3) teza întâi din
Ordonanța de urgență a Guvernului nr. 28/1999, excepție
ridicată de Societatea Comercială ăGina Manda Com” — S.R.L.
din București în Dosarul nr. 9.961/302/CV/2008 al Tribunalului
București — Secția a IX-a contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 6.670D/2009,
având
ca
obiect
excepția
de
neconstituționalitate a dispozițiilor art. 11 alin. (1) lit. b) și art. 14
alin. (2) din Ordonanța de urgență a Guvernului nr. 28/1999,
excepție ridicată de Societatea Comercială ăSenzimat” — S.R.L.
din Timișoara în Dosarul nr. 5923.1/325/2007 al Judecătoriei
Timișoara.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 336D/2010, având ca obiect excepția de neconstituționalitate
a dispozițiilor art. 10 lit. b) și art. 14 alin. (2) din Ordonanța de
urgență a Guvernului nr. 28/1999, excepție ridicată de
Societatea Comercială ăDomo Retail” — S.A. din Târgu
Secuiesc în Dosarul nr. 11.140/193/2008 al Tribunalului
Botoșani — Secția comercială, contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 391D/2010, având ca obiect excepția de neconstituționalitate
a dispozițiilor art. 14 alin. (2) din Ordonanța de urgență a
Guvernului nr. 28/1999, excepție ridicată de Societatea
Comercială ăEgreta Exchange Office” — S.R.L. din Timișoara în
Dosarul nr. 13.249/325/2008 al Tribunalului Timiș — Secția
comercială și de contencios administrativ.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 5.195D/2009,
nr. 5.196D/2009, nr. 6.182D/2009, nr. 6.670D/2009,
nr. 336D/2010 și nr. 391D/2010, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea dosarelor nr. 5.196D/2009,
nr. 6.182D/2009, nr. 6.670D/2009, nr. 336D/2010 și
nr. 391D/2010 la Dosarul nr. 5.195D/2009, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 25 mai 2009, pronunțată în Dosarul
nr. 1.478/325/2008, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 14 din Ordonanța de urgență a Guvernului
nr. 28/1999 privind obligația operatorilor economici de a
utiliza aparate de marcat electronice fiscale, excepție ridicată
de Societatea Comercială ăIco-Pan” — S.R.L. din Timișoara.

Prin Încheierea din 19 mai 2009, pronunțată în Dosarul
nr. 11.317/325/2007, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 10 lit. b) și d), art. 11 și art. 14 alin. (2) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale, excepție ridicată de Societatea
Comercială ăEtadel” — S.R.L. din Timișoara.
Prin Încheierea din 11 iunie 2009, pronunțată în Dosarul
nr. 9.961/302/CV/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 alin. (3) teza întâi din Ordonanța de
urgență a Guvernului nr. 28/1999 privind obligația
operatorilor economici de a utiliza aparate de marcat
electronice fiscale, excepție ridicată de Societatea Comercială
ăGina Manda Com” — S.R.L. din București.
Prin Încheierea din 22 iunie 2009, pronunțată în Dosarul
nr. 5923.1/325/2007, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 11 alin. (1) lit. b) și art. 14 din Ordonanța de
urgență a Guvernului nr. 28/1999 privind obligația
operatorilor economici de a utiliza aparate de marcat
electronice fiscale, excepție ridicată de Societatea Comercială
ăSenzimat” — S.R.L. din Timișoara.
Prin Încheierea din 9 noiembrie 2009, pronunțată în Dosarul
nr. 11.140/193/2008, Tribunalul Botoșani — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 10 lit. b) și art. 14 alin. (2) din Ordonanța
de urgență a Guvernului nr. 28/1999 privind obligația
operatorilor economici de a utiliza aparate de marcat
electronice fiscale, excepție ridicată de Societatea Comercială
ăDomo Retail” — S.A. din Târgu Secuiesc.
Prin Încheierea din 19 ianuarie 2010, pronunțată în Dosarul
nr. 13.249/325/2008, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 14 alin. (2) din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice fiscale,
excepție ridicată de Societatea Comercială ăEgreta Exchange
Office” — S.R.L. din Timișoara.
În motivarea excepției de neconstituționalitate autorii
acesteia susțin, în esență, că prevederile de lege criticate sunt
neconstituționale, întrucât creează o distincție nejustificată și
discriminatorie între persoana fizică, în calitate de operator al
aparatului de marcat electronic fiscal, și persoana juridică,
respectiv operatorul economic. În acest sens, arată că persoana
juridică este ținută să răspundă contravențional și pentru faptele
săvârșite de persoana fizică, așa cum este în cazul neemiterii
bonului fiscal. De asemenea, consideră că sancțiunea
confiscării este aplicată pentru o faptă care nu este sancționată
drept contravenție de către Ordonanța de urgență a Guvernului
nr. 28/1999. În acest sens, arată că măsura confiscării este o
sancțiune contravențională complementară, însă fapta
prevăzută de art. 11 alin. (3) teza I din Ordonanța de urgență a
Guvernului nr. 28/1999 nu este sancționată și cu sancțiunea
principală a amenzii. În continuare, arată că textele de lege
criticate instituie o prezumție legală absolută de vinovăție a
operatorului economic în ceea ce privește fapta de neemitere a
bonului fiscal. Mai arată că suspendarea activității economice
pe termen de 3 luni, după cum prevede art. 14 alin. (2) din
Ordonanța de urgență a Guvernului nr. 28/1999, este o măsură
abuzivă, care poate afecta grav desfășurarea acestei activități,
ajungându-se chiar la faliment. De asemenea, consideră că

MONITORUL OFICIAL AL ROMÂNIEI, PARTEA I, Nr. 426/25.VI.2010
acest termen este stabilit în afara controlului judecătoresc, astfel
că judecătorului nu i se permite să aprecieze asupra necesității
aplicării unei astfel de măsuri și mai ales asupra duratei în
funcție de pericolul social al faptei și împrejurările de fapt în care
a fost săvârșită fapta.
Tribunalul Timiș — Secția comercială și de contencios
administrativ, Tribunalul București — Secția a IX-a
contencios administrativ și fiscal, Judecătoria Timișoara și
Tribunalul Botoșani — Secția comercială, contencios
administrativ și fiscal consideră că textele de lege criticate
sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul, invocând jurisprudența în materie a Curții
Constituționale, consideră că excepția de neconstituționalitate
nu este întemeiată.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 lit. b) și d), art. 11 și art. 14 din Ordonanța de
urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale,
republicată în Monitorul Oficial al României, Partea I, nr. 75 din
21 ianuarie 2005.
Textele de lege criticate au următoarea redactare:
— Art. 10 lit. b) și d): ăConstituie contravenții următoarele fapte
dacă, potrivit legii penale, nu sunt considerate infracțiuni: [...]
b) neîndeplinirea obligației agenților economici de a se dota
și de a utiliza aparate de marcat electronice fiscale avizate
conform art. 5 alin. (2), la termenele stabilite la art. 6, cu excepția
prevăzută la art. 1 alin. (4), neemiterea bonului fiscal pentru
toate bunurile livrate sau serviciile prestate ori emiterea de
bonuri cu o valoare inferioară celei reale, precum și
nereintroducerea datelor înscrise pe rola jurnal privind
tranzacțiile efectuate de la ultima închidere zilnică până în
momentul ștergerii memoriei operative; [...]
d) nepredarea bonului fiscal clientului de către operatorul
aparatului de marcat electronic fiscal;”;
— Art. 11: ă(1) Amenzile pentru contravențiile prevăzute la
art. 10 se aplică operatorilor economici, cu excepția celor
prevăzute la art. 10 lit. d), astfel:
a) faptele prevăzute la art. 10 lit. c), e), g) și o) se
sancționează cu amendă de la 2.000 lei la 4.000 lei;
b) faptele prevăzute la art. 10 lit. a), b), h1), i), j), l) și m) se
sancționează cu amendă de la 8.000 lei la 10.000 lei;
c) faptele prevăzute la art. 10 lit. h), k) și n) se sancționează
cu amendă de la 40.000 lei la 60.000 lei.
(2) Contravențiile prevăzute la art. 10 lit. d), aplicabile
persoanelor fizice, se sancționează cu amendă de la 800 lei la
1.500 lei.
(3) Sumele găsite la punctele de vânzare a bunurilor sau de
prestare a serviciilor aparținând agenților economici prevăzuți
la art. 1 alin. (1), care nu pot fi justificate prin datele înscrise în

5

documentele emise cu aparate de marcat electronice fiscale, în
registrul special, menționat la art. 1 alin. (4), ori prin facturi
fiscale, după caz, sunt considerate fără proveniență și se
confiscă, făcându-se venit la bugetul de stat. De asemenea, se
confiscă sumele încasate din livrarea de bunuri ori prestarea de
servicii după suspendarea activității agenților economici, potrivit
art. 14.”;
— Art. 14: ă(1) Neîndeplinirea obligației agenților economici
prevăzuți la art. 1 de a se dota cu aparate de marcat electronice
fiscale la termenele prevăzute la art. 6 atrage și suspendarea
activității unității până la momentul înlăturării cauzelor care au
generat aceasta.
(2) Nerespectarea de către agenții economici a prevederilor
art. 10 lit. b), referitoare la neutilizarea aparatelor de marcat
electronice fiscale, neemiterea bonurilor fiscale pentru toate
bunurile livrate sau serviciile prestate, emiterea de bonuri cu o
valoare inferioară celei reale și nereintroducerea datelor înscrise
pe rola-jurnal privind tranzacțiile efectuate de la ultima închidere
zilnică până în momentul ștergerii memoriei operative, atrage și
suspendarea activității unității pe o perioadă de 3 luni.”
Autorii excepției consideră că aceste prevederi de lege sunt
contrare următoarelor texte din Constituție: art. 16 privind
egalitatea în drepturi a cetățenilor, art. 21 privind accesul liber la
justiție, art. 24 referitor la dreptul la apărare, art. 44 care
consacră dreptul de proprietate privată, art. 45 care se referă la
libertatea economică, art. 53 referitor la restrângerea exercițiului
unor drepturi sau libertăți și art. 135 privind economia. De
asemenea, consideră că sunt încălcate și prevederile art. 20 din
Constituție referitor la tratatele internaționale privind drepturile
omului prin raportare la dispozițiile art. 6 din Convenția pentru
apărarea drepturilor omului și a libertăților fundamentale și la
dispozițiile art. 1 din Protocolul nr. 12 la aceeași Convenție.
Examinând excepția de neconstituționalitate, Curtea
constată că textele de lege criticate au mai constituit obiect al
excepției de neconstituționalitate în raport cu textele
constituționale invocate.
Astfel, prin decizii precum Decizia nr. 27 din 11 ianuarie 2007,
publicată în Monitorul Oficial al României, Partea I, nr. 125 din
20 februarie 2007 și Decizia nr. 210 din 17 februarie 2009,
publicată în Monitorul Oficial al României, Partea I, nr. 133 din
3 martie 2009, Curtea a reținut că dispozițiile de lege criticate
ăvizează apărarea intereselor generale privind respectarea
legilor fiscale”. De asemenea, a arătat că sancțiunile
contravenționale prevăzute de aceste texte de lege sunt
justificate de imperativul protejării interesului social și al ordinii
de drept, prin adoptarea unor măsuri specifice de
preîntâmpinare și sancționare a faptelor care generează sau ar
putea genera fenomene economice negative, cum ar fi
evaziunea fiscală.
Prin aceleași decizii, Curtea a reținut și că ăprevederile legale
criticate nu aduc atingere art. 44 alin. (2) teza întâi din Constituție,
deoarece potrivit art. 44 alin. (1) teza a doua, conținutul și limitele
dreptului de proprietate sunt stabilite de lege”.
De asemenea, cât privește critica referitoare la încălcarea
dispozițiilor art. 44 alin. (8) și (9) din Constituție, Curtea
apreciază că sunt relevante cele reținute prin Decizia nr. 146 din
20 februarie 2007, publicată în Monitorul Oficial al României,
Partea I, nr. 162 din 7 martie 2007, în care s-a statuat că art. 11
alin. (3) din Ordonanța de urgență a Guvernului nr. 28/1999 ănu
instituie o răspundere obiectivă, întrucât, fiind vorba de
săvârșirea unor contravenții, nu se poate aplica niciodată o
sancțiune contravențională în lipsa elementului vinovăției, care
este de esența acesteia. Existența sau inexistența vinovăției
este un element al stării de fapt, a cărei apreciere este de
atributul exclusiv al instanței de judecată”.
Aceleași considerente vizând necesitatea protejării
interesului social și a ordinii de drept au constituit și

6

MONITORUL OFICIAL AL ROMÂNIEI, PARTEA I, Nr. 426/25.VI.2010

considerentele respingerii ca neîntemeiate a criticilor de
neconstituționalitate raportate la prevederile art. 53 din
Constituție, prin Decizia nr. 368 din 17 martie 2009, publicată în
Monitorul Oficial al României, Partea I, nr. 260 din 21 aprilie
2009.
În ceea ce privește critica de neconstituționalitate, raportată
la prevederile art. 45 din Constituție, prin Decizia nr. 91 din
7 februarie 2006, publicată în Monitorul Oficial al României,
Partea I, nr. 166 din 21 februarie 2006, Curtea a reținut că
ăagentul economic în activitatea căruia s-a constatat săvârșirea
unei contravenții nu poate invoca principiul libertății economice,
în condițiile în care acesta nu a respectat prevederile legale”.
Cât privește critica de neconstituționalitate referitoare la
încălcarea dreptului la un proces echitabil și a prezumției de
nevinovăție, prin Decizia nr. 1.096 din 8 septembrie 2009,
publicată în Monitorul Oficial al României, Partea I, nr. 695 din
15 octombrie 2009, Curtea a stabilit că ălegislația
contravențională din România, similară celei germane, intră sub
prevederile art. 6 al Convenției pentru apărarea drepturilor
omului și a libertăților fundamentale”.
Cu același prilej, Curtea a reținut că procesul-verbal de
constatare și sancționare a contravenției se bucură de prezumția
de legalitate, însă, atunci când este formulată o plângere
împotriva acesteia, este contestată chiar prezumția de care se
bucură. În acest caz, instanța de judecată competentă va
administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului din moment ce contravenția
intră sub incidența art. 6 din Convenția pentru apărarea

drepturilor omului și a libertăților fundamentale. Prin urmare, nu
se poate susține răsturnarea sarcinii probei.
De altfel, Curtea Europeană a Drepturilor Omului, în Cauza
Anghel împotriva României, 2007, a statuat că, ădeși statele au
posibilitatea de a nu sancționa unele infracțiuni sau le pot
pedepsi pe cale contravențională decât pe cale penală, autorii
infracțiunilor nu trebuie să se afle într-o situație defavorabilă
pentru simplul fapt că regimul juridic aplicabil este diferit de cel
aplicabil în materie penală”. O asemenea poziție este firească,
întrucât, în caz contrar, autorul unei contravenții, din punctul de
vedere al protecției juridice de care se bucură, s-ar afla pe o
treaptă inferioară autorului unei infracțiuni în sensul Codului
penal român, ceea ce este inadmisibil din moment ce ambele
fapte țin de materia penală în sensul Convenției pentru apărarea
drepturilor omului și a libertăților fundamentale.
De asemenea, în plus față de cele reținute prin Decizia
nr. 1.096/2009, Curtea, analizând aspectele particulare puse în
discuție de autorii excepției, reține că instituirea prin lege a unor
sancțiuni contravenționale fixe pentru nerespectarea legii cu
prilejul desfășurării activității economice nu are semnificația
interzicerii accesului liber la justiție ori a îngrădirii dreptului la
apărare. Astfel, cel interesat poate formula acțiune în contencios
administrativ în vederea contestării măsurii contravenționale, iar
judecătorul va putea constata dacă sunt întrunite elementele ce
justifică sau nu aplicarea sancțiunii, ținând cont de probele și
apărările formulate. Procesul echitabil nu poate semnifica
libertatea judecătorului de a se substitui legiuitorului în vederea
prevederii sancțiunilor ce trebuie aplicate pentru faptele care
prezintă pericol social, decât în măsura în care însuși legiuitorul
permite o marjă de apreciere, prin normele de lege.
În sfârșit, în ceea ce privește critica de neconstituționalitate,
raportată la prevederile art. 16 din Constituție, Curtea constată
că textele de lege criticate nu instituie un tratament juridic
diferențiat între categorii de persoane aflate în situații
comparabile, ci sunt avute în vedere ipoteze distincte, care
justifică o reglementare diferită.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. b) și d), art. 11 și art. 14 din Ordonanța de urgență a
Guvernului nr. 28/1999 privind obligația operatorilor economici de a utiliza aparate de marcat electronice fiscale, excepție ridicată
de Societatea Comercială ăIco-Pan” — S.R.L. din Timișoara în Dosarul nr. 1.478/325/2008 al Tribunalului Timiș — Secția comercială
și de contencios administrativ, de Societatea Comercială ăEtadel” — S.R.L. din Timișoara în Dosarul nr. 11.317/325/2007 al
Tribunalului Timiș — Secția comercială și de contencios administrativ, de Societatea Comercială ăGina Manda Com” — S.R.L. din
București în Dosarul nr. 9.961/302/CV/2008 al Tribunalului București — Secția a IX-a contencios administrativ și fiscal, de
Societatea Comercială ăSenzimat” — S.R.L. din Timișoara în Dosarul nr. 5923.1/325/2007 al Judecătoriei Timișoara, de Societatea
Comercială ăDomo Retail” — S.A. din Târgu Secuiesc în Dosarul nr. 11.140/193/2008 al Tribunalului Botoșani — Secția comercială,
contencios administrativ și fiscal și de Societatea Comercială ăEgreta Exchange Office” — S.R.L. din Timișoara în Dosarul
nr. 13.249/325/2008 al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 27 aprilie 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 426/25.VI.2010

7

CURTEA CONSTITUȚIONALĂ

D E C I Z I A Nr. 572
din 4 mai 2010

referitoare la excepția de neconstituționalitate a dispozițiilor art. 418 alin. (2) și (3)
din Ordonanța de urgență a Guvernului nr. 99/2006
privind instituțiile de credit și adecvarea capitalului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 418 alin. (2) și (3) din Ordonanța de urgență a
Guvernului nr. 99/2006 privind instituțiile de credit și adecvarea
capitalului, excepție ridicată de Ion Nicolau și Elena Nicolau în
Dosarul nr. 8.336/200/2008 al Tribunalului Buzău — Secția
civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă cele reținute de Curtea
Constituțională prin Decizia nr. 662/2005.
C U R T E A,

având în vedere actele și lucrările dosarului, constată
următoarele:
Prin Încheierea din 5 iunie 2009, pronunțată în Dosarul
nr. 8.336/200/2008, Tribunalul Buzău — Secția civilă a
sesizat Curtea Constituțională cu excepția de
neconstituționalitate a dispozițiilor art. 418 alin. (2) și (3) din
Ordonanța de urgență a Guvernului nr. 99/2006 privind
instituțiile de credit și adecvarea capitalului. Excepția a fost
ridicată de Ion Nicolau și Elena Nicolau, având ca obiect
contestația la executare.
În motivarea excepției de neconstituționalitate autorii
acesteia susțin, în esență, că prin instituirea unui corp de
executori aparținând băncilor se încalcă principiul protecției
egale a dreptului de proprietate. Astfel, consideră că sunt
favorizate băncile, care, având posibilitatea de a-și executa
titlurile executorii prin propriii angajați, obțin avantaje de natură
financiară și fiscală în protejarea creanțelor lor. Pe de altă parte,
Ministerul Justiției, prin aprobarea statutului corpului de
executori bancari, legitimează activitatea acestuia și conferă
actelor întocmite de executori forța autorității publice, ceea ce
contravine prevederilor constituționale referitoare la delegarea
legislativă. Executorii bancari nu fac parte din corpul executorilor
judecătorești și nu se pot substitui acestora prin efectuarea
transmiterii dreptului de proprietate asupra unui imobil. De
asemenea, consideră că este atins și principiul egalității în
drepturi consacrat de art. 16 din Constituție, întrucât, prin
punerea în executare a titlurilor aparținând băncilor, se ajunge la
situația ca o bancă să fie organizatoare a corpului de executori
și parte în cadrul executării silite. De asemenea, independența

executorului bancar nu există, iar imparțialitatea sa este pusă la
îndoială de însăși structura de organizare din care face parte. În
sfârșit, arată că este încălcat și art. 72 alin. (3) din Constituție,
având în vedere că se statuează în domeniul legilor organice
printr-un ordin al ministrului justiției. Astfel, arată că ordinul
ministrului justiției în baza căruia executorii bancari își
desfășoară activitatea în acest moment este Ordinul nr. 2.628
din 8 noiembrie 1999, emis în baza art. 88 din Legea
nr. 58/1998, lege care a fost însă abrogată prin art. 144 alin. (1)
din Ordonanța de urgență a Guvernului nr. 99/2006, or, niciun
organism nu își poate desfășura activitatea în mod legitim în
temeiul unei legi abrogate, care nu mai poate produce efecte
juridice.
Tribunalul Buzău — Secția civilă consideră că excepția de
neconstituționalitate nu este întemeiată. În acest sens, arată că
executarea unor titluri executorii nu reprezintă un act de
înfăptuire a justiției în sensul art. 126 din Constituție, nici
executorii bancari și nici cei judecătorești nu fac parte din
puterea judecătorească, executarea silită prin executori bancari
se aplică, fără discriminare, tuturor debitorilor împotriva cărora
sunt constituite titluri executorii aparținând băncilor, iar actele
executorilor bancari sunt supuse, ca și actele executorilor
judecătorești, acelorași căi de atac prevăzute de lege. Referitor
la încălcarea art. 73 alin. (3) din Constituție, arată că faptul că
organizarea activității executorilor judecătorești este
reglementată prin lege organică nu implică obligativitatea
organizării prin lege organică și a activităților executorilor
bancari.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului, invocând cele reținute de Curtea
Constituțională prin Decizia nr. 228/2009, consideră că
prevederile de lege criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 418 alin. (2) și (3) din Ordonanța de urgență a
Guvernului nr. 99/2006 privind instituțiile de credit și adecvarea
capitalului, publicată în Monitorul Oficial al României, Partea I,
nr. 1.027 din 27 decembrie 2006, aprobată cu modificări și
completări prin Legea nr. 227/2007, publicată în Monitorul Oficial
al României, Partea I, nr. 480 din 18 iulie 2007.

8

MONITORUL OFICIAL AL ROMÂNIEI, PARTEA I, Nr. 426/25.VI.2010

Textele de lege criticate au următoarea redactare:
— Art. 418 alin. (2) și (3): ă(2) Separat sau, după caz, în
cadrul asociațiilor profesionale, instituțiile de credit pot să-și
organizeze un corp propriu de executori, a cărui activitate este
strict legată de punerea în executare a titlurilor executorii
aparținând instituției de credit și altor entități care aparțin
grupului acesteia și care desfășoară activități financiare.
(3) Statutul acestui corp de executori se aprobă prin ordin al
ministrului justiției, iar activitatea acestuia se desfășoară în
conformitate cu dispozițiile în materie din dreptul comun.”
Autorii excepției consideră că aceste prevederi de lege sunt
contrare următoarelor texte din Constituție: art. 1 alin. (4) care
consacră principiul separației puterilor în stat, art. 44 alin. (2)
referitor la ocrotirea și garantarea proprietății private și art. 72
alin. (3) privind imunitatea parlamentară. În realitate, Curtea,
raportându-se la motivarea excepției, observă că autorii
acesteia au în vedere dispozițiile art. 73 alin. (3) din Constituție
privind domeniul de reglementare al legii organice.
Examinând excepția de neconstituționalitate, Curtea
constată că asupra problemei egalității protecției dreptului de
proprietate în contextul pus în discuție în prezenta speță s-a mai
pronunțat și prin Decizia nr. 228 din 19 februarie 2009, publicată
în Monitorul Oficial al României, Partea I, nr. 178 din 23 martie
2009. Cu acel prilej, a reținut că reglementarea diferită de care
se bucură instituțiile de credit este justificată ătocmai pentru ca
prin activitatea desfășurată să contribuie, în mod adecvat, la
realizarea scopului în care au fost create acele persoane
juridice”.
În acest context, trebuie reținut că activitatea executorilor
bancari nu face decât să faciliteze recuperarea creanțelor
instituțiilor de credit, activitate esențială pentru a asigura buna
funcționare a acestora, în condițiile în care acordarea creditelor
nu se poate face decât în condițiile existenței resurselor
financiare necesare.
În continuare, Curtea constată că în jurisprudența sa s-a mai
pronunțat și cu privire la celelalte critici de neconstituționalitate.
Astfel, referitor la critica de neconstituționalitate vizând lipsa de
obiectivitate sau independență a executorilor bancari, prin

Decizia nr. 662 din 8 decembrie 2005, publicată în Monitorul
Oficial al României, Partea I, nr. 100 din 2 februarie 2006, a
reținut că este neîntemeiată, având în vedere că prin statut se
impune executorilor bancari, ca și executorilor judecătorești,
obligația de a-și executa atribuțiile cu respectarea Codului de
procedură civilă și a celorlalte reglementări în materie. În același
timp, Curtea a arătat că actele de executare îndeplinite de
executorii bancari sunt supuse, ca și actele executorilor
judecătorești, acelorași căi de atac prevăzute de lege, debitorii
fiind apărați astfel împotriva eventualelor abuzuri care ar
decurge din poziția executorilor bancari subordonați unității
creditoare.
Totodată, în legătură cu susținerea potrivit căreia se încalcă
principiul separației puterilor prin aprobarea de către un
reprezentant al executivului a statutului corpului executorilor
bancari, așa cum se invocă în cauza de față, Curtea, prin
aceeași decizie, a reținut că executarea titlurilor executorii nu
reprezintă un act de înfăptuire a justiției, în sensul prevăzut de
art. 126 alin. (1) din Constituție. Nici executorii bancari și nici
executorii judecătorești nu fac parte din puterea judecătorească,
astfel că nu există nicio contrarietate între dispozițiile legale
criticate și cele ale art. 1 alin. (4) din Constituție, care consacră
principiul separației și echilibrului puterilor.
În sfârșit, în ceea ce privește critica de neconstituționalitate
raportată la prevederile art. 73 alin. (3) din Constituție, prin care
autorii excepției susțin că pentru o funcționare legală a corpului
executorilor bancari trebuia emis un nou ordin și un nou statut,
în concordanță cu dispozițiile Ordonanței de urgență a
Guvernului nr. 99/2006, Curtea constată că problema pusă în
discuție este una de legiferare, iar nu de constituționalitate.
Oricum, textele de lege care formează obiectul excepției de
neconstituționalitate fac parte dintr-o ordonanță de urgență, act
normativ prin care se poate reglementa în domeniul legilor
organice.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 418 alin. (2) și (3) din Ordonanța de urgență a Guvernului
nr. 99/2006 privind instituțiile de credit și adecvarea capitalului, excepție ridicată de Ion Nicolau și Elena Nicolau în Dosarul
nr. 8.336/200/2008 al Tribunalului Buzău — Secția civilă.
Definitivă și general obligatorie.
Pronunțată în ședința publică din data de 4 mai 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 426/25.VI.2010

9

CURTEA CONSTITUȚIONALĂ

D E C I Z I A Nr. 574
din 4 mai 2010

referitoare la excepția de neconstituționalitate a dispozițiilor art. 42 din Legea nr. 230/2007
privind înființarea, organizarea și funcționarea asociațiilor de proprietari
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 42 din Legea nr. 230/2007 privind înființarea,
organizarea și funcționarea asociațiilor de proprietari, excepție
ridicată de Viorica Manea în Dosarul nr. 439/189/2009 al
Judecătoriei Bârlad.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale, concretizată prin Decizia nr. 1.068/2007.
C U R T E A,

având în vedere actele și lucrările dosarului, constată
următoarele:
Prin Încheierea din 22 iunie 2009, pronunțată în Dosarul
nr. 439/189/2009, Judecătoria Bârlad a sesizat Curtea
Constituțională cu excepția de neconstituționalitate a
dispozițiilor art. 42 din Legea nr. 230/2007 privind
înființarea, organizarea și funcționarea asociațiilor de
proprietari. Excepția a fost ridicată de Viorica Manea cu prilejul
soluționării unei acțiuni civile având ca obiect obligația de a face.
În motivarea excepției de neconstituționalitate autorul
acesteia susține, în esență, că textul de lege criticat încalcă
dreptul de proprietate. În acest sens, arată că exercitarea
atributelor dreptului de proprietate comună pe cote-părți asupra
bunurilor care formează obiectul coproprietății forțate și perpetue
se realizează de către fiecare coproprietar, iar încetarea
coproprietății forțate se face, în mod excepțional, fie prin
consimțământ, fie prin hotărâre judecătorească. În aceste
condiții, obținerea avizului comitetului executiv al asociației de
proprietari, care este format din membrii proprietari ai unor
apartamente din mai multe blocuri înscrise în asociația de
locatari în cauză, dar care nu sunt toți și proprietari asupra
părților comune cu privire la care se solicită avizul, peste
consimțământul coproprietarilor sau dispoziția instanței de
judecată, aduce atingere dreptului de proprietate.
Judecătoria Bârlad consideră că textul de lege criticat este
constituțional.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

Guvernul, invocând jurisprudența în materie a Curții
Constituționale, prin deciziile nr. 1.068/2007 și nr. 909/2008,
arată că excepția de neconstituționalitate nu este întemeiată.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Guvernului, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 42 din Legea nr. 230/2007 privind înființarea,
organizarea și funcționarea asociațiilor de proprietari, publicată
în Monitorul Oficial al României, Partea I, nr. 490 din 23 iulie
2007, dispoziții potrivit cărora ăSchimbarea destinației
locuințelor, precum și a spațiilor cu altă destinație decât aceea
de locuință față de destinația inițială, conform proiectului inițial al
clădirii cu locuințe, se poate face numai cu avizul comitetului
executiv și cu acceptul proprietarilor direct afectați cu care se
învecinează, pe plan orizontal și vertical, spațiul supus
schimbării”.
Autorul excepției critică acest text de lege în raport cu
prevederile art. 44 alin. (1) și (2) din Constituție referitoare la
garantarea și ocrotirea dreptului de proprietate privată.
Examinând excepția de neconstituționalitate, Curtea
constată că în cauză se pune problema limitelor stabilite prin
lege cu privire la exercitarea dreptului de proprietate asupra
locuințelor și spațiilor cu altă destinație decât aceea de locuință
în blocurile de locuințe cu mai multe locuințe în care, potrivit legii,
se constituie asociații de proprietari (art. 2 din Legea
nr. 230/2007). Se are în vedere situația bunurilor aflate în
coproprietate forțată și perpetuă (condominium pro indiviso).
În legătură cu aceasta, Curtea observă că textul criticat al
Legii nr. 230/2007 stabilește condițiile în care poate fi schimbată
destinația locuințelor și a spațiilor cu altă destinație decât aceea
de locuință, prevăzându-se obligația obținerii avizului comitetului
executiv și acceptului proprietarilor direct afectați cu care se
învecinează, pe plan orizontal și vertical, spațiul supus
schimbării.
Potrivit art. 4 alin. (1) din Legea nr. 230/2007, rolul asociației
de proprietari este acela de a administra și gestiona proprietatea
comună, care, pe lângă drepturi, impune obligații pentru toți
proprietarii. Comitetul executiv, potrivit dispozițiilor art. 29
alin. (1) din aceeași lege, reprezintă asociația de proprietari în
administrarea și exploatarea clădirii.
De asemenea, Curtea reține că dispozițiile art. 44 alin. (1)
din Constituție, care reglementează garantarea dreptului de
proprietate privată, prevăd, în același timp, că atât limitele, cât
și conținutul acestui drept ăsunt stabilite de lege”.
Rezultă, în mod evident, că limitele aduse prin lege dreptului
de proprietate, în speță asupra părților destinate folosirii în
comun de către toți proprietarii dintr-o clădire cu mai multe

10

MONITORUL OFICIAL AL ROMÂNIEI, PARTEA I, Nr. 426/25.VI.2010

locuințe, se justifică constituțional prin asigurarea posibilității
efective de administrare, folosire, întreținere și exploatare a
imobilului în interesul tuturor proprietarilor de locuințe din acel
imobil.
De altfel, în acest sens s-a mai pronunțat Curtea și prin
Decizia nr. 1.068 din 20 noiembrie 2007, publicată în Monitorul
Oficial al României, Partea I, nr. 842 din 8 decembrie 2007.
În ceea ce privește susținerea autorului excepției referitoare
la dreptul pe care îl au anumite persoane care nu sunt
proprietare asupra părților comune indivize cu privire la care se

solicită avizul, Curtea reține că, potrivit dispozițiilor art. 5 alin. (2)
din Legea nr. 230/2007, ăîn clădirile de locuințe cu mai multe
tronsoane sau scări se pot constitui asociații de proprietari pe
fiecare tronson ori scară în parte numai în condițiile în care nu
există o proprietate comună aferentă tronsoanelor sau scărilor
care nu poate fi delimitată”. Prin urmare, temeiul constituirii unor
asociații pe mai multe tronsoane sau scări este existența
proprietății comune, astfel că nu se poate susține inexistența
interesului sau dreptului tuturor membrilor asociațiilor de
proprietari de a decide asupra acesteia.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 42 din Legea nr. 230/2007 privind înființarea, organizarea și
funcționarea asociațiilor de proprietari, excepție ridicată de Viorica Manea în Dosarul nr. 439/189/2009 al Judecătoriei Bârlad.
Definitivă și general obligatorie.
Pronunțată în ședința publică din data de 4 mai 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 575
din 4 mai 2010

referitoare la excepția de neconstituționalitate a dispozițiilor cap. IV din Legea nr. 329/2009
privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană
și Fondul Monetar Internațional
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 63 alin. (1) și (3), art. 66 alin. (1) și art. 67 din
Legea nr. 164/2001 privind pensiile militare de stat, excepție
ridicată de Toma Brumășescu în Dosarul nr. 32.153/3/2008
(nr. vechi 1.101/2009) al Curții de Apel București — Secția

a VII-a civilă și pentru cauze privind conflicte de muncă și
asigurări sociale.
La apelul nominal se prezintă personal autorul excepției.
Lipsește partea Ministerul Apărării, față de care procedura de
citare este legal îndeplinită.
Având cuvântul, autorul excepției solicită instanței de
contencios constituțional să constate că, în realitate, excepția
invocată privește dispozițiile alin. (1) și (2) ale art. 63 din Legea
nr. 164/2001, iar nu pe cele ale alin. (1) și (3), așa cum în mod
eronat a reținut instanța de judecată.
Reprezentantul Ministerului Public solicită admiterea cererii
formulate de autorul excepției, arătând că, într-adevăr, așa cum
reiese din motivarea excepției de neconstituționalitate, criticile
de neconstituționalitate se referă la prevederile art. 63 alin. (1)
și (2) din Legea nr. 164/2001.
Curtea, observând cuprinsul motivării excepției de
neconstituționalitate, precum și al încheierii prin care Curtea de
Apel București — Secția a VII-a civilă și pentru cauze privind

MONITORUL OFICIAL AL ROMÂNIEI, PARTEA I, Nr. 426/25.VI.2010
conflicte de muncă și asigurări sociale a sesizat instanța de
contencios constituțional cu această excepție, în care se face
trimitere la dispozițiile art. 63 alin. (1) și (2) din Legea
nr. 164/2001, reține ca obiect al excepției aceste dispoziții de lege.
În continuare, președintele acordă cuvântul pe fond autorului
excepției de neconstituționalitate, care solicită admiterea
acesteia, arătând că prevederile de lege criticate contravin
dreptului la muncă.
Reprezentantul Ministerului Public, considerând că aspectele
invocate de autorul excepției reprezintă probleme de aplicare a
legii, de competența instanței de judecată, iar nu a celei de
contencios constituțional, pune concluzii de respingere a
excepției de neconstituționalitate ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 25 mai 2009, pronunțată în Dosarul
nr. 32.153/3/2008 (nr. vechi 1.101/2009), Curtea de Apel
București — Secția a VII-a civilă și pentru cauze privind
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 63 alin. (1) și (3), art. 66 alin. (1) și art. 67
din Legea nr. 164/2001 privind pensiile militare de stat.
Excepția a fost ridicată de Toma Brumășescu cu prilejul
soluționării recursului formulat împotriva Sentinței civile nr. 6.855
din 5 noiembrie 2008, pronunțată de Tribunalul București —
Secția a VII-a civilă, conflicte de muncă și asigurări sociale în
Dosarul nr. 32.153/3/2008.
În motivarea excepției de neconstituționalitate autorul
acesteia susține, în esență, că textele de lege criticate sunt
contrare prevederilor art. 15 alin. (2) din Constituție în măsura în
care se aplică și pensionarilor militari care au fost rechemați în
rândul cadrelor militare în activitate sau au fost încadrați în
instituții ale sistemului de apărare, ordine publică și securitate
națională ca funcționari publici cu statut special, cu grad
profesional anterior intrării în vigoare a Legii nr. 14/2008. Astfel,
arată că pentru această categorie de persoane revocarea
deciziei de pensie și obligația de restituire a sumelor încasate
necuvenit cu titlu de pensie se face pentru o dată anterioară
intrării în vigoare a legii menționate, deci retroactiv. De
asemenea, arată că textele de lege criticate îngrădesc dreptul la
muncă și la libera alegere a profesiei, interdicția de a cumula
pensia cu salariul echivalând cu o expropriere. În egală măsură
consideră că este încălcat și dreptul la pensie, garantat de
Constituție.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
consideră că excepția de neconstituționalitate nu este
întemeiată. Astfel, arată că legiuitorul poate institui un anumit
regim juridic pentru anumite categorii de persoane, în speță
pensionari, fără ca aceasta să echivaleze cu o încălcare a
principiului egalității în drepturi, întrucât aceste categorii de
persoane se găsesc în situații diferite. De asemenea, consideră
că nu este îngrădit dreptul la muncă, deoarece dispozițiile de
lege criticate privesc doar dreptul la pensie. În același timp, nici
dreptul la pensie nu este afectat, deoarece revocarea deciziei de
pensie este justificată de un interes legitim. În sfârșit, arată că
textele de lege criticate nu contravin nici art. 15 alin. (2), art. 20
și art. 78 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,

11

precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că dispozițiile de lege
criticate sunt constituționale. Astfel, acestea dispun pentru viitor,
urmând a-și găsi aplicarea de la data intrării în vigoare a legii.
De asemenea, consideră că textele de lege criticate se aplică
în mod uniform pentru toți militarii aflați în situația stabilită de
ipoteza normei menționate și nu instituie privilegii sau
discriminări pe criterii arbitrare. În continuare, arată că legiuitorul
este în drept să modifice și să completeze reglementările legale
referitoare la condițiile de exercitare a dreptului la pensie ori de
câte ori consideră că situația economică a țării, respectiv
resursele financiare existente permit sau impun anumite
modificări. În sfârșit, consideră că textele de lege criticate nu
înfrâng nici prevederile art. 78 din Constituție. În ceea ce
privește celelalte texte din Constituție invocate, arată că acestea
nu au incidență în cauză.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 63 alin. (1) și (2), art. 66 alin. (1) și art. 67 din
Legea nr. 164/2001 privind pensiile militare de stat, republicată
în Monitorul Oficial al României, Partea I, nr. 748 din
14 octombrie 2002, cu modificările aduse prin Legea nr. 14/2008
privind aprobarea Ordonanței de urgență a Guvernului
nr. 77/2007 pentru modificarea și completarea Legii nr. 164/2001
privind pensiile militare de stat, publicată în Monitorul Oficial al
României, Partea I, nr. 127 din 19 februarie 2008.
Textele de lege criticate au următoarea redactare:
— Art. 63 alin. (1) și (2): ă(1) Deciziile de pensie ale
pensionarilor militari rechemați în rândul cadrelor militare în
activitate sau încadrați în instituții ale sistemului de apărare,
ordine publică și securitate națională ca funcționari publici cu
statut special cu grad profesional se revocă.[...]
(2) Prevederile alin. (1) se aplică din ziua în care militarul s-a
prezentat la unitatea/instituția în care a fost încadrat.”
— Art. 66 alin. (1): ăSumele încasate necuvenit cu titlu de pensie
se recuperează de la pensionari în termenul de prescripție de 3 ani.”
— Art. 67: ăRecuperarea sumelor prevăzute la art. 66 se face
pe baza deciziei emise de organele de pensii din cadrul
Ministerului Apărării Naționale, Ministerului de Interne și
Serviciului Român de Informații, după caz, care constituie titlu
executoriu.”
Autorul excepției consideră că aceste texte sunt contrare
următoarelor texte din Constituție: art. 15 alin. (2) referitoare la
neretroactivitatea legii civile, art. 16 alin. (1) privind egalitatea în
drepturi, art. 51 alin. (1) privind dreptul la petiționare, art. 47
alin. (2) privind dreptul la pensie și art. 78 referitor la intrarea în
vigoare a legii. De asemenea, consideră că este încălcat art. 20
din Constituție referitor la tratatele internaționale privind drepturile
omului, prin raportare la prevederile art. 1 paragraful 1 din Primul
Protocol adițional la Convenția pentru apărarea drepturilor omului
și a libertăților fundamentale referitor la proprietate.

12

MONITORUL OFICIAL AL ROMÂNIEI, PARTEA I, Nr. 426/25.VI.2010

Examinând excepția de neconstituționalitate, Curtea
constată că, ulterior sesizării sale cu prezenta excepție de
neconstituționalitate, a intrat în vigoare Legea nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului de afaceri
și respectarea acordurilor-cadru cu Comisia Europeană și
Fondul Monetar Internațional, publicată în Monitorul Oficial al
României, Partea I, nr. 761 din 9 noiembrie 2009, lege care, în
cap. IV ăMăsuri privind regimul cumulului pensiilor cu veniturile
salariate, în scopul reducerii cheltuielilor bugetare”,
reglementează cadrul general al cumulului pensiilor cu salariul.
Așa cum reiese din dispozițiile art. 17 alin. (1) al legii menționate,
această reglementare se adresează beneficiarilor dreptului la
pensie aparținând atât sistemului public de pensii, cât și
sistemelor neintegrate sistemului public care realizează venituri
salariale sau, după caz, asimilate salariilor, potrivit legii, obținute
din exercitarea unei activități pe bază de contract individual de
muncă, raport de serviciu sau în baza actului de numire, potrivit
legii, în cadrul autorităților și instituțiilor publice centrale și locale,
indiferent de modul de finanțare și subordonare, precum și în
cadrul regiilor autonome, societăților naționale, companiilor
naționale și societăților comerciale la care capitalul social este
deținut integral sau majoritar de stat ori de o unitate
administrativ-teritorială. Prin același text de lege sunt stabilite
condițiile în care pensia poate fi cumulată cu salariul, iar prin
următoarele articole ale cap. IV din Legea nr. 329/2009 sunt
reglementate condițiile în care persoanele care cumulează
pensia cu salariul trebuie să opteze între suspendarea plății
pensiei pe durata exercitării activității și încetarea raporturilor de
muncă, de serviciu sau a actului de numire în funcție, dacă
nivelul pensiei nete aflate în plată depășește nivelul salariului
mediu brut pe economie. De asemenea, art. 22 din aceeași lege
se referă la recuperarea sumelor încasate necuvenit cu titlu de
pensie.
Curtea observă că aceste dispoziții de lege au extins aria de
aplicare a interdicției criticate de autorul excepției și asupra altor
categorii de beneficiari ai dreptului la pensie, urmărind o

uniformizare a tratamentului juridic din acest punct de vedere,
motivat de rațiuni economico-financiare.
În aceste condiții, Curtea constată că, deși Legea
nr. 329/2009 nu prevede în mod expres abrogarea dispozițiilor
art. 63 alin. (1) și (2), art. 66 alin. (1) și art. 67 din Legea
nr. 164/2001, intrarea în vigoare a noilor dispoziții de lege
referitoare la condițiile în care beneficiarii dreptului la pensie
aparținând atât sistemului public de pensii, cât și sistemelor
neintegrate sistemului public pot cumula pensia cu veniturile
provenite din activitățile menționate de lege a avut ca efect
abrogarea implicită a dispozițiilor de lege criticate.
Întrucât, însă, soluția legislativă criticată a fost preluată, în
esența ei, în conținutul cap. IV din Legea nr. 329/2009, Curtea
reține, în continuare, ca obiect al prezentei excepții de
neconstituționalitate, aceste dispoziții de lege.
Asupra conformității prevederilor cap. IV din Legea
nr. 329/2009 cu dispozițiile Legii fundamentale referitoare la
egalitatea în drepturi, dreptul la muncă și dreptul de proprietate
privată, Curtea s-a pronunțat prin Decizia nr. 1.414 din
4 noiembrie 2009, prin care a reținut că aceste prevederi sunt
constituționale în măsura în care nu se referă la persoanele
pentru care durata mandatului este stabilită expres prin
Constituție.
În ceea ce privește critica de neconstituționalitate referitoare
la încălcarea principiului neretroactivității legii civile, Curtea
reține că, în mod asemănător prevederilor art. 66 alin. (1) din
Legea nr. 164/2001, dispozițiile art. 22 din Legea nr. 329/2009
prevăd că ăsumele încasate necuvenit cu titlu de pensie se
recuperează de la pensionari, cu respectarea termenului
general de prescripție”. Aceste dispoziții nu conțin însă nicio
referire la aplicarea lor anterioară intrării în vigoare a legii, astfel
că nu pot fi reținute susținerile autorului excepției privitoare la
încălcarea dispozițiilor art. 15 alin. (2) din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor cap. IV din Legea nr. 329/2009 privind reorganizarea unor autorități
și instituții publice, raționalizarea cheltuielilor publice, susținerea mediului de afaceri și respectarea acordurilor-cadru cu Comisia
Europeană și Fondul Monetar Internațional, excepție ridicată de Toma Brumășescu în Dosarul nr. 32.153/3/2008 (nr. vechi 1.101/2009)
al Curții de Apel București — Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 4 mai 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 426/25.VI.2010

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI TURISMULUI

ORDIN
pentru aprobarea recunoașterii și desemnării Laboratorului de încercări higrotermice
pe materiale și elemente de construcții — Sucursala Iași — din cadrul
Institutului Național de Cercetare-Dezvoltare în Construcții, Urbanism și Dezvoltare Teritorială
Durabilă ăURBAN-INCERC”, în vederea notificării la Comisia Europeană pentru funcția
de laborator de încercări pentru atestarea conformității produselor pentru construcții
Având în vedere Procesul-verbal nr. 72 din 31 mai 2010 al Comisiei de recunoaștere și desemnare în vederea notificării
la Comisia Europeană a organismelor pentru atestarea conformității produselor pentru construcții și a organismelor autorizate să
elibereze agremente tehnice europene,
în conformitate cu prevederile art. 27 alin. (2) din Hotărârea Guvernului nr. 622/2004 privind stabilirea condițiilor de
introducere pe piață a produselor pentru construcții, republicată, precum și cu cele ale art. 5 alin. (2), (4) și (5) din Procedura de
desemnare a organismelor pentru atestarea conformității produselor pentru construcții, aprobată prin Ordinul ministrului
transporturilor, construcțiilor și turismului și al ministrului administrației și internelor nr. 2.134/460/2004, cu modificările ulterioare,
în temeiul art. 13 alin. (6) din Hotărârea Guvernului nr. 1.631/2009 privind organizarea și funcționarea Ministerului
Dezvoltării Regionale și Turismului, cu modificările și completările ulterioare,
ministrul dezvoltării regionale și turismului emite prezentul ordin.
Art. 1. — Se aprobă recunoașterea și desemnarea
Laboratorului de încercări higrotermice pe materiale și elemente
de construcții — Sucursala Iași — din cadrul Institutului Național
de Cercetare-Dezvoltare în Construcții, Urbanism și Dezvoltare
Teritorială Durabilă ăURBAN-INCERC”, în vederea notificării la
Comisia Europeană pentru funcția de laborator de încercări
pentru atestarea conformității produselor pentru construcții,
conform anexei care face parte integrantă din prezentul ordin.
Art. 2. — Direcția tehnică în construcții va notifica Comisiei
Europene organismul prevăzut la art. 1 prin înscrierea în banca
de date NANDO a următoarelor date/informații:
a) elementele de identificare a organismului;

b) perioada de valabilitate a notificării;
c) familiile de produse/produsele, scopul folosirii, sistemul de
atestare a conformității și funcția organismului, precum și
specificațiile tehnice aferente deciziilor Comisiei Europene,
pentru care organismul a fost acreditat de Asociația de
Acreditare din România — RENAR și evaluat în vederea
desemnării pentru notificare de către Consiliul tehnic permanent
pentru construcții — CTPC.
Art. 3. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general

București, 14 iunie 2010.
Nr. 1.722.

14

MONITORUL OFICIAL AL ROMÂNIEI, PARTEA I, Nr. 426/25.VI.2010
ANEXĂ

Denumirea organismului
Laboratorul de încercări higrotermice pe materiale și elemente de construcții — Sucursala Iași, din cadrul Institutului Național de
Cercetare-Dezvoltare în Construcții, Urbanism și Dezvoltare Teritorială Durabilă ăURBAN-INCERC”
Adresa
Str. Prof. Anton Sesan nr. 37, cod poștal 700048, Iași, România
Telefon: +40(254)471232; +40(254)471250; +40(254)471769
Fax: +40(254)471232, +40(254)471471; 40(254)471769
E-mail: incerciasi@yahoo.com, website: http://www.incerc2004.ro
Notificarea valabilă până la: 12 iulie 2013
Competența organismului a fost evaluată folosind ca referențial standardul: SR EN ISO/CEI 17025:2005
Funcțiile îndeplinite de organism
Decizia CE nr.

Familia de produse, produse/Utilizarea preconizată

Funcția organismului
și sistemul de atestare
a conformității aplicabil

Specificațiile tehnice aplicabile

96/580/CE

Pereți cortină (1/1)
Seturi de pereți cortină (Ca pereți exteriori supuși cerințelor
privind reacția la foc)

Laborator de încercări
pentru cerința esențială
ER1; ER3; ER6
Sistem 1

EN 13830:2003

96/580/CE

Pereți cortină (1/1)
Seturi de pereți cortină (Ca pereți exteriori supuși cerințelor
privind reacția la foc)
Seturi de pereți cortină (Ca pereți exteriori nesupuși cerințelor
privind reacția la foc)

Laborator de încercări
pentru cerința esențială
ER1; ER3; ER6
Sistem 3

EN 13830:2003

95/467/CE

Produse din ipsos (2/4)
Plăci din ipsos, blocuri, elemente de plafon, mortare de ipsos
și mulaje din ipsos armat cu fibre, incluzând și produsele
auxiliare relevante (în pereți, compartimentări sau plafoane,
după caz, prevăzute pentru utilizare ca protecție la foc a
elementelor structurale și/sau compartimentarea la și/sau
compartimentarea la foc în clădiri)
Finisaje interioare și exterioare pentru pereți și plafoane (4/5)
Dale de placaj (destinate utilizării ca finisaje de interior sau de
exterior la pereți sau plafoane, după caz, supuse
reglementărilor privind substanțele periculoase)

Laborator de încercări
pentru cerința esențială
ER4
Sistem 3

EN 14195:2005
EN 14195:2005/AC:2006

Laborator de încercări
pentru cerința esențială
ER3; ER4
Sistem 3

EN 14411:2006

98/436/CE

Învelitori, luminatoare, lucarne și produse auxiliare pentru
acoperiș (1/6)
Foi plane și profilate pentru acoperișuri [pentru utilizări supuse
reglementărilor privind reacția la foc (de exemplu,
compartimentări antifoc)]

Laborator de încercări
pentru cerința esențială
ER3
Sistem 3

EN 494:2004/A3:2007

98/436/CE

Învelitori, luminatoare, lucarne și produse auxiliare pentru
acoperiș (2/6)
Foi plane și profilate pentru acoperișuri (pentru utilizări supuse
reglementărilor privind reacția la foc)

Laborator de încercări
pentru cerința esențială
ER1
Sistem 1

EN 494:2004/A3:2007

98/436/CE

Învelitori, luminatoare, lucarne și produse auxiliare pentru
acoperiș (2/6)
Foi plane și profilate pentru acoperișuri (pentru utilizări supuse
reglementărilor privind reacția la foc)

Laborator de încercări
pentru cerința esențială
ER3
Sistem 3

EN 494:2004/A3:2007

98/436/CE

Învelitori, luminatoare, lucarne și produse auxiliare pentru
acoperiș (3/6)
Foi plane și profilate pentru acoperișuri (pentru utilizările
supuse reglementărilor privind comportarea la foc exterior)

Laborator de încercări
pentru cerința esențială
ER3
Sistem 3

EN 494:2004+A3:2007

99/90/CE

Membrane (1/3)
Straturi impermeabile la umiditate (în clădiri)

Laborator de încercări
pentru cerința esențială
ER3
Sistem 3

EN 14909:2006
EN 14967:2006

99/90/CE

Membrane (1/3)
Substraturi la acoperiș în clădiri

Laborator de încercări
pentru cerința esențială
ER3
Sistem 3

EN 13859-1:2005
EN 13859-1:2005 +A1:2008

98/437/CE

15

MONITORUL OFICIAL AL ROMÂNIEI, PARTEA I, Nr. 426/25.VI.2010

Decizia CE nr.

Familia de produse, produse/Utilizarea preconizată

Funcția organismului și
sistemul de atestare a
conformității aplicabil

Specificațiile tehnice aplicabile

99/90/CE

Membrane (1/3)
Straturi pentru controlul vaporilor de apă (în clădiri)

Laborator de încercări
pentru cerința esențială
ER3
Sistem 3

EN 13859-1:2005
EN 13859-1:2005+A1:2008
EN 13859-2:2004
EN 13859-2:2004+A1:2008

99/90/CE

Membrane (2/3)
Straturi pentru controlul vaporilor de apă (Pentru utilizări
supuse reglementărilor privind reacția la foc)

Laborator de încercări
pentru cerința esențială
ER3
Sistem 1

EN 13859-1:2005
EN 13859-1:2005+A1:2008
EN 13859-2:2004
EN 13859-2:2004+A1:2008
EN 13970:2004
EN 13970:2004 +A1:2006
EN 13984:2004
EN 13984:2004+A1:2006

99/90/CE

Membrane (2/3)
Straturi pentru controlul vaporilor de apă (Pentru utilizări
supuse reglementărilor privind reacția la foc)

Laborator de încercări
pentru cerința esențială
ER3
Sistem 3

EN 13859-1:2005
EN 13859-1:2005+A1:2008
EN 13859-2:2004
EN 13859-2:2004+A1:2008
EN 13970:2004
EN 13970:2004 +A1:2006
EN 13984:2004
EN 13984:2004+A1:2006

99/90/CE

Membrane (2/3)
Foi de acoperiș (Pentru utilizări supuse reglementărilor privind
reacția la foc)

Laborator de încercări
pentru cerința esențială
ER3
Sistem 1

EN 13707:2004+A2:2009
EN 13956:2005
EN 13956:2005/AC:2006

99/90/CE

Membrane (2/3)
Foi de acoperiș (Pentru utilizări supuse reglementărilor privind
reacția la foc)

Laborator de încercări
pentru cerința esențială
ER3
Sistem 3

EN 13707:2004+A2:2009
EN 13956:2005
EN 13956:2005/AC:2006

99/90/CE

Membrane (2/3)
Substraturi la acoperiș (Pentru utilizări supuse reglementărilor
privind reacția la foc)

Laborator de încercări
pentru cerința esențială
ER3
Sistem 1

EN 13859-1:2005
EN 13859-1:2005+A1:2008

99/90/CE

Membrane (2/3)
Substraturi la acoperiș (Pentru utilizări supuse reglementărilor
privind reacția la foc)

Laborator de încercări
pentru cerința esențială
ER3
Sistem 3

EN 13859-1:2005
EN 13859-1:2005+A1:2008

99/90/CE

Membrane (2/3)
Straturi impermeabile la umiditate (Pentru utilizări supuse
reglementărilor privind reacția la foc)

Laborator de încercări
pentru cerința esențială
ER3
Sistem 1

EN 13967:2004
EN 13967:2004+A1:2006
EN 13969:2004
EN 13969:2004+A1:2006

99/90/CE

Membrane (2/3)
Straturi impermeabile la umiditate (Pentru utilizări supuse
reglementărilor privind reacția la foc)

Laborator de încercări
pentru cerința esențială
ER3
Sistem 3

EN 13967:2004
EN 13967:2004+A1:2006
EN 13969:2004
EN 13969:2004+A1: 2006

99/90/CE

Membrane (3/3)
Foi de acoperiș (Pentru utilizări supuse reglementărilor privind
performanța la foc din exterior)

Laborator de încercări
pentru cerința esențială
ER3
Sistem 3

EN 13707:2004+A2:2009
EN 13956:2005
EN 13956:2005/AC:2006

99/90/CE

Membrane (3/3)
Substraturi la acoperiș (Pentru utilizări supuse reglementărilor
privind performanța la foc din exterior)

Laborator de încercări
pentru cerința esențială
ER3
Sistem 3

EN 13859-1:2005
EN 13859-1:2005+A1:2008

99/91/CE

Produse termoizolante (1/2)
Produse termoizolante (produse fabricate industrial și produse
cu formare in situ)
Orice utilizare

Laborator de încercări
pentru cerința esențială
ER6
Sistem 3

EN 13163:2008

16

Decizia CE nr.

99/91/CE

MONITORUL OFICIAL AL ROMÂNIEI, PARTEA I, Nr. 426/25.VI.2010

Familia de produse, produse/Utilizarea preconizată

Funcția organismului și
sistemul de atestare a
conformității aplicabil

Specificațiile tehnice aplicabile

Produse termoizolante (2/2)
Produse termoizolante (produse fabricate industrial și produse
cu formare in situ)
Pentru utilizări supuse reglementărilor privind reacția la foc
Produse termoizolante (2/2)
Produse termoizolante (produse fabricate industrial și produse
cu formare in situ)
Pentru utilizări supuse reglementărilor privind reacția la foc
Uși, ferestre, obloane, jaluzele, porți și feronerie aferentă (1/1)
Uși și porți [cu sau fără feronerie aferentă (alte utilizări
specifice declarate și/sau utilizări supuse altor cerințe
specifice, în special zgomot, energie, etanșare și securitate în
exploatare)]

Laborator de încercări
pentru cerința esențială
ER6
Sistem 1
Laborator de încercări
pentru cerința esențială
ER6
Sistem 3
Laborator de încercări
pentru cerința esențială
ER3; ER4; ER6
Sistem 3

EN 13163:2008

99/93/CE

Uși, ferestre, obloane, jaluzele, porți și feronerie aferentă (1/1)
Ferestre [(cu sau fără feronerie aferentă (orice alte utilizări)]

EN 14351-1:2006

2000/245/CE

Sticlă plană, sticlă profilată și produse din sticlă turnată (2/6)
Elemente din sticlă termoizolantă (Pentru utilizări supuse
reglementărilor privind reacția la foc)

2000/245/CE

Sticlă plană, sticlă profilată și produse din sticlă turnată (3/6)
Elemente din sticlă termoizolantă (Pentru utilizări supuse
reglementărilor privind reacția la foc exterior)

2000/245/CE

Sticlă plană, sticlă profilată și produse din sticlă turnată (4/6)
Elemente din sticlă termoizolantă (Pentru alte utilizări
susceptibile de a prezenta riscuri față de ăsecuritatea în
exploatare” și supuse reglementărilor aplicabile în acest
domeniu)

Laborator de încercări
pentru cerința esențială
ER3; ER4; ER6
Sistem 3
Laborator de încercări
pentru cerința esențială
ER3; ER4; ER6
Sistem 3
Laborator de încercări
pentru cerința esențială
ER3; ER4; ER6
Sistem 3
Laborator de încercări
pentru cerința esențială
ER3; ER4; ER6
Sistem 3

2000/245/CE

Sticlă plană, sticlă profilată și produse din sticlă turnată (5/6)
Elemente din sticlă termoizolantă (Sticlă destinată aplicațiilor
privind conservarea energiei și/sau reducerea poluării sonore)

Laborator de încercări
pentru cerința esențială
ER3; ER4; ER6
Sistem 3

EN 1279-5:2005
EN 1279-5:2005+A1:2008

99/91/CE

99/93/CE

Gabriel S. Popa

EN 13163:2008

EN 14351-1:2006

EN 1279-5:2005
EN 1279-5:2005+A1:2008

EN 1279-5:2005
EN 1279-5:2005+A1:2008

EN 1279-5:2005
EN 1279-5:2005+A1:2008

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 426/25.VI.2010 conține 16 pagini.

Prețul: 3,20 lei

&JUYDGY|444126]
ISSN 1453—4495

