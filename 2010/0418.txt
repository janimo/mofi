Anul 178 (XXII) — Nr. 418

PARTEA I

LEGI, DECRETE, HOTĂRÂRI ȘI ALTE ACTE

Miercuri, 23 iunie 2010

SUMAR

Pagina
DECIZII ALE CURȚII CONSTITUȚIONALE

Pagina
Decizia nr. 628 din 6 mai 2010 referitoare la excepția de
neconstituționalitate a prevederilor art. 480 din Codul
civil ............................................................................

Decizia nr. 534 din 27 aprilie 2010 referitoare la excepția de
neconstituționalitate a prevederilor art. 46 și ale art. 98
din Legea administrației publice locale nr. 215/2001

2–3

Decizia nr. 562 din 29 aprilie 2010 referitoare la excepția de
neconstituționalitate a dispozițiilor art. 287 din Legea
nr. 53/2003 — Codul muncii și art. 3041 din Codul de
procedură civilă ..........................................................

4–5

Decizia nr. 581 din 4 mai 2010 referitoare la excepția de
neconstituționalitate a prevederilor art. 12 alin. (1) și
(2) și art. 14 alin. (2) din Legea nr. 54/1998 privind
circulația juridică a terenurilor, precum și a celor ale
art. 2 din titlul X al Legii nr. 247/2005 privind reforma în
domeniile proprietății și justiției, precum și unele
măsuri adiacente ........................................................

5–7

Decizia nr. 604 din 6 mai 2010 referitoare la excepția de
neconstituționalitate a prevederilor art. I pct. 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din învățământ
și a celor ale art. 2 și art. 3 din Ordonanța de urgență
a Guvernului nr. 1/2009 privind unele măsuri în
domeniul salarizării personalului din sectorul bugetar

7–9

9–10

Decizia nr. 642 din 11 mai 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție ....

11–12

Decizia nr. 667 din 18 mai 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție ....

12–13

Decizia nr. 766 din 3 iunie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 71/2009 privind plata unor
sume prevăzute în titluri executorii având ca obiect
acordarea de drepturi salariale personalului din
sectorul bugetar, astfel cum au fost modificate prin
art. I din Ordonanța de urgență a Guvernului
nr. 45/2010 pentru modificarea art. 1 din Ordonanța de
urgență a Guvernului nr. 71/2009 privind plata unor
sume prevăzute în titluri executorii având ca obiect
acordarea de drepturi salariale personalului din
sectorul bugetar..........................................................

14–16

2

MONITORUL OFICIAL AL ROMÂNIEI, PARTEA I, Nr. 418/23.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 534
din 27 aprilie 2010

referitoare la excepția de neconstituționalitate a prevederilor art. 46 și ale art. 98
din Legea administrației publice locale nr. 215/2001
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 46 și ale art. 98 din Legea administrației
publice locale nr. 215/2001, excepție ridicată de Societatea
Comercială ăExcelent Trans” — S.R.L. din Aiud în Dosarul
nr. 3.836/107/2008 al Tribunalului Cluj — Secția mixtă de
contencios administrativ și fiscal, de conflicte de muncă și
asigurări sociale.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că partea Societatea Comercială ăMan Tours” —
S.R.L. din Aiud a transmis la dosar note scrise prin care solicită
respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2009, pronunțată în Dosarul
nr. 3.836/107/2008, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a prevederilor art. 46 și ale
art. 98 din Legea administrației publice locale nr. 215/2001.
Excepția de neconstituționalitate a fost ridicată de Societatea
Comercială ăExcelent Trans” — S.R.L. din Aiud într-o cauză
având ca obiect anularea unui act administrativ.
În motivarea excepției de neconstituționalitate autorul
acesteia susține că, în condițiile în care nu este stabilită printr-o
lege organică incompatibilitatea dintre calitatea de consilier local
sau județean și cea de asociat într-o societate comercială,
dispozițiile art. 46 din Legea nr. 215/2001 restrâng dreptul
consilierului de a vota o hotărâre a consiliului local sau județean.
Mai arată că ălipsirea cetățenilor [de dreptul] la o informare
corectă asupra problemelor de interes personal ale consilierilor
locali sau județeni le îngrădește dreptul de a ataca o hotărâre a
consiliului local sau județean înainte de a produce efecte juridice

și le încalcă dreptul de a exercita o activitate economică în
condițiile legii”.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale apreciază că dispozițiile de lege care fac obiectul
excepției de neconstituționalitate sunt constituționale, asigurând
o separare între funcțiile publice și activitățile economice, fiind
justificată menținerea unor incompatibilități.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale. În acest sens, precizează că, așa cum a
statuat și Curtea Constituțională în jurisprudența sa, normele
supuse controlului de constituționalitate instituie veritabile
garanții ale imparțialității autorităților publice și a membrilor
consiliilor locale și județene în exercitarea atribuțiilor lor.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 46 și ale art. 98 din Legea administrației publice
locale nr. 215/2001, republicată în Monitorul Oficial al României,
Partea I, nr. 123 din 20 februarie 2007, care au următoarea
redactare:
— Art. 46: ă(1) Nu poate lua parte la deliberare și la
adoptarea hotărârilor consilierul local care, fie personal, fie prin
soț, soție, afini sau rude până la gradul al patrulea inclusiv, are
un interes patrimonial în problema supusă dezbaterilor
consiliului local.
(2) Hotărârile adoptate de consiliul local cu încălcarea
dispozițiilor alin. (1) sunt nule de drept. Nulitatea se constată de
către instanța de contencios administrativ. Acțiunea poate fi
introdusă de orice persoană interesată.”;
— Art. 98: ăDispozițiile art. 42—46, 48—52 și ale art. 54 se
aplică în mod corespunzător.”
Textele de lege la care face referire art. 98 reglementează
cu privire la următoarele domenii: art. 42 — despre desfășurarea
ședințelor consiliului local; art. 43 — despre aprobarea ordinii
de zi a ședințelor consiliului local; art. 44 — despre proiectele de

MONITORUL OFICIAL AL ROMÂNIEI, PARTEA I, Nr. 418/23.VI.2010
hotărâri înscrise pe ordinea de zi a ședințelor consiliului local;
art. 45 — despre hotărârile adoptate de consiliul local; art. 48 —
despre obligațiile secretarului consiliului local în legătură cu
hotărârile adoptate de această instituție; art. 49 — despre
obligativitatea, data de la care produc efecte și despre aducerea
la cunoștința publică a hotărârilor cu caracter normativ; art. 50 —
despre aducerea la cunoștința publică și în limba maternă a
hotărârilor consiliului local cu caracter normativ în unitățile
administrativ-teritoriale în care cetățenii aparținând unei
minorități naționale au o pondere de peste 20% din numărul
locuitorilor; art. 51 — despre unele drepturi și obligații ale
consilierului local aflat în exercitarea mandatului său; art. 52 —
despre posibilitatea anumitor persoane de a asista și de a lua
cuvântul la lucrările consiliului local; art. 54 — despre comisiile
de specialitate pe care le organizează consiliul local.
Așadar, prevederile art. 98 din Legea administrației publice
locale nr. 215/2001, criticat de autorul excepției, stabilesc că
toate dispozițiile mai sus amintite referitoare la consiliul local se
aplică, în mod corespunzător, și consiliului județean.
În opinia autorului excepției de neconstituționalitate, sunt
încălcate următoarele prevederi din Legea fundamentală: art. 31 —
ăDreptul la informație”, art. 45 — ăLibertatea economică”, art. 53 —
ăRestrângerea exercițiului unor drepturi sau al unor libertăți” și
art. 71 — ăIncompatibilități” [referitoare la exercitarea mandatului
de deputat sau senator].
Examinând excepția de neconstituționalitate, Curtea
constată că, prin Decizia nr. 951 din 25 iunie 2009, publicată în
Monitorul Oficial al României, Partea I, nr. 618 din 14 septembrie
2009, s-a mai pronunțat asupra prevederilor art. 46 alin. (1) din
Legea nr. 215/2001, statuând că interdicția instituită de acestea
reprezintă o garanție a imparțialității autorităților publice și a
membrilor consiliilor locale în exercitarea atribuțiilor lor, iar
stabilirea prin lege a acestor restricții dă expresie concretă
obligației statului de a asigura protecția concurenței loiale,
conform art. 135 alin. (2) lit. a) din Constituție.
Curtea observă, totodată, că nu are relevanță în
demonstrarea pretinsei neconstituționalități a dispozițiilor art. 46
alin. (1) din Legea nr. 215/2001 afirmația autorului potrivit căreia,

3

de vreme ce nu este stabilită printr-o lege organică
incompatibilitatea dintre calitatea de consilier local sau județean
și cea de asociat într-o societate comercială, se restrânge
dreptul consilierului de a vota o hotărâre a consiliului local sau
județean. Aceasta, deoarece un astfel de drept nu este protejat
prin nicio dispoziție constituțională. În ceea ce privește
invocarea art. 71 din Legea fundamentală care consacră
incompatibilitățile de care sunt ținuți senatorii și deputații, Curtea
constată că acesta, prin ipoteza pe care o conține, nu are
incidență în cauză, nefiind aplicabil consilierilor locali sau
județeni.
De asemenea, susținerea potrivit căreia lipsa de informare cu
privire la problemele de interes personal ale consilierilor locali
sau județeni le îngrădește cetățenilor dreptul de a solicita, în
condițiile art. 46 alin. (2) din Legea nr. 215/2001, constatarea de
către instanță a nulității hotărârilor consiliului local sau județean
luate cu încălcarea prevederilor alin. (1) al aceluiași articol
înainte de a produce efecte juridice și le încalcă acestora dreptul
de a exercita o activitate economică nu poate fi analizată de
Curtea Constituțională ca un argument în demonstrarea
neconstituționalității textului amintit. Aceasta reprezintă, în
realitate, o critică ce vizează o posibilă omisiune de
reglementare, pe care Curtea, ținând seama de rolul său de
legislator negativ, nu o poate complini.
În continuare, Curtea observă că autorul acesteia nu
formulează nicio critică de neconstituționalitate în legătură cu
prevederile art. 98 din Legea nr. 215/2001. Fiind un text de
trimitere, acesta cuprinde reglementarea unei multitudini de
probleme legate de activitatea consilierilor județeni. Or, din
susținerile autorului excepției nu se poate deduce legătura dintre
articolele din Constituție invocate de acesta și cele 10 articole
din Legea nr. 215/2001 privitoare la consilierii locali și care, așa
cum prevede textul criticat, se aplică în mod corespunzător și
consilierilor județeni. Practic, autorul excepției își exprimă,
implicit, nemulțumirea față de toate cele 10 articole la care face
trimitere art. 98 (art. 42—46, art. 48—52 și art. 54), fără să
formuleze, însă, vreo critică de neconstituționalitate pertinentă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a prevederilor art. 46 alin. (1) din Legea administrației
publice locale nr. 215/2001, excepție ridicată de Societatea Comercială ăExcelent Trans” — S.R.L. din Aiud în Dosarul
nr. 3.836/107/2008 al Tribunalului Cluj — Secția mixtă de contencios administrativ și fiscal, de conflicte de muncă și asigurări
sociale.
II. Respinge, ca inadmisibilă, excepția de neconstituționalitate a prevederilor art. 46 alin. (2) și ale art. 98 din Legea
administrației publice locale nr. 215/2001, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 27 aprilie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

4

MONITORUL OFICIAL AL ROMÂNIEI, PARTEA I, Nr. 418/23.VI.2010
CURTEA CONSTITUȚIONALĂ

D E C I Z I A Nr. 562
din 29 aprilie 2010

referitoare la excepția de neconstituționalitate a dispozițiilor art. 287
din Legea nr. 53/2003 — Codul muncii și art. 3041 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 287 din Legea nr. 53/2003 — Codul muncii și
art. 3041 din Codul de procedură civilă, excepție ridicată de
Marian Ion în Dosarul nr. 5.046/107/2008 al Curții de Apel Alba
Iulia — Secția pentru conflicte de muncă și asigurări sociale și
care formează obiectul Dosarului nr. 268D/2010 al Curții
Constituționale.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 269—274D/2010, nr. 397D/2010 și nr. 420D/2010, având ca
obiect aceeași excepție de neconstituționalitate, ridicată de
Nicoleta Claudia Bălșan, de Dumitru Sârb, de Simion Dadu, de
Nicolae Cibu, de Maria Botoacă, de Remus Boncuț și de
Societatea Comercială ăPetrom” — S.A. din București în
dosarele
nr.
5.027/107/2008,
nr.
4.984/107/2008,
nr. 6.282/107/2008, nr. 5.050/107/2008, nr. 5.093/107/2008 și
nr. 5.104/107/2009 ale Curții de Apel Alba Iulia – Secția pentru
conflicte de muncă și asigurări sociale și în dosarele
nr. 134/109/2009 și nr. 3.544/109/2008 ale Tribunalului Argeș —
Secția civilă.
La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea dosarelor
nr. 269—274D/2010, nr. 397D/2010 și nr. 420D/2010 la Dosarul
nr. 268D/2010, având în vedere că acestea au un obiect parțial
identic.
Reprezentantul Ministerului Public arată că este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 269—274D/2010,
nr. 397D/2010 și nr. 420D/2010 la Dosarul nr. 268D/2010, care
este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 7 ianuarie 2010 și din 11 ianuarie 2010,
pronunțate în dosarele nr. 5.046/107/2008, nr. 5.027/107/2008,
nr. 4.984/107/2008, nr. 6.282/107/2008, nr. 5.050/107/2008,
nr. 5.093/107/2008 și nr. 5.104/107/2009, Curtea de Apel Alba
Iulia — Secția pentru conflicte de muncă și asigurări sociale
a sesizat Curtea Constituțională cu excepția de

neconstituționalitate a dispozițiilor art. 287 din Legea
nr. 53/2003 — Codul muncii și art. 3041 din Codul de
procedură civilă, excepție ridicată de Marian Ion, de Nicoleta
Claudia Bălșan, de Dumitru Sârb, de Simion Dadu, de Nicolae
Cibu, de Maria Botoacă, de Remus Boncuț în cauze având ca
obiect soluționarea unor recursuri civile.
Prin încheierile din 6 ianuarie 2010 și 20 ianuarie 2010,
pronunțate în dosarele nr. 134/109/2009 și nr. 3.544/109/2008,
Tribunalul Argeș — Secția civilă a sesizat Curtea
Constituțională cu excepția de neconstituționalitate a
dispozițiilor art. 287 din Legea nr. 53/2003 — Codul muncii,
excepție ridicată de Societatea Comercială ăPetrom” — S.A. din
București în cauze având ca obiect drepturi salariale.
În motivarea excepției de neconstituționalitate autorii
acesteia susțin, în esență, că dispozițiile criticate din Codul
muncii sunt neconstituționale, deoarece angajatul este
discriminat și nu beneficiază de un proces echitabil, atunci când,
în cadrul unui litigiu de muncă, deși majoritatea înscrisurilor care
pot duce la aflarea adevărului se află la angajator, acesta nu le
depune în fața instanței, pronunțându-se astfel o soluție greșită.
De asemenea, se susține că dispozițiile art. 3041 din Codul de
procedură civilă sunt neconstituționale, deoarece creează
discriminări între ăcei ale căror litigii au și calea de atac a apelului
și cei ale căror litigii prevăd și calea de atac a recursului.”
Curtea de Apel Alba Iulia — Secția pentru conflicte de
muncă și asigurări sociale și Tribunalul Argeș — Secția
civilă și-au exprimat opinia în sensul că dispozițiile de lege
criticate sunt constituționale.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2,3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, și ale art. 3041 din Codul de procedură civilă,
cu următorul cuprins:
— Art. 287 din Legea nr. 53/2003: ăSarcina probei în
conflictele de muncă revine angajatorului, acesta fiind obligat să
depună dovezile în apărarea sa până la prima zi de înfățișare.”;
— Art. 3041 din Codul de procedură civilă: ăRecursul declarat
împotriva unei hotărâri care, potrivit legii, nu poate fi atacată cu

MONITORUL OFICIAL AL ROMÂNIEI, PARTEA I, Nr. 418/23.VI.2010
apel, nu este limitat la motivele de casare prevăzute în art. 304,
instanța putând să examineze cauza sub toate aspectele.”
Autorii excepției de neconstituționalitate susțin că prevederile
de lege criticate încalcă dispozițiile constituționale ale art. 16
alin. (1) privind egalitatea cetățenilor în fața legii și a autorităților
publice și ale art. 21 alin. (3) privind dreptul la un proces
echitabil.
Examinând excepția de neconstituționalitate, Curtea
constată următoarele:
Referitor la prevederile art. 287 din Codul muncii, Curtea a
statuat prin numeroase decizii că acestea nu contravin
prevederilor constituționale. Astfel, prin Decizia nr. 494 din
11 noiembrie 2004, publicată în Monitorul Oficial al României,
Partea I, nr. 59 din 18 ianuarie 2005, Curtea, respingând
excepția, a reținut că dispozițiile art. 287 din Codul muncii
reprezintă norme de procedură, care, potrivit art. 126 alin. (2)
din Constituție, se stabilesc prin lege, precum și că salariatul și
angajatorul sunt două părți ale conflictului de muncă, situate pe
poziții opuse și cu interese contrare, situația lor diferită
justificând, în anumite privințe, și tratamentul juridic diferențiat.
Angajatorul este cel care deține documentele și toate celelalte
probe pertinente pentru elucidarea conflictului și pentru stabilirea

5

drepturilor și obligațiilor părților raportului juridic de muncă, fiind
necesară și firească obligația acestuia de a prezenta aceste
probe.
În ceea ce privește dispozițiile art. 3041 din Codul de
procedură civilă, Curtea s-a pronunțat asupra constituționalității
acestora prin numeroase decizii. Spre exemplu, prin Decizia
nr. 1.004 din 7 octombrie 2008, publicată în Monitorul Oficial al
României, Partea I, nr. 753 din 7 noiembrie 2008, Curtea a
statuat că recursul constituie în această ipoteză o cale de atac
cu caracter devolutiv, în care, ca și în cazul apelului, instanța de
recurs judecă însăși cauza, atât sub aspectul legalității, cât și
sub acela al temeiniciei, nelimitându-se să examineze doar
hotărârea pronunțată de prima instanță, exclusiv pentru motivele
de casare prevăzute în art. 304 din Codul de procedură civilă,
ceea ce este în deplină concordanță cu prevederile Constituției.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluțiile și considerentele
deciziilor menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 287 din Legea nr. 53/2003 — Codul muncii și art. 3041 din
Codul de procedură civilă, excepție ridicată de Marian Ion, de Nicoleta Claudia Bălșan, de Dumitru Sârb, de Simion Dadu, de
Nicolae Cibu, de Maria Botoacă, de Remus Boncuț în dosarele nr. 5.046/107/2008, nr. 5.027/107/2008, nr. 4.984/107/2008,
nr. 6.282/107/2008, nr. 5.050/107/2008, nr. 5.093/107/2008 și nr. 5.104/107/2009 ale Curții de Apel Alba Iulia — Secția pentru
conflicte de muncă și asigurări sociale și de Societatea Comercială ăPetrom” — S.A. din București în dosarele nr. 134/109/2009
și nr. 3.544/109/2008 ale Tribunalului Argeș — Secția civilă.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 581
din 4 mai 2010

referitoare la excepția de neconstituționalitate a prevederilor art. 12 alin. (1) și (2) și art. 14 alin. (2)
din Legea nr. 54/1998 privind circulația juridică a terenurilor, precum și a celor ale art. 2
din titlul X al Legii nr. 247/2005 privind reforma în domeniile proprietății și justiției,
precum și unele măsuri adiacente
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
— judecător
Augustin Zegrean
— judecător
Antonia Constantin
— procuror
Cristina Toma
— magistrat-asistent
Pe rol se află soluționarea excepției de neconstituționalitate
a prevederilor art. 12 alin. (1) și (2) și art. 14 alin. (2) din Legea
nr. 54/1998 privind circulația juridică a terenurilor, precum și a

6

MONITORUL OFICIAL AL ROMÂNIEI, PARTEA I, Nr. 418/23.VI.2010

celor ale art. 2 din titlul X al Legii nr. 247/2005 privind reforma în
domeniile proprietății și justiției, precum și unele măsuri
adiacente, excepție ridicată de Societatea Comercială
ăMecanexim” — S.A. din Râmnicu Vâlcea în Dosarul
nr. 145/90/2004 al Curții de Apel Brașov — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate a prevederilor
art. 12 alin. (1) și (2) și art. 14 alin. (2) din Legea nr. 54/1998,
ca fiind inadmisibilă, și a celor ale art. 2 din titlul X al Legii
nr. 247/2005, ca fiind neîntemeiată, întrucât textul de lege criticat
nu contravine prevederilor constituționale invocate de autorul
excepției.
C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2009, pronunțată în Dosarul
nr. 145/90/2004, Curtea de Apel Brașov — Secția comercială
a sesizat Curtea Constituțională cu excepția de
neconstituționalitate a prevederilor art. 12 alin. (1) și (2) și
art. 14 alin. (2) din Legea nr. 54/1998 privind circulația
juridică a terenurilor, precum și a celor ale art. 2 din titlul X
al Legii nr. 247/2005 privind reforma în domeniile proprietății
și justiției, precum și unele măsuri adiacente.
Excepția de neconstituționalitate a fost ridicată de Societatea
Comercială ăMecanexim” — S.A. din Râmnicu Vâlcea într-o
cauză civilă ce are ca obiect constatarea nulității absolute a unui
act juridic.
În motivarea excepției de neconstituționalitate autorul
acesteia susține că textele de lege criticate instituie anumite
discriminări, în sensul că numai anumite persoane și doar cu
anumite proceduri discriminatorii pot dobândi bunurile
respective. Consideră, în același sens, că anumite acte pentru
înstrăinarea unor imobile pot fi atacate și anulate, deși sunt pe
deplin valabile. În speța de față, autorul excepției arată că a
încheiat un contract de schimb având ca obiect construcții, act
sub semnătură privată, cu respectarea dispozițiilor Codului civil,
ce nu prevăd obligativitatea încheierii în formă autentică a
contractelor de schimb. Arată că dispozițiile de lege criticate fac
referire doar la terenuri, nu și la construcții, iar faptul că părțile
adverse din proces invocă în cauză Legea nr. 54/1998 și Legea
nr. 247/2005 reprezintă o încălcare a dispozițiilor constituționale
privind garantarea dreptului de proprietate.
Curtea de Apel Brașov — Secția comercială apreciază că
excepția de neconstituționalitate este neîntemeiată, arătând că
prin legi speciale se prevăd condiții specifice cu privire la
necesitatea formei autentice, ceea ce nu reprezintă încălcări ale
dreptului de proprietate și, cu atât mai mult, ale accesului liber
la justiție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale. Arată că prevederile art. 12 alin. (1)
și (2) și cele ale art. 14 alin. (2) din Legea nr. 54/1998 au fost
abrogate prin Legea nr. 247/2005, astfel încât, în privința acestor
texte, excepția este inadmisibilă. Referitor la critica de
neconstituționalitate a dispozițiilor art. 2 din titlul X al Legii
nr. 247/2005, prin raportare la art. 16 din Constituție, arată că
acestea nu aduc atingere principiului egalității cetățenilor în fața
legii și nu conțin norme contrare principiului accesului liber la
justiție, respectiv dreptului părților la un proces echitabil și la
soluționarea cauzei într-un termen rezonabil. În ceea ce privește

pretinsa încălcare a dispozițiilor art. 44 din Constituție, arată că
legiuitorul este îndreptățit să stabilească conținutul și limitele
dreptului de proprietate, astfel încât să nu intre în coliziune cu
interesele generale sau cu interesele particulare legitime ale
altor subiecte de drept.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 12 alin. (1) și (2) și art. 14 alin. (2) din Legea
nr. 54/1998 privind circulația juridică a terenurilor, publicată în
Monitorul Oficial al României, Partea I, nr. 102 din 4 martie 1998,
și cele ale art. 2 din titlul X al Legii nr. 247/2005 privind reforma
în domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005, având următorul conținut:
Art. 12 alin. (1) și (2) și art. 14 alin. (2) din Legea nr. 54 din
2 martie 1998:
— Art. 12: ă(1) Schimbul de terenuri între persoane fizice sau
între persoane juridice private, ori între persoane fizice și
persoane juridice private se face cu acordul părților
contractante, dispozițiile art. 2 alin. (2) rămânând aplicabile.
(2) În toate cazurile de schimb de terenuri, actul de schimb
se încheie în formă autentică, sub sancțiunea nulității absolute.”;
— Art. 14 alin. (2): ăAcțiunea în constatare a nulității poate fi
introdusă de către părți, procuror, primar sau de către orice
persoană interesată.”
Art. 2 din titlul X al Legii nr. 247/2005: ă(1) Terenurile cu sau
fără construcții, situate în intravilan și extravilan, indiferent de
destinația sau de întinderea lor, pot fi înstrăinate și dobândite
prin acte juridice între vii, încheiate în formă autentică, sub
sancțiunea nulității absolute.
(2) În cazul în care prin acte juridice între vii se constituie un
drept real asupra unui teren cu sau fără construcție, indiferent de
destinația sau întinderea acestora, dispozițiile alin. (1) se aplică
în mod corespunzător.”
Autorul
excepției
invocă
încălcarea
dispozițiilor
constituționale ale art. 16 alin. (1) ce privesc egalitatea în
drepturi a cetățenilor, ale art. 21 referitoare la accesul liber la
justiție, precum și a celor ale art. 44 privind dreptul de proprietate
privată.
Curtea constată că dispozițiile art. 12 alin. (1) și (2) și art. 14
alin. (2) din Legea nr. 54/1998 privind circulația juridică a
terenurilor au fost abrogate prin art. 8 al titlului X din Legea
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 653 din 22 iulie 2005. În conformitate
cu dispozițiile art. 29 alin. (1) din Legea nr. 47/1992 privind
organizarea și funcționarea Curții Constituționale, instanța de
contencios constituțional decide asupra excepțiilor privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare. Pentru aceste
considerente, excepția de neconstituționalitate a prevederilor
art. 12 alin. (1) și (2) și art. 14 alin. (2) din Legea nr. 54/1998
urmează a fi respinsă ca inadmisibilă. De altfel, astfel cum
Curtea Constituțională a stabilit prin Decizia nr. 33/1993,

MONITORUL OFICIAL AL ROMÂNIEI, PARTEA I, Nr. 418/23.VI.2010
instanța de drept comun avea nu numai dreptul, dar și obligația
de a stabili dacă textul în cauză a fost sau nu abrogat, explicit
sau implicit.
Critica potrivit căreia dispozițiile art. 2 din titlul X al Legii
nr. 247/2005 contravin prevederilor art. 44 din Constituție nu
poate fi reținută, întrucât dispozițiile de lege criticate fac referire
doar la terenuri, indiferent de destinația lor, nu și la construcții,
așa cum arată autorul. Or, revine instanței judecătorești să facă
aplicarea art. 2 din titlul X al Legii nr. 247/2005. Sub acest
aspect, în numeroase rânduri, Curtea Constituțională a statuat
în jurisprudență că nu intră în competența sa de control
interpretarea legii de către autoritățile judecătorești și nici modul
de aplicare a legii. De asemenea, neconcordanța dintre legile
în vigoare în aceeași materie nu constituie o problemă de
constituționalitate, ci una de aplicare în timp a acestora.
În ceea ce privește pretinsa neconstituționalitate a
prevederilor art. 2 din titlul X al Legii nr. 247/2005, prin raportare

7

la dispozițiile art. 16 din Constituție, Curtea apreciază că textul
de lege criticat, referitor la posibilitatea înstrăinării și dobândirii,
prin acte juridice între vii, încheiate în formă autentică, sub
sancțiunea nulității absolute, a terenurilor cu sau fără construcții,
situate în intravilan și extravilan, indiferent de destinația sau de
întinderea lor, nu aduce atingere principiului egalității cetățenilor
în fața legii, întrucât se aplică tuturor persoanelor vizate de
ipoteza normei juridice, fără a institui privilegii sau discriminări
pe considerente arbitrare în cadrul acestei categorii.
De asemenea, art. 2 din titlul X al Legii nr. 247/2005 nu
contravine nici prevederilor art. 21 din Constituție, deoarece nu
conține dispoziții ce afectează în vreun fel accesul liber la justiție
al oricărei persoane care consideră că îi sunt afectate drepturile
sau libertățile fundamentale și nu împiedică părțile interesate de
a apela la instanțele judecătorești și de a se prevala de toate
garanțiile procesuale care condiționează dreptul la un proces
echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a prevederilor art. 12 alin. (1) și (2) și art. 14 alin. (2)
din Legea nr. 54/1998 privind circulația juridică a terenurilor, excepție ridicată de Societatea Comercială ăMecanexim” — S.A. din
Râmnicu Vâlcea în Dosarul nr. 145/90/2004 al Curții de Apel Brașov — Secția comercială.
2. Respinge, ca fiind neîntemeiată, excepția de neconstituționalitate a prevederilor art. 2 din titlul X al Legii nr. 247/2005
privind reforma în domeniile proprietății și justiției, precum și unele măsuri adiacente, excepție ridicată de același autor în același
dosar al aceleiași instanțe.
Definitivă și general obligatorie.
Pronunțată în ședința publică din data de 4 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 604
din 6 mai 2010

referitoare la excepția de neconstituționalitate a prevederilor art. I pct. 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008
privind creșterile salariale ce se vor acorda în anul 2008 personalului din învățământ și a celor
ale art. 2 și art. 3 din Ordonanța de urgență a Guvernului nr. 1/2009 privind unele măsuri
în domeniul salarizării personalului din sectorul bugetar
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. I pct. 3 din Ordonanța de urgență a Guvernului
nr. 151/2008 pentru modificarea și completarea Ordonanței
Guvernului nr. 15/2008 privind creșterile salariale ce se vor
acorda în anul 2008 personalului din învățământ și a celor ale
art. 2 și art. 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, excepție ridicată de Sindicatul Spiru Haret din
Târgu Mureș, prin reprezentant legal Ioan Săcărea, în numele
membrilor de sindicat, în dosarele nr. 1.515/102/2009,
nr. 1.516/102/2009, nr. 1.518/102/2009, nr. 1.521/102/2009,

8

MONITORUL OFICIAL AL ROMÂNIEI, PARTEA I, Nr. 418/23.VI.2010

nr. 1.523/102/2009, nr. 1.526/102/2009, nr. 1.527/102/2009,
nr. 1.529/102/2009, nr. 1.533/102/2009, nr. 1.540/102/2009,
nr. 1.541/102/2009, nr. 1.545/102/2009, nr. 1.546/102/2009,
nr. 1.547/102/2009, nr. 1.543/102/2009, nr. 1.550/102/2009,
nr. 1.552/102/2009, nr. 1.555/102/2009, nr. 1.556/102/2009 și
nr. 1.672/102/2009 ale Tribunalului Mureș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție problema
conexării dosarelor nr. 6.723D/2009—nr. 6.727D/2009 și
nr. 6.729D/2009 — nr. 6.743D/2009, având în vedere identitatea
de obiect a acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 6.724D/2009 —
nr. 6.727D/2009 și nr. 6.729D/2009 — nr. 6.723D/2009, care
este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, cu referire la jurisprudența Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 4 august 2009, pronunțate în dosarele
nr. 1.515/102/2009, nr. 1.516/102/2009, nr. 1.518/102/2009,
nr. 1.521/102/2009, nr. 1.523/102/2009, nr. 1.526/102/2009,
nr. 1.527/102/2009, nr. 1.529/102/2009, nr. 1.533/102/2009,
nr. 1.540/102/2009, nr. 1.541/102/2009, nr. 1.545/102/2009,
nr. 1.546/102/2009, nr. 1.547/102/2009, nr. 1.543/102/2009,
nr. 1.550/102/2009, nr. 1.552/102/2009, nr. 1.555/102/2009,
nr. 1.556/102/2009 și nr. 1.672/102/2009, Tribunalul Mureș —
Secția civilă au sesizat Curtea Constituțională cu excepția
de neconstituționalitate a prevederilor art. I pct. 3 din
Ordonanța de urgență a Guvernului nr. 151/2008 pentru
modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ și a celor ale art. 2 și
art. 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, excepție ridicată de Sindicatul Spiru Haret
din Târgu Mureș, prin reprezentant legal Ioan Săcărea, în
numele membrilor de sindicat, cu ocazia soluționării unor litigii
de muncă având ca obiect drepturi bănești.
În motivarea excepției de neconstituționalitate autorul
acesteia susține, în esență, că, prin adoptarea acestor
ordonanțe de urgență, Guvernul refuză să aplice o lege adoptată
de Parlament, ceea ce încalcă prevederile constituționale ale
art. 1 alin. (4) și (5), precum și ale art. 61 alin. (1). De asemenea,
arată că Guvernul a adoptat aceste acte normative cu
încălcarea exigențelor stabilite de art. 115 alin. (4) și (6) din
Constituție, întrucât nu a indicat situația extraordinară care a stat
la baza emiterii acestora, nu a motivat corespunzător urgența
acestei reglementări și a afectat drepturile constituționale ale
personalului didactic, anume dreptul la muncă și la protecția
socială a muncii și dreptul la un nivel de trai decent.
De asemenea, consideră că au fost încălcate și prevederile
constituționale ale art. 20 alin. (1), art. 41 alin. (2) și (5), art. 102
alin. (1) și art. 111 alin. (1). În final, arată că este înfrânt și
art. 141 din Constituție, întrucât Guvernul nu a consultat
Consiliul Economic și Social atunci când a adoptat aceste
ordonanțe de urgență.
Tribunalul Mureș — Secția civilă arată că excepția de
neconstituționalitate este întemeiată. În acest sens,

menționează că prevederile legale criticate nu satisfac
exigențele constituționale ale art. 61 alin. (1) și art. 115 alin. (6),
motiv pentru care le apreciază ca fiind neconstituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. I pct. 3 din Ordonanța de urgență a Guvernului
nr. 151/2008 pentru modificarea și completarea Ordonanței
Guvernului nr. 15/2008 privind creșterile salariale ce se vor
acorda în anul 2008 personalului din învățământ, publicată în
Monitorul Oficial al României, Partea I, nr. 759 din 11 noiembrie
2008, și cele ale art. 2 și art. 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, publicată în
Monitorul Oficial al României, Partea I, nr. 60 din 30 ianuarie
2009.
În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 1 alin. (4) și (5) referitoare la principiul separației puterilor
în stat și obligația respectării Constituției și a legilor, art. 20
alin. (1) referitor la respectarea tratatelor internaționale privind
drepturile omului, art. 41 alin. (2) referitor la protecția socială a
muncii, art. 61 alin. (1) care prevede rolul Parlamentului, art. 102
alin. (1) referitor la rolul Guvernului, art. 111 alin. (1) privind
informarea Parlamentului, art. 115 alin. (4) și (6) privind
delegarea legislativă și art. 141 privind Consiliul Economic și
Social.
Examinând excepția de neconstituționalitate, Curtea
constată că asupra constituționalității prevederilor art. I pct. 2
și 3 din Ordonanța de urgență a Guvernului nr. 151/2008
s-a pronunțat în repetate rânduri, exemplu fiind Decizia nr. 842
din 2 iunie 2009, publicată în Monitorul Oficial al României,
Partea I, nr. 464 din 6 iulie 2009, sau Decizia nr. 984 din 30 iunie
2009, publicată în Monitorul Oficial al României, Partea I, nr. 542
din 4 august 2009, prilej cu care Curtea a constatat
neconstituționalitatea acestor prevederi legale.
De asemenea, și prevederile art. 2 și art. 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar au fost
declarate neconstituționale prin Decizia nr. 989 din 30 iunie
2009, publicată în Monitorul Oficial al României, Partea I, nr. 531
din 31 iulie 2009.
Totodată, Curtea observă că, ulterior sesizării instanței de
contencios constituțional, Ordonanța Guvernului nr. 15/2008
privind creșterile salariale ce se vor acorda în anul 2008
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, a fost abrogată prin art. 48 pct. 16 al
cap. VI — Dispoziții finale din Legea nr. 330/2009, publicată în

MONITORUL OFICIAL AL ROMÂNIEI, PARTEA I, Nr. 418/23.VI.2010
Monitorul Oficial al României, Partea I, nr. 762 din 9 noiembrie
2009.
În aceste condiții, Ordonanța de urgență a Guvernului
nr. 151/2008 și Ordonanța de urgență a Guvernului nr. 1/2009,
ca acte normative modificatoare ale Ordonanței Guvernului
nr. 15/2008, sunt și ele, de asemenea, abrogate.

9

Față de această situație, având în vedere că abrogarea
prevederilor legale ce constituie obiect al excepției de
neconstituționalitate a intervenit ulterior sesizării Curții
Constituționale, devin aplicabile dispozițiile art. 29 alin. (1) din
Legea nr. 47/1992, potrivit cărora instanța de contencios
constituțional se pronunță asupra ăunei legi sau ordonanțe ori a
unei dispoziții dintr-o lege sau dintr-o ordonanță în vigoare”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a art. I pct. 3 din Ordonanța de urgență a Guvernului
nr. 151/2008 pentru modificarea și completarea Ordonanței Guvernului nr. 15/2008 privind creșterile salariale ce se vor acorda în
anul 2008 personalului din învățământ și a celor ale art. 2 și art. 3 din Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul bugetar, excepție ridicată de Sindicatul Spiru Haret din Târgu Mureș, prin
reprezentant legal Ioan Săcărea, în numele membrilor de sindicat, în dosarele nr. 1.515/102/2009, nr. 1.516/102/2009,
nr. 1.518/102/2009, nr. 1.521/102/2009, nr. 1.523/102/2009, nr. 1.526/102/2009, nr. 1.527/102/2009, nr. 1.529/102/2009,
nr. 1.533/102/2009, nr. 1.540/102/2009, nr. 1.541/102/2009, nr. 1.545/102/2009, nr. 1.546/102/2009, nr. 1.547/102/2009,
nr. 1.543/102/2009, nr. 1.550/102/2009, nr. 1.552/102/2009, nr. 1.555/102/2009, nr. 1.556/102/2009 și nr. 1.672/102/2009 ale
Tribunalului Mureș — Secția civilă.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 628
din 6 mai 2010

referitoare la excepția de neconstituționalitate a prevederilor art. 480 din Codul civil
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 480 din Codul civil, excepție ridicată de Elena
Preda, Alexandru Paraschiv, Mihaela Elena Paraschiv, Octavian
Răcătaian și Nicolae Cârjaru în dosarele nr. 716/281/2008,
nr. 21.223/3/2008, nr. 22.542/299/2009 și nr. 23.197/3/2005 ale
Judecătoriei Ploiești — Secția civilă, Curții de Apel București —
Secția a III-a civilă și pentru cauze cu minori și familie, Curții de
Apel București — Secția a IX-a civilă și pentru cauze privind
proprietatea intelectuală și Tribunalului București — Secția a V-a
civilă.
Dezbaterile au avut loc în ședința din data de 29 aprilie 2010,
fiind consemnate în încheierea de la acea dată, când Curtea, la

cererea d-lui Nicolae Cârjaru, a amânat pronunțarea la data de
6 mai 2010.
C U R T E A,

având în vedere actele și lucrările dosarelor, constată
următoarele:
Prin încheierile din 30 noiembrie 2009, 17 decembrie 2009,
7 ianuarie 2010 și din 2 noiembrie 2009, pronunțate în dosarele
nr. 716/281/2008, nr. 21.223/3/2008, nr. 22.542/299/2009 și
nr. 23.197/3/2005, Judecătoria Ploiești — Secția civilă,
Curtea de Apel București — Secția a III-a civilă și pentru
cauze cu minori și familie, Curtea de Apel București —
Secția a IX-a civilă și pentru cauze privind proprietatea
intelectuală și Tribunalul București — Secția a V-a civilă au
sesizat Curtea Constituțională cu excepția de
neconstituționalitate a prevederilor art. 480 din Codul civil,
excepție ridicată de Elena Preda, Alexandru Paraschiv, Mihaela
Elena Paraschiv, Octavian Răcătaian și Nicolae Cârjaru.
În motivarea excepției de neconstituționalitate autorii
acesteia susțin, în esență, că prevederile art. 480 din Codul civil
contravin dispozițiilor art. 20, 21, 27 și 44 din Constituție,
întrucât, prin sintagma ălimitele determinate de lege”, instituie
limitări ale dreptului de proprietate impuse de drepturi
concurente preexistente sau de constituirea ori menținerea unor
drepturi — cum ar fi dezmembrămintele dreptului de proprietate —

10

MONITORUL OFICIAL AL ROMÂNIEI, PARTEA I, Nr. 418/23.VI.2010

aparținând altor persoane. Se mai susține că prin aplicarea lor
prilejuiesc dobânditorului unui imobil să solicite instanței de
judecată evacuarea transmițătorului și a celorlalte persoane
care au drept asupra bunului, mai înainte de a se fi soluționat
litigiul dintre părți cu privire la validitatea actului de transmitere
a proprietății.
Judecătoria Ploiești — Secția civilă, Curtea de Apel
București — Secția a III-a civilă și pentru cauze cu minori și
familie, Curtea de Apel București — Secția a IX-a civilă și
pentru cauze privind proprietatea intelectuală și Tribunalul
București — Secția a V-a civilă consideră excepția
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, prevederile de lege criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 480 din Codul civil, potrivit cărora ăProprietatea
este dreptul ce are cineva de a se bucura și a dispune de un
lucru în mod exclusiv și absolut, însă în limitele determinate de
lege”.
Autorii excepției consideră că textul de lege criticat
contravine dispozițiilor constituționale ale art. 20 referitoare la
tratatele internaționale privind drepturile omului, art. 21 privind
accesul liber la justiție, art. 27 referitoare la inviolabilitatea
domiciliului, art. 44 care consacră dreptul de proprietate privată.
De asemenea, consideră că sunt încălcate și dispozițiile art. 6
din Convenția pentru apărarea drepturilor omului și a libertăților
fundamentale.
Analizând excepția, Curtea constată că prevederile art. 480
din Codul civil au mai constituit obiect al controlului de
constituționalitate, prilej cu care s-a statuat că acest text de lege
este constituțional. În acest sens, este Decizia nr. 584 din
14 aprilie 2009, publicată în Monitorul Oficial al României,

Partea I, nr. 357 din 27 mai 2009, sau Decizia nr. 1.570 din
19 noiembrie 2009, publicată în Monitorul Oficial al României,
Partea I, nr. 864 din 11 decembrie 2009, prin care Curtea a
reținut că dispozițiile art. 480 din Codul civil dau definiția legală
a proprietății, precizând că dreptul de proprietate este atât un
drept absolut, ce rezultă din exercitarea celor trei atribute ale
acestui drept real, usus, fructus și abusus, cât și un drept
exclusiv, din punctul de vedere al titularului care îl poate exercita
în mod liber, cu respectarea, însă, a ordinii publice și a
dispozițiilor imperative ale legii.
Astfel, textul de lege criticat este în deplină concordanță cu
dispozițiile constituționale ale art. 44 alin. (1) teza a doua, potrivit
cărora conținutul și limitele dreptului de proprietate sunt stabilite
de lege și, de asemenea, se aplică tuturor celor vizați de ipoteza
normei legale, fără discriminări, fiind astfel respectat principiul
egalității cetățenilor în fața legii.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi de natură a determina o reconsiderare a jurisprudenței
acesteia.
Cu privire la celelalte dispoziții constituționale și
convenționale invocate, Curtea constată că acestea nu au
incidență în cauza de față.
Totodată, în subsidiar, Curtea observă că motivarea autorilor
excepției cuprinde și critici privind raționamentele avute în
vedere de instanța de fond privind operațiunea juridică a
comparării titlurilor părților și a modului de interpretare și aplicare
a prevederilor Legii nr. 10/2001, aspecte care excedează
competenței Curții Constituționale.
De altfel, cu privire la acțiunile întemeiate pe dispozițiile
dreptului comun, având ca obiect revendicarea imobilelor
preluate în mod abuziv în perioada 6 martie 1945—
22 decembrie 1989, formulate după intrarea în vigoare a Legii
nr. 10/2001 și soluționate neunitar de instanțele judecătorești,
prin Decizia nr. 33 din 9 iunie 2008, publicată în Monitorul Oficial
al României, Partea I, nr. 108 din 23 februarie 2009, Înalta Curte
de Casație și Justiție a stabilit că, atunci când intervine concursul
dintre legea specială și legea generală, acesta se rezolvă în
favoarea legii speciale, conform principiului specialia
generalibus derogant, chiar dacă acesta nu este prevăzut
expres în legea specială.
Totodată, în cazul în care sunt sesizate neconcordanțe între
legea specială, respectiv Legea nr. 10/2001, și Convenția
europeană a drepturilor omului, aceasta din urmă are prioritate.
Această prioritate poate fi dată în cadrul unei acțiuni în
revendicare, întemeiată pe dreptul comun, în măsura în care
astfel nu s-ar aduce atingere unui alt drept de proprietate ori
securității raporturilor juridice.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 480 din Codul civil, excepție ridicată de Elena Preda,
Alexandru Paraschiv, Mihaela Elena Paraschiv, Octavian Răcătaian și Nicolae Cârjaru în dosarele nr. 716/281/2008,
nr. 21.223/3/2008, nr. 22.542/299/2009 și nr. 23.197/3/2005 ale Judecătoriei Ploiești — Secția civilă, Curții de Apel București —
Secția a III-a civilă și pentru cauze cu minori și familie, Curții de Apel București — Secția a IX-a civilă și pentru cauze privind
proprietatea intelectuală și Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

11

MONITORUL OFICIAL AL ROMÂNIEI, PARTEA I, Nr. 418/23.VI.2010
CURTEA CONSTITUȚIONALĂ

D E C I Z I A Nr. 642
din 11 mai 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Marinela Mincă
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
excepție ridicată de Petru Iepan Cocian și Mihai Halas în
Dosarul nr. 3.812/83/2009 al Tribunalului Satu Mare — Secția
penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea nr. 35, pronunțată în ședința camerei de
consiliu din data de 15 septembrie 2009 în Dosarul
nr. 3.812/83/2009, Tribunalul Satu Mare — Secția penală a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție.
Excepția a fost ridicată de Petru Iepan Cocian și Mihai Halas
în dosarul de mai sus având ca obiect arestare preventivă.
În motivarea excepției de neconstituționalitate autorii
acesteia susțin că dispozițiile legale menționate încalcă
prevederile constituționale ale art. 115 alin. (6), deoarece au fost
adoptate într-un domeniu privind instituțiile fundamentale ale
statului, cum este autoritatea judecătorească. Astfel se instituie
un organism paralel cu Ministerul Public, instituție constituțională
ce trebuie să funcționeze unitar și coerent, pe principiile
legalității, imparțialității și controlului ierarhic. De asemenea,
dispozițiile legale criticate contravin și jurisprudenței Curții
Constituționale, concretizată în Deciziile nr. 95/2006 și
nr. 82/2009.

Tribunalul Satu Mare — Secția penală consideră că
excepția de neconstituționalitate este inadmisibilă, ținând seama
de specificul procedurii judiciare având ca obiect arestarea
preventivă.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima

punctele

de

vedere

asupra

excepției

de

neconstituționalitate.
Guvernul apreciază că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea
nr. 54/2006, publicată în Monitorul Oficial al României, Partea I,
nr. 226 din 13 martie 2006.
Examinând excepția de neconstituționalitate, Curtea
constată că aceasta a fost ridicată de apărătorul inculpaților
Petru Iepan Cocian și Mihai Halas, autori ai excepției, în cadrul
procedurii arestării preventive. Problemele referitoare la
constituționalitatea Ordonanței de urgență a Guvernului
nr. 134/2005 nu pot influența însă soluționarea cauzei ce are ca
obiect arestarea preventivă în care a fost ridicată excepția de
neconstituționalitate, astfel că, nefiind îndeplinită condiția
prevăzută de art. 29 alin. (1) din Legea nr. 47/1992, critica de
neconstituționalitate este inadmisibilă.

12

MONITORUL OFICIAL AL ROMÂNIEI, PARTEA I, Nr. 418/23.VI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002 privind Direcția Națională
Anticorupție, excepție ridicată de Petru Iepan Cocian și Mihai Halas în Dosarul nr. 3.812/83/2009 al Tribunalului Satu Mare —
Secția penală.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 667
din 18 mai 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
excepție ridicată de Viorel Dan și Cornelia Șerban (fostă
Stamatin Michiu) în Dosarul nr. 8.086/30/2005 al Tribunalului
Timiș — Secția penală, de Doina Florentina Bolocan în Dosarul
nr. 3.757/2/2007 al Înaltei Curți de Casație și Justiție — Secția
penală, precum și de Vasile Eugen Negrea în Dosarul
nr. 607.2/43/2007 al Înaltei Curți de Casație și Justiție — Secția
penală.
La apelul nominal răspunde, pentru autorul excepției Viorel
Dan, avocatul Florin Kovacs, cu delegație depusă la dosar. De
asemenea, se prezintă personal părțile Ioan Spiridon, Gigel
Căpitanu și Ion Tănăsescu. Lipsesc ceilalți autori ai excepției și
celelalte părți, față de care procedura de citare este legal
îndeplinită.
Curtea, având în vedere obiectul identic al excepțiilor de
neconstituționalitate ridicate în Dosarele nr. 7.834D/2009,

nr. 7.930D/2009 și nr. 8.072D/2009, pune în discuție, din oficiu,
problema conexării cauzelor.
Avocatul autorului excepției și părțile prezente nu se opun
conexării dosarelor.
Reprezentantul Ministerului Public este de acord cu
conexarea cauzelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 7.930D/2009 și
nr. 8.072D/2009 la Dosarul nr. 7.834D/2009, care este primul
înregistrat.
Cauza fiind în stare de judecată, președintele acordă
cuvântul avocatului autorului excepției care solicită admiterea
excepției pentru motivele invocate în fața instanței de judecată.
În continuare, președintele acordă cuvântul părților prezente,
care solicită, de asemenea, admiterea excepției de
neconstituționalitate.
Luând cuvântul, reprezentantul Ministerului Public pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 15 octombrie 2009, pronunțată în Dosarul
nr. 8.086/30/2005, Tribunalul Timiș — Secția penală a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței
de urgență a Guvernului nr. 43/2002 privind Direcția
Națională Anticorupție.

MONITORUL OFICIAL AL ROMÂNIEI, PARTEA I, Nr. 418/23.VI.2010
Excepția a fost ridicată de Viorel Dan și Cornelia Șerban
(fostă Stamatin Michiu) într-o cauză penală.
Prin Încheierea din 21 octombrie 2009, pronunțată în Dosarul
nr. 3.757/2/2007, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție.
Excepția a fost ridicată de Doina Florentina Bolocan cu
ocazia soluționării recursurilor declarate împotriva Sentinței
penale nr. 136 din 27 mai 2008, pronunțată de Curtea de Apel
București — Secția a II-a penală și pentru cauze cu minori și de
familie.
Prin Încheierea din 31 august 2009, pronunțată în Dosarul
nr. 607.2/43/2007, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție.
Excepția a fost ridicată de Vasile Eugen Negrea cu ocazia
soluționării recursurilor declarate împotriva Deciziei penale
nr. 24/A din 13 februarie 2009, pronunțată de Curtea de Apel
Târgu Mureș — Secția penală și pentru cauze cu minori și de
familie.
În motivarea excepției de neconstituționalitate autorii
acesteia susțin că dispozițiile legale menționate încalcă
prevederile constituționale ale art. 73 alin. (3) lit. l), art. 115,
art. 116, art. 117 și art. 131. În acest sens, arată, în esență, că
Guvernul a emis Ordonanța de urgență a Guvernului
nr. 134/2005 în domeniul ce vizează o instituție fundamentală a
statului, Ministerul Public, fără existența unei situații
extraordinare a cărei reglementare să nu poată fi amânată.
Tribunalul Timiș — Secția penală consideră că excepția de
neconstituționalitate este întemeiată, întrucât dispozițiile de lege
criticate contravin prevederilor constituționale invocate.
Înalta Curte de Casație și Justiție — Secția penală
consideră că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru

13

a-și exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
susținerile avocatului autorului excepției și părților prezente,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea
nr. 54/2006, publicată în Monitorul Oficial al României, Partea I,
nr. 226 din 13 martie 2006.
Autorii excepției susțin că dispozițiile legale menționate
încalcă prevederile constituționale ale art. 73 alin. (3) lit. l),
art. 115, art. 116, art. 117 și art. 131.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate din perspectiva unor critici
similare. Astfel, prin Decizia nr. 297 din 23 martie 2010, publicată
în Monitorul Oficial al României, Partea I, nr. 328 din 18 mai
2010, Curtea a statuat că dispozițiile Ordonanței de urgență a
Guvernului nr. 134/2005 nu contravin prevederilor art. 115
alin. (4) și (6) din Constituție pentru considerentele acolo
reținute.
Atât soluția, cât și considerentele cuprinse în decizia de mai
sus își păstrează valabilitatea și în prezenta cauză,
neintervenind elemente noi, de natură să determine
reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, excepție ridicată
de Viorel Dan și Cornelia Șerban (fostă Stamatin Michiu) în Dosarul nr. 8.086/30/2005 al Tribunalului Timiș — Secția penală, de
Doina Florentina Bolocan în Dosarul nr. 3.757/2/2007 al Înaltei Curți de Casație și Justiție — Secția penală, precum și de Vasile
Eugen Negrea în Dosarul nr. 607.2/43/2007 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 18 mai 2010.
PREȘEDINTE,

ACSINTE GASPAR
Magistrat-asistent-șef,
Doina Suliman

14

MONITORUL OFICIAL AL ROMÂNIEI, PARTEA I, Nr. 418/23.VI.2010
CURTEA CONSTITUȚIONALĂ

D E C I Z I A Nr. 766
din 3 iunie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 71/2009 privind plata unor sume prevăzute în titluri executorii având ca obiect acordarea
de drepturi salariale personalului din sectorul bugetar, astfel cum au fost modificate prin art. I
din Ordonanța de urgență a Guvernului nr. 45/2010 pentru modificarea art. 1 din Ordonanța
de urgență a Guvernului nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din sectorul bugetar
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, excepție ridicată de Danina-Maria Cărăgui în Dosarul
nr. 6.266/318/2009 al Judecătoriei Târgu Jiu.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care, având în vedere jurisprudența în materie a Curții
Constituționale, pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 7 octombrie 2009, pronunțată în Dosarul
nr. 6.266/318/2009, Judecătoria Târgu Jiu a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având
ca obiect acordarea de drepturi salariale personalului din
sectorul bugetar.
Excepția a fost ridicată de Danina-Maria Cărăgui într-o cauză
având ca obiect o contestație la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 15 alin. (2), art. 16,
art. 20, art. 21 alin. (1), (2) și (3), art. 41 alin. (2), art. 47 alin. (1)
și art. 148 alin. (2), precum și prevederilor art. 6 paragraful 1,
art. 14, art. 17 și art. 18 din Convenția pentru apărarea
drepturilor omului și a libertăților fundamentale, deoarece,
suspendând ăde drept”, obstrucționează acordarea drepturilor
salariale prevăzute de lege și câștigate prin hotărâri
judecătorești definitive și irevocabile.
Judecătoria Târgu Jiu apreciază că excepția de
neconstituționalitate este întemeiată, întrucât suspendă
executarea hotărârilor judecătorești având ca obiect creanțe
împotriva Guvernului, eșalonând plata drepturilor salariale
stabilite prin hotărâri judecătorești devenite executorii până la
31 decembrie 2009.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
neîntemeiată, deoarece ăactul normativ contestat, prin
prevederea unor plăți intermediare, garantează punerea în
aplicare a hotărârilor într-un termen rezonabil, atât la nivel
individual, cât, mai ales, la nivelul ansamblului fenomenului
contencios de natură salarială a întreg personalului din sectorul
bugetar.”
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, publicată în Monitorul Oficial al României, Partea I,
nr. 416 din 18 iunie 2009, astfel cum au fost modificate prin art. I
din Ordonanța de urgență a Guvernului nr. 45/2010 pentru
modificarea art. 1 din Ordonanța de urgență a Guvernului
nr. 71/2009, publicată în Monitorul Oficial al României, Partea I,
nr. 337 din 20 mai 2010, dispoziții care au următorul cuprins:
ăArt. 1. — (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice procedură
de executare silită se suspendă de drept.
(3) Sumele prevăzute la alin. (1), plătite în temeiul prezentei
ordonanțe de urgență, se actualizează cu indicele prețurilor de
consum comunicat de Institutul Național de Statistică.
(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:

MONITORUL OFICIAL AL ROMÂNIEI, PARTEA I, Nr. 418/23.VI.2010
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.
Art. 2. — Prin ordin al ordonatorilor principali de credite va fi
stabilită procedura de efectuare a plății titlurilor executorii, cu
respectarea termenelor prevăzute la art. 1.
Art. 3. — Plățile restante la sumele aferente titlurilor
executorii aflate sub incidența prevederilor Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției,
aprobată cu modificări prin Legea nr. 76/2009, și a prevederilor
Ordinului ministrului justiției, al ministrului economiei și finanțelor,
al președintelui Consiliului Superior al Magistraturii, al
președintelui Înaltei Curți de Casație și Justiție și al procurorului
general al Parchetului de pe lângă Înalta Curte de Casație și
Justiție nr. 1.859/C/2.484/26.650/131/3.774/C/2008 privind
modalitatea de eșalonare a plății sumelor prevăzute în titlurile
executorii emise până la intrarea în vigoare a Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
se execută cu respectarea prevederilor art. 1 și 2.”
Prevederile invocate în susținerea excepției sunt cele ale
art. 15 alin. (2), art. 16, art. 20, art. 21 alin. (1), (2) și (3), art. 41
alin. (2), art. 47 alin. (1) și art. 148 alin. (2) din Constituție,
precum și cele ale art. 6 paragraful 1, art. 14, art. 17 și art. 18 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că, potrivit Ordonanței de urgență a Guvernului nr. 71/2009 — în
forma anterioară modificării aduse prin Ordonanța de urgență a
Guvernului nr. 45/2010 — plata sumelor prevăzute prin hotărâri
judecătorești având ca obiect acordarea unor drepturi salariale
stabilite în favoarea personalului bugetar urmau să fie plătite
eșalonat începând cu anul 2010, pentru hotărârile devenite
executorii până la sfârșitul anului 2009, și începând cu 2011
pentru cele devenite executorii până la finalul acestui an.
Prin adoptarea Ordonanței de urgență a Guvernului
nr. 45/2010, s-a amânat plata acestor drepturi salariale câștigate
în instanță, ca urmare a constrângerilor bugetare impuse de
situația economică actuală, astfel încât, ca urmare a
modificărilor aduse prin acest act normativ, plata sumelor
prevăzute prin hotărâri judecătorești, devenite executorii până la
data intrării în vigoare a prezentei ordonanțe de urgență, se va
face astfel: 34% din valoarea titlului executoriu — în anul 2012
și 33% din valoarea titlului executoriu — în anul 2013, respectiv
în anul 2014.
Curtea constată că Ordonanța de urgență a Guvernului
nr. 71/2009, astfel cum a fost modificată prin Ordonanța de
urgență a Guvernului nr. 45/2010, reglementează eșalonarea
plății unor sume prevăzute în titluri executorii având ca obiect
acordarea de drepturi salariale personalului din sectorul bugetar.
Instituirea acestei măsuri a fost determinată de existența unui
număr substanțial de cauze având ca obiect acordarea de
drepturi salariale, care a condus la o imposibilitate a autorității
statale de a executa hotărârile judecătorești pronunțate deja în
această materie, în special în actualul context de criză
economică. Adoptarea actului normativ supus controlului de
constituționalitate a fost determinată de circumstanțele
excepționale care au impus instituirea unor măsuri prin care să
fie limitată temporar exercitarea drepturilor decurgând din
hotărârile judecătorești irevocabile pronunțate în materia
respectivă, fără ca prin aceasta să se aducă atingere înseși
substanței acestor drepturi.

15

Pentru a evita devalorizarea sumelor ce fac obiectul titlurilor
executorii, ordonanța de urgență prevede că acestea se
actualizează cu indicele prețurilor de consum, ceea ce
garantează o executare în totalitate a creanței. Acest mecanism
asigură executarea integrală a titlului, acordând totodată statului
posibilitatea să identifice resursele financiare necesare achitării
acestor sume.
Așa fiind, Ordonanța de urgență a Guvernului nr. 71/2009
are în vedere rezolvarea unei situații extraordinare, prin
reglementarea unor măsuri cu caracter temporar și derogatorii
de la dreptul comun în materia executării hotărârilor
judecătorești. Măsurile instituite urmăresc un scop legitim —
asigurarea stabilității economice a țării — și păstrează un raport
rezonabil de proporționalitate între mijloacele folosite și
obiectivul avut în vedere — executarea eșalonată a hotărârilor
judecătorești în cauză. Totodată, măsurile reglementate au un
caracter pozitiv, în sensul că Guvernul recunoaște obligația de
plată a autorității statale și se obligă la plata eșalonată a titlurilor
executorii, modalitate de executare impusă de situația de
excepție pe care o reprezintă, pe de o parte, proporția deosebit
de semnificativă a creanțelor astfel acumulate împotriva statului,
și, pe de altă parte, stabilitatea economică a statului român în
actualul context de criză economică națională și internațională.
Asupra constituționalității prevederilor Ordonanței de urgență
a Guvernului nr. 71/2009, în formă anterioară modificărilor
intervenite prin Ordonanța de urgență a Guvernului nr. 45/2010,
Curtea s-a pronunțat prin Decizia nr. 188 din 2 martie 2010,
publicată în Monitorul Oficial al României, Partea I, nr. 237 din
14 aprilie 2010, și Decizia nr. 190 din 2 martie 2010, publicată
în Monitorul Oficial al României, Partea I, nr. 224 din 9 aprilie
2010, statuând că acest act normativ este constituțional.
Astfel, Curtea a constatat că nu se poate reține existența
niciunei discriminări între debitori, în sensul că statul ca debitor
și-ar aroga mai multe drepturi decât debitorii persoane de drept
privat în ceea ce privește executarea hotărârilor judecătorești.
Curtea Europeană a Drepturilor Omului a statuat că o deosebire
de tratament juridic este discriminatorie atunci când nu este
justificată în mod obiectiv și rezonabil, aceasta însemnând că
nu urmărește un scop legitim sau nu păstrează un raport
rezonabil de proporționalitate între mijloacele folosite și
obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, Marckx împotriva
Belgiei, 1979, Rasmussen împotriva Danemarcei, 1984,
Abdulaziz, Cabales și Balkandali împotriva Regatului Unit, 1985,
Gaygusuz împotriva Austriei, 1996, Larkos împotriva Cipru
1999, Bocancea și alții împotriva Moldovei, 2004). Totodată, în
conformitate cu jurisprudența Curții Europene a Drepturilor
Omului, statele beneficiază de o anumită marjă de apreciere în
a decide dacă și în ce măsură diferențele între diversele situații
similare justifică un tratament juridic diferit, iar scopul acestei
marje variază în funcție de anumite circumstanțe, de domeniu și
de context (în acest sens, a se vedea hotărârile pronunțate în
cauzele ăAspecte privind regimul lingvistic în școlile belgiene”
împotriva Belgiei, 1968, Gaygusuz împotriva Austriei, 1986,
Bocancea și alții împotriva Moldovei, 2004).
Or, în cauza de față, măsura contestată urmărește un scop
legitim — asigurarea stabilității economice a țării — și păstrează
un raport rezonabil de proporționalitate între mijloacele folosite
și obiectivul avut în vedere — executarea eșalonată a hotărârilor
judecătorești în cauză. Astfel, situația particulară ivită și motivată
prin existența unei situații extraordinare este una care reclamă
o diferență evidentă de tratament juridic.
Având în vedere cele de mai sus, Curtea apreciază că nu
poate fi reținută încălcarea prevederilor constituționale și
convenționale invocate în prezenta cauză.

16

MONITORUL OFICIAL AL ROMÂNIEI, PARTEA I, Nr. 418/23.VI.2010

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 71/2009 privind plata
unor sume prevăzute în titluri executorii având ca obiect acordarea de drepturi salariale personalului din sectorul bugetar, astfel
cum au fost modificate prin art. I din Ordonanța de urgență a Guvernului nr. 45/2010 pentru modificarea art. 1 din Ordonanța de
urgență a Guvernului nr. 71/2009 privind plata unor sume prevăzute în titluri executorii având ca obiect acordarea de drepturi
salariale personalului din sectorul bugetar, excepție ridicată de Danina-Maria Cărăgui în Dosarul nr. 6.266/318/2009 al Judecătoriei
Târgu Jiu.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent-șef,
Doina Suliman

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 418/23.VI.2010 conține 16 pagini.

Prețul: 3,20 lei

&JUYDGY|444041]
ISSN 1453—4495

