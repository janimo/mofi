PARTEA I

Anul 178 (XXII) — Nr. 255

Marți, 20 aprilie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

70.

— Lege privind aprobarea plății cotizației anuale ce
decurge din calitatea României de stat participant la
Acordul multilateral de bază privind transportul
internațional pentru dezvoltarea Coridorului Europa—
Caucaz—Asia, semnat la Baku la 8 septembrie 1998

2

432.

— Decret pentru promulgarea Legii privind aprobarea
plății cotizației anuale ce decurge din calitatea
României de stat participant la Acordul multilateral de
bază privind transportul internațional pentru
dezvoltarea Coridorului Europa—Caucaz—Asia,
semnat la Baku la 8 septembrie 1998 ........................

2

HOTĂRÂRI ALE GUVERNULUI ROMÂNIEI
356.

— Hotărâre privind stabilirea modelului proceselorverbale pentru consemnarea rezultatelor votării la
alegerile parțiale pentru Camera Deputaților în
Circumscripția Electorală nr. 42 — municipiul București,
Colegiul uninominal pentru alegerea Camerei
Deputaților nr. 19, din data de 25 aprilie 2010............

3–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
94.

— Ordin al ministrului administrației și internelor pentru
aprobarea Normelor metodologice privind procedurile
de planificare a resursei de aviație, cooperarea și
accesul la bordul aeronavelor Ministerului
Administrației și Internelor ..........................................

12–15

2

MONITORUL OFICIAL AL ROMÂNIEI, PARTEA I, Nr. 255/20.IV.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea plății cotizației anuale ce decurge din calitatea României de stat participant
la Acordul multilateral de bază privind transportul internațional pentru dezvoltarea Coridorului
Europa—Caucaz—Asia, semnat la Baku la 8 septembrie 1998
Parlamentul României adoptă prezenta lege.
Art. 1. — Se aprobă plata cotizației anuale ce decurge din
calitatea României de stat participant la Acordul multilateral de
bază privind transportul internațional pentru dezvoltarea
Coridorului Europa—Caucaz—Asia, semnat la Baku la
8 septembrie 1998, ratificat prin Ordonanța Guvernului
nr. 20/2000, aprobată prin Legea nr. 95/2000, cu modificările
ulterioare.
Art. 2. — Cotizațiile anuale ale statelor participante la Acordul
multilateral de bază privind transportul internațional pentru
dezvoltarea Coridorului Europa—Caucaz—Asia se plătesc în
cote egale, în euro, în baza hotărârilor cu caracter obligatoriu
ale Comisiei interguvernamentale TRACECA, prin care se
aprobă bugetul anual.

Art. 3. — (1) Echivalentul în lei al cotizației României se alocă
anual de la bugetul de stat, prin bugetul Ministerului
Transporturilor și Infrastructurii.
(2) Echivalentul în lei al cotizației României se calculează pe
baza raportului de schimb leu/euro în vigoare la data efectuării
plății.
(3) Cotizația României pentru anul fiscal următor se achită
în euro prin transfer bancar, până la data de 31 decembrie a
anului curent, dar nu mai târziu de data de 31 martie a anului
următor, în contul SP CIG TRACECA, al cărui sediu central se
află la Baku, Republica Azerbaidjan.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 16 aprilie 2010.
Nr. 70.
PREȘEDINTELE ROMÂNIEI

DECRET
pentru promulgarea Legii privind aprobarea plății cotizației
anuale ce decurge din calitatea României de stat participant
la Acordul multilateral de bază privind transportul
internațional pentru dezvoltarea Coridorului Europa—
Caucaz—Asia, semnat la Baku la 8 septembrie 1998
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea plății cotizației anuale
ce decurge din calitatea României de stat participant la Acordul multilateral de
bază privind transportul internațional pentru dezvoltarea Coridorului Europa—
Caucaz—Asia, semnat la Baku la 8 septembrie 1998, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 15 aprilie 2010.
Nr. 432.

MONITORUL OFICIAL AL ROMÂNIEI, PARTEA I, Nr. 255/20.IV.2010

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea modelului proceselor-verbale pentru consemnarea rezultatelor
votării la alegerile parțiale pentru Camera Deputaților în Circumscripția Electorală nr. 42 —
municipiul București, Colegiul uninominal pentru alegerea Camerei Deputaților nr. 19,
din data de 25 aprilie 2010
În temeiul art. 108 din Constituția României, republicată, al art. 48 alin. (16) și al art. 69 alin. (1) din Legea nr. 35/2008 pentru
alegerea Camerei Deputaților și a Senatului și pentru modificarea și completarea Legii nr. 67/2004 pentru alegerea autorităților
administrației publice locale, a Legii administrației publice locale nr. 215/2001 și a Legii nr. 393/2004 privind Statutul aleșilor locali,
cu modificările și completările ulterioare,
Guvernul României adoptă prezenta hotărâre.
Art. 1. — Se aprobă modelul proceselor-verbale utilizate de
birourile electorale ale secțiilor de votare privind stabilirea
rezultatului votării la alegerile parțiale pentru Camera Deputaților
în Circumscripția Electorală nr. 42 — municipiul București,
Colegiul uninominal pentru alegerea Camerei Deputaților nr. 19,
din data de 25 aprilie 2010, potrivit anexei nr. 1.
Art. 2. — Se aprobă modelul procesului-verbal utilizat de
biroul electoral de circumscripție privind centralizarea voturilor și
constatarea rezultatului votării la alegerile parțiale pentru
Camera Deputaților în Circumscripția Electorală nr. 42 —
municipiul București, Colegiul uninominal pentru alegerea
Camerei Deputaților nr. 19, din data de 25 aprilie 2010, potrivit
anexei nr. 2.

Art. 3. — Se aprobă modelul procesului-verbal utilizat de
biroul electoral de circumscripție privind centralizarea voturilor și
constatarea rezultatului votării la alegerile parțiale pentru
Camera Deputaților în Circumscripția Electorală nr. 42 —
municipiul București, Colegiul uninominal pentru alegerea
Camerei Deputaților nr. 19, din data de 25 aprilie 2010, pe
competitori electorali, potrivit anexei nr. 3.
Art. 4. — Se aprobă modelul procesului-verbal utilizat de
Biroul Electoral Central privind rezultatele finale la alegerile
parțiale pentru Camera Deputaților în Circumscripția Electorală
nr. 42 — municipiul București, Colegiul uninominal pentru
alegerea Camerei Deputaților nr. 19, din data de 25 aprilie 2010,
potrivit anexei nr. 4.
Art. 5. — Anexele nr. 1—4*) fac parte integrantă din prezenta
hotărâre.

PRIM-MINISTRU

EMIL BOC

Contrasemnează:
Secretarul general al Guvernului,
Daniela Nicoleta Andreescu
Președintele Institutului Național de Statistică,
Vergil Voineagu
Președintele Autorității Electorale Permanente,
Octavian Opriș

București, 14 aprilie 2010.
Nr. 356.

*) Anexele nr. 1—4 sunt reproduse în facsimil.

4

MONITORUL OFICIAL AL ROMÂNIEI, PARTEA I, Nr. 255/20.IV.2010
ANEXA Nr. 1

MONITORUL OFICIAL AL ROMÂNIEI, PARTEA I, Nr. 255/20.IV.2010

5

6

MONITORUL OFICIAL AL ROMÂNIEI, PARTEA I, Nr. 255/20.IV.2010
ANEXA Nr. 2

MONITORUL OFICIAL AL ROMÂNIEI, PARTEA I, Nr. 255/20.IV.2010

7

8

MONITORUL OFICIAL AL ROMÂNIEI, PARTEA I, Nr. 255/20.IV.2010
ANEXA Nr. 3

MONITORUL OFICIAL AL ROMÂNIEI, PARTEA I, Nr. 255/20.IV.2010

9

10

MONITORUL OFICIAL AL ROMÂNIEI, PARTEA I, Nr. 255/20.IV.2010
ANEXA Nr. 4

MONITORUL OFICIAL AL ROMÂNIEI, PARTEA I, Nr. 255/20.IV.2010

11

12

MONITORUL OFICIAL AL ROMÂNIEI, PARTEA I, Nr. 255/20.IV.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Normelor metodologice privind procedurile de planificare a resursei de aviație,
cooperarea și accesul la bordul aeronavelor Ministerului Administrației și Internelor
În temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Se aprobă Normele metodologice privind
procedurile de planificare a resursei de aviație, cooperarea și
accesul la bordul aeronavelor Ministerului Administrației și
Internelor, prevăzute în anexa care face parte din prezentul
ordin.

Art. 2. — Șefii (comandanții) tuturor structurilor centrale și
teritoriale vor lua măsuri pentru aplicarea întocmai a prevederilor
prezentului ordin.
Art. 3. — Direcția generală management operațional
urmărește respectarea întocmai a prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 15 aprilie 2010.
Nr. 94.
ANEXĂ

NORME METODOLOGICE
privind procedurile de planificare a resursei de aviație, cooperarea și accesul la bordul aeronavelor
Ministerului Administrației și Internelor
CAPITOLUL I
Dispoziții generale
Art. 1. — Prezentele norme metodologice stabilesc cadrul
normativ privind planificarea resursei de aviație, cooperarea și
accesul la bordul aeronavelor Ministerului Administrației și
Internelor, denumit în continuare MAI.
Art. 2. — În sensul prezentelor norme metodologice, termenii
și expresiile utilizate au următorul înțeles:
a) resursa de aviație — totalitatea resurselor materiale,
tehnice, umane și financiare necesare îndeplinirii unei misiuni
de zbor;
b) activități aeronautice — totalitatea acțiunilor care se
desfășoară în legătură și pentru executarea zborului;
c) activități specifice de pregătire și instruire — ansamblul de
activități desfășurate în legătură cu pregătirea și perfecționarea
personalului operativ din cadrul MAI;
d) siguranța zborului — acea capacitate a activității
aeronautice care constă în evitarea afectării sănătății sau
pierderii de vieți omenești, precum și a producerii de pagube
materiale, în timpul sau din cauza activităților de zbor;
e) plan-cadru de alocare a resursei de aviație al
Inspectoratului General de Aviație al MAI, denumit în continuare
plan-cadru — documentul în baza căruia se alocă resursa de
aviație în sprijinul structurilor operative ale MAI;
f) plan de măsuri/acțiune — documentul în baza căruia se
planifică, se coordonează și se efectuează misiunile, la care se
alocă resursă de aviație;
g) misiuni de cooperare — ansamblul de activități efectuate
pentru organizarea, desfășurarea și evaluarea misiunilor ce
presupun activități de zbor, executate în baza planului-cadru,
planurilor de cooperare sau dispoziției secretarului de stat, șef
al Departamentului ordine și siguranță publică;

h) situații deosebite — stările determinate de evenimente
care prin efectele sau amploarea lor impun intervenția aeriană
cu mijloacele și aeronavele din dotarea Inspectoratului General
de Aviație al MAI, pentru asigurarea misiunilor în domeniul
ordinii și siguranței publice, protecției mediului înconjurător,
precum și a misiunilor umanitare.
Art. 3. — (1) Direcția generală management operațional,
denumită în continuare DGMO, prin Biroul planificare resurse
aeronavale, asigură suportul decizional de specialitate, necesar
conducerii MAI, în vederea dispunerii măsurilor optime pentru
îndeplinirea activităților aeronautice din competență.
(2) Inspectoratul General de Aviație al MAI, denumit în
continuare IGAv, planifică, organizează și execută activitățile
aeronautice în sprijinul structurilor operative ale MAI,
administrației centrale și locale sau la solicitarea conducerii
ministerului, conform prevederilor legale.
CAPITOLUL II
Planificarea resursei de aviație
Art. 4. — (1) Alocarea resursei de aviație pentru structurile
operative ale MAI se face anual, în baza planului-cadru al cărui
model este prevăzut în anexa nr. 1.
(2) Planul-cadru se întocmește până la data de 30 noiembrie
a anului curent pentru anul următor, se avizează de către DGMO
și se aprobă de către secretarul de stat, șef al Departamentului
ordine și siguranță publică.
(3) În vederea elaborării planului-cadru, inspectoratele
generale/similare din cadrul MAI înaintează IGAv solicitările
privind resursa de aviație pentru anul următor, în scris, până la
data de 20 noiembrie a anului curent. Solicitările trebuie să
cuprindă necesarul de ore de zbor în vederea realizării
activităților specifice de pregătire și instruire, precum și
motivațiile/argumentele în susținerea acestora.

MONITORUL OFICIAL AL ROMÂNIEI, PARTEA I, Nr. 255/20.IV.2010
Art. 5. — (1) Structurile operative ale MAI cuprinse în planulcadru transmit IGAv necesarul privind resursa de aviație pentru
luna următoare, în scris, până la data de 25 a lunii curente.
(2) Pentru misiunile neprevăzute, structurile operative solicită
IGAv necesarul privind resursa de aviație, în scris, cu cel puțin
48 de ore înainte de începerea misiunii, specificându-se scopul
activității, data, ora, numărul persoanelor participante, durata de
timp estimată, locurile de desfășurare a activităților,
aeroporturile/terenurile de decolare-aterizare, precum și alte
date necesare pregătirii misiunii de zbor.
(3) Solicitările prevăzute la alin. (1) și (2) se analizează la
nivelul conducerii IGAv, care transmite ordinele necesare pentru
executarea misiunilor de zbor de către structurile subordonate.
(4) În caz de urgență, situații deosebite sau când situația
operativă o impune, solicitarea se adresează direct inspectorului
general al IGAv sau, după caz, comandanților unităților speciale
de aviație care au competența de a ordona executarea misiunii
de zbor și obligația de a raporta ierarhic decizia luată.
Art. 6. — (1) Structurile/Instituțiile MAI care nu sunt cuprinse
în planul-cadru pot solicita secretarului de stat, șef al
Departamentului ordine și siguranță publică, în scris, motivat,
resursă de aviație pentru executarea unor misiuni/activități ce
rezultă din exercitarea atribuțiilor legale.
(2) Solicitările structurilor/instituțiilor prevăzute la alin. (1)
primite direct de IGAv se transmit, în termen de 24 de ore de la
primire, la DGMO.
(3) Solicitările transmise potrivit alin. (1) și (2) se analizează
de DGMO, care formulează propuneri și, după caz, elaborează
dispoziția secretarului de stat, șef al Departamentului ordine și
siguranță publică. Conținutul și structura dispoziției pentru
executarea misiunilor sunt prevăzute în anexa nr. 2.
Art. 7. — (1) Alte instituții publice sau private pot solicita
ministrului administrației și internelor, în scris, motivat, resursă
de aviație pentru executarea unor misiuni/activități ce rezultă din
exercitarea atribuțiilor legale sau care servesc unor scopuri
publice, compatibile cu competențele MAI, ori unor scopuri
umanitare.
(2) Solicitările transmise potrivit alin. (1) se analizează de
DGMO, care formulează propuneri și, după aprobarea de către
ministrul administrației și internelor, elaborează dispoziția
secretarului de stat, șef al Departamentului ordine și siguranță
publică, și comunică solicitantului decizia MAI.
Art. 8. — (1) IGAv informează zilnic, în scris, DGMO –
Centrul operațional de comandă cu privire la resursa de aviație
utilizată, misiunile executate, cele planificate pentru ziua
următoare și disponibilitatea tehnică, potrivit modelului prevăzut
în anexa nr. 3.
(2) IGAv transmite lunar sau la cerere DGMO situații
referitoare la misiunile efectuate, nivelul de pregătire și calificare
a personalului aeronautic, consumul de resursă de aviație,
precum și alte date solicitate.
Art. 9. — Stadiul îndeplinirii activităților cuprinse în planulcadru se analizează, semestrial sau atunci când situația impune
acest lucru, de DGMO și IGAv, care, în funcție de resursa de
aviație existentă/utilizată, de misiunile executate și de fondurile
financiare aflate la dispoziție, înaintează propuneri privind
optimizarea activităților aeronautice secretarului de stat, șef al
Departamentului ordine și siguranță publică.
CAPITOLUL III
Organizarea și desfășurarea misiunilor de cooperare,
precum și accesul personalului la bordul aeronavelor
Art. 10. — Misiunile de cooperare între IGAv și celelalte
structuri ale MAI se realizează într-o concepție unitară, iar
răspunderea pentru organizarea și realizarea activităților revine
șefilor structurilor participante.

13

Art. 11. — Regulile și detaliile privind cooperarea între IGAv
și structurile/instituțiile beneficiare se stabilesc prin planuri de
cooperare, care respectă prevederile prezentelor norme
metodologice, standardele și procedurile specifice. Planurile de
cooperare cuprind, în principiu, următoarele:
a) misiunile desfășurate de personalul participant la
activitățile specifice;
b) mijloacele de comunicații necesare desfășurării/îndeplinirii
misiunii, precum și frecvențele repartizate;
c) instructajul privind respectarea normelor de siguranță a
zborului, precum și a normelor de securitate și sănătate în
muncă cu personalul îmbarcat pe timpul misiunii;
d) prevederi referitoare la dispozitivul de pază a aeronavelor
la locul de aterizare și staționare;
e) măsuri de asigurare a transportului, cazării și hrănirii
echipajelor aeronavelor participante la misiune;
f) evaluarea misiunilor executate;
g) alte precizări care se impun, în funcție de activitatea
desfășurată.
Art. 12. — Pentru misiunile sau activitățile temporare
ordonate/dispuse de conducerea MAI în scopul asigurării ordinii
și siguranței publice, pentru care se alocă resursă de aviație,
structurile implicate întocmesc planuri de măsuri/acțiune,
conform competențelor.
Art. 13. — (1) Accesul personalului la bordul aeronavelor
MAI, cu excepția personalului aeronautic, este permis în
conformitate cu planurile de măsuri/acțiune, iar răspunderea
privind nominalizarea acestuia îi revine șefului/comandantului
structurii în sprijinul căreia se desfășoară misiunea de zbor.
(2) Personalul altor instituții publice sau private are acces la
bordul aeronavelor MAI în situații justificate, cerute de realizarea
misiunilor/activităților prevăzute la art. 7 alin. (1), în conformitate
cu protocoalele de colaborare/cooperare interinstituțională sau,
dacă acestea nu există, în condițiile stabilite prin dispoziția
secretarului de stat, șef al Departamentului ordine și siguranță
publică, privind executarea misiunilor.
(3) Accesul persoanelor la bordul aeronavelor MAI cu ocazia
unor activități aniversare sau demonstrative este permis cu
aprobarea inspectorului general al IGAv.
(4) În situații de urgență, când nu mai există timpul necesar
solicitării aprobărilor legale, comandantul echipajului poate
permite accesul la bordul aeronavei și altor categorii de personal
ce sunt implicate în efectuarea misiunilor operative sau
activităților specifice de zbor.
(5) Comandantul echipajului are autoritatea deplină de a
decide în legătură cu accesul persoanelor la bordul aeronavei
MAI, în funcție de numărul locurilor disponibile, capacitatea de
transport, performanțele aeronavei și condițiile de zbor.
(6) Intervenția în deciziile și acțiunile echipajului a oricărei
persoane aflate la bordul aeronavei MAI pe timpul executării
misiunilor de zbor este interzisă.
CAPITOLUL IV
Dispoziții finale
Art. 14. — IGAv, comandanții unităților subordonate acestuia,
precum și șefii structurilor MAI care utilizează resursa de aviație
răspund de asigurarea și utilizarea judicioasă a resursei de
aviație alocate executării misiunilor din competență.
Art. 15. — Anexele nr. 1—3 fac parte integrantă din
prezentele norme metodologice.

14

MONITORUL OFICIAL AL ROMÂNIEI, PARTEA I, Nr. 255/20.IV.2010
ANEXA Nr. 1
la normele metodologice

MINISTERUL ADMINISTRAȚIEI ȘI INTERNELOR

Aprob
Secretar de stat,
șef al Departamentului ordine și siguranță publică,
De acord, rog aprobați
Director general
al Direcției generale management operațional,
....................................................
PLAN-CADRU

de alocare a resursei de aviație pentru structurile operative ale Inspectoratului General de Aviație în anul ..............
Nr.
crt.

Structura

Ore de zbor

Tipul misiunii
Solicitate

Observații
Alocate

I. Misiuni operative

Total ore zbor
II. Misiuni SMURD

Total ore zbor
III. Instruire și pregătire

Total ore zbor
IV. Rezervă la dispoziție pentru alte misiuni

Total ore zbor
TOTAL GENERAL:

NOTĂ:

Fiecare inspectorat general/similar va solicita resursă de aviație pe structuri subordonate și tipuri de misiuni.
Prezentul plan va fi semnat de inspectorii generali/similari care solicită resursă de aviație.

ANEXA Nr. 2
la normele metodologice

CONȚINUTUL ȘI STRUCTURA

dispoziției pentru executarea misiunilor
În conținutul dispoziției se vor stabili principalele elemente necesare executării misiunii, care vor viza:
1. tipul, caracterul și scopul misiunii;
2. precizări privind structura de la care se alocă orele de zbor;
3. tipul de aeronavă;
4. data și ora decolării;
5. zona/localitatea sau traiectul de zbor;
6. aeroporturile/terenurile de decolare-aterizare;
7. numărul maxim de ore de zbor;
8. personalul care are acces la bordul aeronavei și structura/instituția publică sau privată din care provine;
9. alte date necesare desfășurării în siguranță a misiunii.

15

MONITORUL OFICIAL AL ROMÂNIEI, PARTEA I, Nr. 255/20.IV.2010

ANEXA Nr. 3
la normele metodologice

I. Misiuni executate la data de
Misiuni executate
Nr.
crt.

Tip/Nr.
aeronavă

Echipaj

Echipă
medicală
SMURD

Ora decolării/
aterizării

Ore zbor
misiuni

Ore zbor
instrucție

Total ore zbor

Traiectul

Scopul
misiunii

Beneficiar

Nr. persoane transportate

II. Misiuni planificate pentru data de

Misiuni planificate
Nr.
crt.

Tipul misiunii

Scopul misiunii

Tip/Nr. aeronavă

Structura beneficiară

III. Disponibilitatea aeronavelor la data de

Nr.
crt.

Tip/Nr. aeronavă

Starea de disponibilitate

Locația/Zona

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 255/20.IV.2010 conține 16 pagini.

Prețul: 3,20 lei

&JUYDGY|442412]
ISSN 1453—4495

