PARTEA I

Anul 178 (XXII) — Nr. 421

Miercuri, 23 iunie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
54. — Ordonanță de urgență privind unele măsuri pentru
combaterea evaziunii fiscale ......................................

2–12

505. — Hotărâre pentru modificarea și completarea unor
anexe la Hotărârea Guvernului nr. 969/2002 privind
atestarea domeniului public al județului Cluj, precum
și al municipiilor, orașelor și comunelor din județul
Cluj ............................................................................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4.235. — Ordin al ministrului educației, cercetării, tineretului
și sportului pentru aprobarea Metodologiei privind
monitorizarea specială a Universității ăSpiru Haret” din
București ....................................................................

14–16

2

MONITORUL OFICIAL AL ROMÂNIEI, PARTEA I, Nr. 421/23.VI.2010

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri pentru combaterea evaziunii fiscale
Având în vedere necesitatea combaterii în regim de maximă urgență a fraudei fiscale în domeniul TVA pentru livrările de:
cereale, plante tehnice, legume, fructe, carne, zahăr, făină, pâine și produse de panificație,
având în vedere necesitatea stabilirii unor standarde minime comune pentru înregistrarea și scoaterea din evidență a
persoanelor impozabile care efectuează operațiuni de comerț intracomunitar, în special achiziții intracomunitare de bunuri, în
vederea diminuării evaziunii fiscale în domeniul TVA,
pentru asigurarea unei mai bune monitorizări a operatorilor economici care desfășoară operațiuni cu produse accizabile,
respectiv produse energetice, alcool și băuturi alcoolice și tutun prelucrat, în vederea accelerării încasării accizelor la bugetul de
stat și a diminuării evaziunii fiscale în domeniu,
în scopul întăririi supravegherii și controlului vamal al activității de introducere și comercializare a mărfurilor în regim
duty-free,
pentru instituirea unor pârghii care să conducă la creșterea gradului de colectare a veniturilor bugetare,
în considerarea faptului că aceste elemente vizează interesul general public și constituie situații extraordinare, a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 571/2003 privind Codul fiscal, publicată
în Monitorul Oficial al României, Partea I, nr. 927 din
23 decembrie 2003, cu modificările și completările ulterioare, se
modifică și se completează după cum urmează:
1. Denumirea articolului 1581 se modifică și va avea
următorul cuprins:
ăBaza de date privind operațiunile intracomunitare”
2. După articolul 1581 se introduce un nou articol,
articolul 1582, cu următorul cuprins:
ăRegistrul operatorilor intracomunitari
Art. 1582. — (1) Începând cu data de 1 august 2010, se
înființează și se organizează în cadrul Agenției Naționale de
Administrare Fiscală Registrul operatorilor intracomunitari care
cuprinde toate persoanele impozabile și persoanele juridice
neimpozabile care efectuează operațiuni intracomunitare,
respectiv:
a) livrări intracomunitare de bunuri care au locul în România
potrivit art. 132 alin. (1) lit. a) și care sunt scutite de taxă în
condițiile prevăzute la art. 143 alin. (2) lit. a) și d);
b) livrări ulterioare de bunuri efectuate în cadrul unei
operațiuni triunghiulare prevăzute la art. 1321 alin. (5), efectuate
în statul membru de sosire a bunurilor și care se declară drept
livrări intracomunitare cu cod T în România;
c) prestări de servicii intracomunitare, respectiv servicii
pentru care se aplică prevederile art. 133 alin. (2), efectuate de
persoane impozabile stabilite în România în beneficiul unor
persoane impozabile nestabilite în România, dar stabilite în
Comunitate, altele decât cele scutite de TVA în statul membru în
care acestea sunt impozabile;
d) achiziții intracomunitare de bunuri taxabile care au locul
în România potrivit prevederilor art. 1321;
e) achiziții intracomunitare de servicii, respectiv cele pentru
care se aplică prevederile art. 133 alin. (2), efectuate în
beneficiul unor persoane impozabile stabilite în România,
inclusiv persoane juridice neimpozabile înregistrate în scopuri
de TVA potrivit art. 153 sau 1531, de către persoane impozabile
nestabilite în România, dar stabilite în Comunitate, și pentru care
beneficiarul are obligația plății taxei potrivit art. 150 alin. (2).
(2) La data solicitării înregistrării în scopuri de TVA potrivit
art. 153 sau 1531 persoanele impozabile și persoanele juridice
neimpozabile vor solicita organului fiscal competent și înscrierea

în Registrul operatorilor intracomunitari dacă intenționează să
efectueze una sau mai multe operațiuni intracomunitare, de
natura celor prevăzute la alin. (1).
(3) Persoanele înregistrate în scopuri de TVA potrivit art. 153
și 1531 vor solicita înscrierea în Registrul operatorilor
intracomunitari dacă intenționează să efectueze una sau mai
multe operațiuni intracomunitare de natura celor prevăzute la
alin. (1), înainte de efectuarea respectivelor operațiuni.
(4) În vederea înscrierii în Registrul operatorilor
intracomunitari, persoanele impozabile și persoanele juridice
neimpozabile trebuie să depună la organul fiscal competent o
cerere de înregistrare însoțită și de alte documente doveditoare,
stabilite prin ordin al președintelui Agenției Naționale de
Administrare Fiscală. În cazul persoanelor impozabile este
obligatorie prezentarea cazierului judiciar eliberat de autoritatea
competentă din România al asociaților, cu excepția societăților
pe acțiuni, și al administratorilor.
(5) În cazul persoanelor prevăzute la alin. (2), organul fiscal
va analiza și va dispune aprobarea sau respingerea motivată a
cererii de înregistrare în Registrul operatorilor intracomunitari,
în termen de 10 zile calendaristice de la data înregistrării cererii
de înregistrare la organul fiscal competent.
(6) În cazul persoanelor prevăzute la alin. (3), organul fiscal
va verifica îndeplinirea condiției prevăzute la alin. (8) lit. c) și va
dispune aprobarea sau respingerea de îndată a cererii.
(7) Aprobarea sau respingerea cererii de înscriere în
Registrul operatorilor intracomunitari se face prin decizie emisă
de organul fiscal competent, care se comunică solicitantului
conform Codului de procedură fiscală. Înregistrarea în Registrul
operatorilor intracomunitari produce efecte începând cu data
comunicării deciziei în condițiile prevăzute de Codul de
procedură fiscală.
(8) Nu pot fi înscrise în Registrul operatorilor intracomunitari:
a) persoanele impozabile și persoanele juridice neimpozabile
care nu sunt înregistrate în scopuri de TVA conform art. 153 sau
1531;
b) persoanele impozabile care au ca asociat sau
administrator o persoană împotriva căreia s-a pus în mișcare
acțiunea penală și/sau care are înscrise în cazierul judiciar
infracțiuni în legătură cu oricare dintre operațiunile prevăzute la
alin. (1).

MONITORUL OFICIAL AL ROMÂNIEI, PARTEA I, Nr. 421/23.VI.2010
(9) Organul fiscal competent va radia din Registrul
operatorilor intracomunitari persoanele impozabile care depun o
cerere în acest sens.
(10) Organul fiscal competent va radia din oficiu din Registrul
operatorilor intracomunitari:
a) persoanele impozabile și persoanele juridice neimpozabile
care figurează în lista contribuabililor declarați inactivi potrivit
legii;
b) persoanele impozabile în inactivitate temporară, înscrisă
în registrul comerțului, potrivit legii;
c) persoanele impozabile înregistrate în scopuri de TVA
conform art. 153, care în anul următor înscrierii în registru nu au
mai efectuat operațiuni intracomunitare de natura celor
prevăzute la alin. (1);
d) persoanele înregistrate conform art. 153 sau 1531, care
solicită anularea înregistrării în scopuri de TVA, potrivit legii;
e) persoanele impozabile care au ca asociat sau
administrator o persoană împotriva căreia s-a pus în mișcare
acțiunea penală în legătură cu oricare dintre operațiunile
prevăzute la alin. (1).
(11) Radierea din Registrul operatorilor intracomunitari se
face în baza deciziei emise de către organul fiscal competent,
care se comunică solicitantului conform Codului de procedură
fiscală. Radierea din Registrul operatorilor intracomunitari
produce efecte începând cu data comunicării deciziei în
condițiile prevăzute de Codul de procedură fiscală.
(12) Persoanele radiate din Registrul operatorilor
intracomunitari conform alin. (9) și (10) pot solicita reînscrierea
în acest registru după înlăturarea cauzelor care au determinat
radierea, dacă intenționează să efectueze una sau mai multe
operațiuni intracomunitare, de natura celor prevăzute la alin. (1).
Reînscrierea în Registrul operatorilor intracomunitari se
efectuează de către organele fiscale în condițiile prevăzute de
prezentul articol. De asemenea pot solicita înregistrarea în
Registrul operatorilor intracomunitari persoanele prevăzute la
alin. (8) lit. a), dacă la data solicitării sunt înregistrate în scopuri
de TVA conform art. 153 sau 1531, precum și persoanele
prevăzute la alin. (8) lit. b), după înlăturarea cauzelor pentru care
persoanele respective nu au fost eligibile pentru înscrierea în
registru.
(13) Organizarea și funcționarea Registrului operatorilor
intracomunitari, inclusiv procedura de înscriere și de radiere din
acest registru, se aprobă prin ordin al președintelui Agenției
Naționale de Administrare Fiscală.
(14) Persoanele care nu figurează în Registrul operatorilor
intracomunitari nu au un cod valabil de TVA pentru operațiuni
intracomunitare, chiar dacă acestea sunt înregistrate în scopuri
de TVA conform art. 153 sau 1531.”
3. La articolul 160 alineatul (2), după litera b) se
introduce o nouă literă, litera c), cu următorul cuprins:
ăc) livrarea de bunuri din următoarele categorii: cereale,
plante tehnice, legume, fructe, carne, zahăr, făină, pâine și
produse de panificație, astfel cum sunt stabilite prin ordin al
ministrului finanțelor publice, la propunerea președintelui
Agenției Naționale de Administrare Fiscală.”
4. La articolul 177, alineatul (1) se modifică și va avea
următorul cuprins:
ăArt. 177. — (1) Pentru țigarete, acciza datorată este egală cu
suma dintre acciza specifică și acciza ad valorem, dar nu mai puțin
de 96% din acciza totală pentru țigarete, care reprezintă acciza
minimă. Când suma dintre acciza specifică și acciza ad valorem
este mai mică decât acciza minimă, se plătește acciza minimă.”
5. La articolul 20621, alineatul (2) se modifică și va avea
următorul cuprins:
ă(2) Depozitarea exclusivă a produselor accizabile în regim
suspensiv de accize poate avea loc în:
a) antrepozitele fiscale ale antrepozitarilor autorizați pentru
producția de produse energetice și ale persoanelor afiliate

3

acestora, în sensul prevăzut la titlul I art. 7 pct. 21, pentru un
număr maxim de 8 antrepozite fiscale de depozitare pentru
fiecare antrepozitar autorizat pentru producția de astfel de
produse din România, inclusiv persoanele afiliate acestuia. În
înțelesul acestei prevederi, antrepozitarul autorizat pentru
producția de produse energetice este operatorul economic care
deține instalații și utilaje pentru rafinarea țițeiului și prelucrarea
fracțiilor rezultate în vederea obținerii de produse supuse
accizelor;
b) antrepozitele fiscale aflate în zona aeroporturilor, destinate
exclusiv aprovizionării aeronavelor cu produse energetice, în
baza certificatelor eliberate în acest sens de autoritatea
competentă în domeniul aeronautic;
c) antrepozitele fiscale ale antrepozitarilor autorizați pentru
producția de țigarete a căror cotă de piață reprezintă peste 5%
și ale persoanelor afiliate acestora, în sensul prevăzut la titlul I
art. 7 pct. 21, pentru un număr maxim de două antrepozite
fiscale de depozitare pentru fiecare antrepozitar autorizat pentru
producția de astfel de produse din România, inclusiv persoanele
afiliate acestuia.”
6. La articolul 20621, alineatul (8) se modifică și va avea
următorul cuprins:
ă(8) Fac excepție de la prevederile alin. (6) antrepozitele
fiscale care livrează produse energetice către aeronave, în
condițiile prevăzute în normele metodologice.”
7. La articolul 20622 alineatul (3), după litera f) se
introduce o nouă literă, litera g), cu următorul cuprins:
ăg) capacitatea maximă de producție a instalațiilor și utilajelor
în 24 de ore, declarată pe propria răspundere de persoana fizică
sau de administratorul persoanei juridice care intenționează să
fie antrepozitar autorizat.”
8. La articolul 20622, după alineatul (6) se introduc șase
noi alineate, alineatele (7)—(12), cu următorul cuprins:
ă(7) În exercitarea atribuțiilor sale, Comisia poate solicita
orice informații și documente de la structurile din cadrul
Ministerului Finanțelor Publice, de la Agenția Națională de
Administrare Fiscală și de la alte instituții ale statului, pe care le
consideră necesare în soluționarea cererilor înregistrate.
(8) În cazul în care solicitarea Comisiei este adresată
structurilor din cadrul Ministerului Finanțelor Publice sau Agenției
Naționale de Administrare Fiscală, aceasta este obligatorie,
constituindu-se ca sarcină de serviciu pentru personalul acestor
instituții. Nerespectarea acestei obligații atrage măsurile
sancționatorii prevăzute de legislația în vigoare.
(9) Comisia poate solicita, după caz, participarea la ședințe
a organelor de control care au încheiat actele de control, precum
și a reprezentantului legal al societății comerciale în cauză.
(10) Activitatea curentă a Comisiei se realizează prin
intermediul secretariatului care funcționează în cadrul direcției
de specialitate din Ministerul Finanțelor Publice, direcție
desemnată prin hotărârea de organizare și funcționare a
ministerului.
(11) În exercitarea atribuțiilor sale, direcția de specialitate
poate solicita de la diferite structuri centrale și teritoriale din
cadrul Ministerului Finanțelor Publice și, respectiv, de la Agenția
Națională de Administrare Fiscală orice alte informații și
documente pe care le consideră necesare în soluționarea
cererilor înregistrate.
(12) Dacă în urma analizării documentației anexate la
cererea înregistrată direcția de specialitate constată că aceasta
este incompletă, dosarul în cauză poate fi restituit autorității
emitente.”

4

MONITORUL OFICIAL AL ROMÂNIEI, PARTEA I, Nr. 421/23.VI.2010

9. La articolul 20623 alineatul (1), litera a) se modifică și
va avea următorul cuprins:
ăa) locul urmează a fi folosit pentru producerea,
transformarea, deținerea, primirea și/sau expedierea produselor
accizabile în regim suspensiv de accize;”.
10. La articolul 20623 alineatul (1), după litera f) se
introduce o nouă literă, litera g), cu următorul cuprins:
ăg) persoana care urmează să își desfășoare activitatea ca
antrepozitar autorizat să nu înregistreze obligații fiscale restante
la bugetul general consolidat.”
11. La articolul 20624 alineatul (2), litera g) se modifică și
va avea următorul cuprins:
ăg) perioada de valabilitate a autorizației. Perioada de
valabilitate este de 3 ani în cazul contribuabililor mari și mijlocii
stabiliți conform reglementărilor în vigoare și de un an în
celelalte cazuri;”.
12. La articolul 20624, după alineatul (6) se introduce un
nou alineat, alineatul (7), cu următorul cuprins:
ă(7) Antrepozitarul autorizat care dorește continuarea
activității într-un antrepozit fiscal după expirarea perioadei de
valabilitate înscrise în autorizația pentru acel antrepozit fiscal va
solicita în scris autorității competente reautorizarea ca antrepozit
fiscal cu cel puțin 60 de zile înainte de expirarea perioadei de
valabilitate, conform precizărilor din normele metodologice.”
13. La articolul 20626 alineatul (1), litera a) se modifică și
va avea următorul cuprins:
ăa) să constituie în favoarea autorității competente o garanție
pentru producția, transformarea și deținerea de produse
accizabile în regim suspensiv de accize, precum și o garanție
pentru circulația acestor produse în regim suspensiv de accize,
în conformitate cu prevederile art. 20654 și în condițiile stabilite
prin normele metodologice;”.
14. La articolul 20626, după alineatul (2) se introduc trei
noi alineate, alineatele (3)—(5), cu următorul cuprins:
ă(3) Cesionarea ori înstrăinarea sub orice formă a acțiunilor
sau a părților sociale ale antrepozitarilor autorizați ori ale unui
antrepozitar a cărui autorizație a fost anulată sau revocată
conform prezentului capitol va fi adusă la cunoștința autorității
competente cu cel puțin 60 de zile înainte de realizarea acestei
operațiuni, în vederea efectuării inspecției fiscale, cu excepția
celor care fac obiectul tranzacțiilor pe piața de capital.
(4) Înstrăinarea activelor de natura imobilizărilor corporale
care contribuie direct la producția și/sau depozitarea de produse
accizabile ale antrepozitarului autorizat ori ale unui antrepozitar
a cărui autorizație a fost anulată sau revocată conform
prezentului capitol se va putea face numai după ce s-au achitat
la bugetul de stat toate obligațiile fiscale ori după ce persoana
care urmează să preia activele respective și-a asumat obligația
de plată restantă a debitorului printr-un angajament de plată sau
printr-un alt act încheiat în formă autentică, cu asigurarea unei
garanții sub forma unei scrisori de garanție bancară la nivelul
obligațiilor fiscale restante, la data efectuării tranzacției, ale
antrepozitarului.
(5) Actele încheiate cu încălcarea prevederilor alin. (3) și (4)
sunt anulabile la cererea organului fiscal.”
15. La articolul 20628 alineatul (2), litera f) se modifică și
va avea următorul cuprins:
ăf) antrepozitarul autorizat înregistrează obligații fiscale
restante la bugetul general consolidat mai vechi de 60 de zile
față de termenul legal de plată.”
16. La articolul 20630 alineatul (2), litera b) se modifică și
va avea următorul cuprins:
ăb) de la locul de import către oricare dintre destinațiile
prevăzute la lit. a), în cazul în care produsele în cauză sunt
expediate de un expeditor înregistrat. În sensul prezentului
articol, locul de import înseamnă locul unde se află produsele în

momentul în care sunt puse în liberă circulație, în conformitate
cu art. 79 din Regulamentul (CEE) nr. 2.913/92. Expeditorul
înregistrat în România poate să își desfășoare activitatea în
această calitate numai în baza autorizației valabile emise de
autoritatea competentă.”
17. La articolul 20654, alineatele (1), (4) și (5) se modifică
și vor avea următorul cuprins:
ăArt. 20654. — (1) Antrepozitarul autorizat, destinatarul
înregistrat și expeditorul înregistrat au obligația depunerii la
autoritatea competentă a unei garanții, conform prevederilor din
normele metodologice, care să asigure plata accizelor care pot
deveni exigibile. În situația în care antrepozitarul autorizat,
destinatarul înregistrat și expeditorul înregistrat înregistrează
obligații fiscale restante cu mai mult de 30 de zile, administrate
de Agenția Națională de Administrare Fiscală, garanția se
extinde și asupra acestora de drept și fără nicio altă formalitate.
.................................................................................................
(4) Garanția reprezintă 6% din valoarea accizelor aferente
produselor ce ar rezulta la nivelul unui an, potrivit capacităților
tehnologice de producție pentru antrepozitul nou-înființat. Pentru
antrepozitarii autorizați, valoarea garanției se va calcula prin
aplicarea procentului de 6% la valoarea accizelor aferente
ieșirilor de produse accizabile din ultimul an, dar nu mai puțin
de 6% din valoarea accizelor aferente produselor ce ar rezulta
potrivit capacităților tehnologice de producție. Tipul, modul de
calcul, valoarea și durata garanției vor fi prevăzute în normele
metodologice.
(5) Valoarea garanției va fi analizată periodic, pentru a
reflecta orice schimbări în volumul afacerii sau în nivelul de
accize datorat.”
18. La articolul 20654, după alineatul (5) se introduce un
nou alineat, alineatul (6), cu următorul cuprins:
ă(6) Garanția aferentă deplasării produselor accizabile în
regim suspensiv de accize efectuată de un expeditor înregistrat
reprezintă 100% din valoarea accizelor corespunzătoare
produselor deplasate, în condițiile prevăzute în normele
metodologice.”
19. La articolul 20657, după alineatul (4) se introduce un
nou alineat, alineatul (5), cu următorul cuprins:
ă(5) Modalitatea și condițiile de acordare a scutirilor
prevăzute la alin. (1)—(3) vor fi stabilite prin ordin al ministrului
finanțelor publice, la propunerea președintelui Agenției Naționale
de Administrare Fiscală.”
20. La articolul 20669, alineatul (10) se modifică și va avea
următorul cuprins:
ă(10) În cazul comercializării și transportului de tutun brut și
tutun parțial prelucrat, trebuie îndeplinite următoarele cerințe:
a) operatorii economici care doresc să comercializeze tutun
brut sau tutun parțial prelucrat provenit din operațiuni proprii de
import, din achiziții intracomunitare proprii sau din producția
internă proprie pot desfășura această activitate numai în baza
unei autorizații eliberate în acest scop de către autoritatea
competentă;
b) tutunul brut sau tutunul parțial prelucrat poate fi
comercializat către un operator economic din România numai
dacă este antrepozitar autorizat pentru producția de tutun
prelucrat, deplasarea tutunului efectuându-se direct către
antrepozitul fiscal al acestuia;
c) orice deplasare de tutun brut sau de tutun parțial prelucrat
pe teritoriul României, realizată de operatorii economici
prevăzuți la lit. a), trebuie să fie însoțită de un document
comercial în care va fi înscris numărul autorizației operatorului
economic.”
21. La titlul VII ăAccize și alte taxe speciale”, în anexa
nr. 1, la nr. crt. 3 ăBăuturi fermentate, altele decât bere și

MONITORUL OFICIAL AL ROMÂNIEI, PARTEA I, Nr. 421/23.VI.2010
vinuri”, subpunctul 3.1 ăliniștite”, nivelul accizei prevăzut
în coloana 5 se modifică și va fi de 100 euro/hl de produs.
22. La titlul VII, în anexa nr. 1, la nr. crt. 4 ăProduse
intermediare”, nivelul accizei prevăzut în coloana 5 se
modifică și va fi de 165 euro/hl de produs.
23. La articolul 2961 alineatul (1), după litera k) se
introduc două noi litere, literele l) și m), cu următorul
cuprins:
ăl) deținerea de către orice persoană în afara antrepozitului
fiscal sau comercializarea pe teritoriul României a produselor
accizabile supuse marcării, potrivit titlului VII, fără a fi marcate
sau marcate necorespunzător ori cu marcaje false peste limita
a 10.000 țigarete, 400 țigări de foi de 3 grame, 200 țigări de foi
mai mari de 3 grame, peste 1 kg tutun de fumat, băuturi
spirtoase peste 200 litri, produse intermediare de alcool peste
300 litri;
m) folosirea conductelor mobile, a furtunurilor elastice sau a
altor conducte de acest fel, utilizarea rezervoarelor necalibrate,
precum și amplasarea înaintea contoarelor a unor canele sau
robinete prin care se pot extrage cantități de alcool sau distilate
necontorizate.”
24. La articolul 2961 alineatul (2), litera a) se modifică și
va avea următorul cuprins:
ăa) cu închisoare de la 1 an la 4 ani, cele prevăzute la lit. c),
d), e), g), i), l) și m);”.
25. La articolul 2961, alineatul (3) se modifică și va avea
următorul cuprins:
ă(3) După constatarea faptelor prevăzute la alin. (1) lit. c)—i)
și k), organul de control competent dispune oprirea activității,
sigilarea instalației în conformitate cu procedurile tehnologice
de închidere a instalației și înaintează actul de control autorității
fiscale care a emis autorizația, cu propunerea de suspendare a
autorizației de antrepozit fiscal.”
Art. II. — (1) Prevederile art. I pct. 3 se aplică începând cu
a 10-a zi următoare comunicării de către Consiliul Uniunii
Europene a aprobării derogării pentru aplicarea acestor
prevederi, până la data de 31 decembrie 2011. Ministerul
Finanțelor Publice va publica pe site-ul său oficial
www.mfinante.ro data comunicării de către Consiliul Uniunii
Europene a aprobării derogării.
(2) Persoanele impozabile și persoanele juridice
neimpozabile, înregistrate în scopuri de TVA potrivit art. 153 și
1531 din Legea nr. 571/2003, cu modificările și completările
ulterioare, care intenționează să desfășoare după data de
1 august 2010 operațiuni intracomunitare de natura celor
prevăzute la art. 1582 alin. (1) din Legea nr. 571/2003, cu
modificările și completările ulterioare, trebuie să solicite
organelor fiscale competente înscrierea în Registrul operatorilor
intracomunitari, potrivit prevederilor art. 1582 din Legea
nr. 571/2003, cu modificările și completările ulterioare.
(3) În cazul aprobării de către organul fiscal competent a
cererilor depuse până la data de 1 august 2010 de către
persoanele prevăzute la alin. (2), data înregistrării în Registrul
operatorilor intracomunitari va fi data de 1 august 2010. În cazul
aprobării de către organul fiscal competent a cererilor depuse
după data de 1 august 2010 de persoanele prevăzute la
alin. (2), data înregistrării în Registrul operatorilor intracomunitari
va fi data comunicării deciziei în condițiile prevăzute de
Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare.
Cererile vor fi soluționate în termenul și în condițiile prevăzute la
art. 1582 din Legea nr. 571/2003, cu modificările și completările
ulterioare.
(4) Începând cu data de 1 august 2010, pentru realizarea
schimbului de informații în domeniul taxei pe valoarea adăugată

5

cu statele membre ale Uniunii Europene, vor fi utilizate
informațiile din Registrul operatorilor intracomunitari.
Art. III. — Solicitările de înscriere în Registrul operatorilor
intracomunitari se depun la organele fiscale competente
începând cu data publicării prezentei ordonanțe de urgență.
Art. IV. — (1) Prevederile art. I pct. 4, 21 și 22 se aplică
începând cu data de 1 iulie 2010.
(2) Autorizațiile deținute de antrepozitarii autorizați pentru
antrepozitele fiscale de depozitare produse accizabile, cu
excepția situațiilor prevăzute la art. I pct. 5, își încetează
valabilitatea la data de 1 septembrie 2010.
(3) Antrepozitarii autorizați pentru producția de produse
energetice și antrepozitarii autorizați pentru producția de
țigarete, inclusiv persoanele afiliate acestora, prevăzuți la art. I
pct. 5, care la data intrării în vigoare a prezentei ordonanțe de
urgență dețin mai mult de 8 antrepozite fiscale de depozitare de
produse energetice și mai mult de două antrepozite fiscale de
depozitare țigarete, au obligația ca în termen de 10 zile
lucrătoare de la intrarea în vigoare a prezentei ordonanțe de
urgență să comunice Comisiei pentru autorizarea operatorilor
de produse supuse accizelor lista antrepozitelor fiscale de
depozitare, în număr de maximum 8, respectiv două, pentru
care se intenționează reautorizarea acestora.
(4) După 48 de ore de la data intrării în vigoare a prevederilor
prezentei ordonanțe de urgență, cu excepția cazurilor prevăzute
la art. I pct. 5, se interzice deplasarea produselor accizabile în
regim suspensiv de accize către antrepozite fiscale de
depozitare.
(5) Antrepozitarii autorizați care la data intrării în vigoare a
prezentei ordonanțe de urgență dețin autorizații valabile, care
au depășit perioada de 3 ani în cazul contribuabililor mari și
mijlocii stabiliți conform reglementărilor în vigoare și, respectiv,
de un an în celelalte cazuri de la data de începere a valabilității
autorizației și doresc să își continue activitatea ca antrepozitar
autorizat, au obligația de a solicita reautorizarea până la data
de 31 august 2010 inclusiv, în condițiile prevăzute în Normele
metodologice de aplicare a Legii nr. 571/2003 privind Codul
fiscal, aprobate prin Hotărârea Guvernului nr. 44/2004, cu
modificările și completările ulterioare.
(6) Antrepozitarii autorizați care dețin autorizații valabile la
data intrării în vigoare a prezentei ordonanțe de urgență, a căror
valabilitate, până la data de 31 august 2010, nu depășește 3 ani
în cazul contribuabililor mari și mijlocii și, respectiv, un an în
cazul contribuabililor mici de la data de începere a valabilității
autorizației, au obligația de a se conforma prevederilor art. I
pct. 13, 15 și 17 până la data de 31 august 2010 inclusiv.
(7) Nerespectarea prevederilor alin. (5) și (6) atrage
revocarea autorizațiilor de antrepozit fiscal.
Art. V. — Ordonanța de urgență a Guvernului nr. 104/2002
privind regimul vamal al mărfurilor comercializate în regim dutyfree, publicată în Monitorul Oficial al României, Partea I, nr. 676
din 11 septembrie 2002, aprobată cu modificări prin Legea
nr. 132/2003, cu modificările și completările ulterioare, se
modifică și se completează după cum urmează:
1. Titlul ordonanței de urgență se modifică și va avea
următorul cuprins:
ăORDONANȚĂ DE URGENȚĂ
privind comercializarea mărfurilor în regim duty-free”
2. Articolul 1 se modifică și va avea următorul cuprins:
ăArt. 1. — (1) Prezenta ordonanță de urgență stabilește
condițiile în care se pot comercializa mărfuri în regim duty-free.
(2) Operatorii economici introduc mărfuri în vederea
comercializării în magazinele duty-free/duty-free diplomatice,
numai după plata accizei, taxei pe valoarea adăugată și taxelor
vamale, după caz.
(3) Operatorii economici autorizați conform prevederilor
prezentei ordonanțe de urgență comercializează mărfurile
prevăzute la art. 2 alin. (2) în regim duty-free, în limita cantităților

6

MONITORUL OFICIAL AL ROMÂNIEI, PARTEA I, Nr. 421/23.VI.2010

destinate uzului personal, la prețuri care nu includ taxa vamală,
taxa pe valoarea adăugată și acciza aferentă, după caz.
(4) Operatorii economici autorizați conform prevederilor
prezentei ordonanțe de urgență comercializează mărfurile
prevăzute în anexa la prezenta ordonanță de urgență, cu
excepția mărfurilor prevăzute la art. 2 alin. (2), în regim dutyfree, la prețuri care nu includ taxa vamală, taxa pe valoarea
adăugată și acciza aferentă, după caz.
(5) Mărfurilor comercializate prin magazinele autorizate, în
valută, potrivit legii, în regim duty-free, li se aplică regimul vamal
de export.
(6) Operatorii economici autorizați pot solicita restituirea taxei
vamale, a taxei pe valoarea adăugată și a accizei, după caz,
aferente produselor comercializate conform prezentei ordonanțe
de urgență prin magazinele duty-free/duty-free diplomatice.
(7) Pentru mărfurile prevăzute la art. 2 alin. (2), operatorii
economici autorizați să comercializeze mărfuri în regim dutyfree prin magazine situate în punctele de control pentru trecerea
frontierei de stat terestre cu țările terțe pot solicita restituirea
taxei vamale, a taxei pe valoarea adăugată și a accizei, după
caz, aferente produselor comercializate, în limita cantitativă
destinată uzului personal.
(8) Procedura și condițiile de restituire a taxei vamale, a taxei
pe valoarea adăugată și a accizei aferente produselor
comercializate prin magazinele duty-free/duty-free diplomatice,
conform prezentei ordonanțe de urgență, se stabilesc prin ordin
al ministrului finanțelor publice, la propunerea președintelui
Agenției Naționale de Administrare Fiscală.”
3. Articolul 2 se modifică și va avea următorul cuprins:
ăArt. 2. — (1) În înțelesul prezentei ordonanțe de urgență
cantități destinate uzului personal reprezintă cantitățile care sunt
destinate folosirii la un nivel rezonabil pentru consumul
individual, familial ori pentru cadouri, fără a fi utilizate în scopul
revânzării.
(2) Pentru produsele din tutun, băuturile distilate, rachiuri,
lichioruri și alte băuturi spirtoase, bere, vinuri, vermuturi și alte
băuturi fermentate, cantitățile destinate uzului personal pentru o
persoană într-un interval de 24 de ore sunt limitate la:
a) țigarete — două pachete țigarete/călător/zi;
b) țigări (cu o greutate maximă de 3 grame/bucată) — 100 de
bucăți;
c) țigări de foi — 20 de bucăți;
d) tutun de fumat — 250 grame;
e) băuturi spirtoase — 1 litru;
f) produse intermediare — 2 litri;
g) vinuri sau băuturi fermentate — 20 litri;
h) bere — 25 litri.”
4. La articolul 3, alineatul (2) se modifică și va avea
următorul cuprins:
ă(2) Lista cuprinzând mărfurile care pot fi comercializate în
regim duty-free este prevăzută în anexă.”
5. Articolul 4 se modifică și va avea următorul cuprins:
ăArt. 4. — Comercializarea mărfurilor cu amănuntul, în valută,
în regim duty-free, se face numai în baza autorizației eliberate
de Ministerul Finanțelor Publice.”
6. Articolul 5 se modifică și va avea următorul cuprins:
ăArt. 5. — Pentru fiecare an de funcționare a magazinelor
duty-free se datorează o taxă anuală de 100.000 euro pentru
fiecare magazin. Aceeași taxă se datorează și în cazul
comercializării mărfurilor în valută, în regim duty-free, prin
magazinele diplomatice sau la bordul aeronavelor care
efectuează curse directe având ca destinație un stat terț.”
7. Articolul 8 se modifică și va avea următorul cuprins:
ăArt. 8. — (1) Taxa pentru fiecare an de funcționare a
magazinelor prin care se comercializează mărfuri în regim
duty-free prin magazinele duty-free/duty-free diplomatice și,

respectiv, de comercializare în regim duty-free a mărfurilor la
bordul aeronavelor se achită pentru următorii ani cel mai târziu
cu 10 zile calendaristice înainte de expirarea anului de
funcționare precedent.
(2) În situația în care operatorii economici autorizați renunță
la autorizațiile de funcționare a magazinelor în regim duty-free
emise în favoarea acestora, înainte de expirarea autorizațiilor
respective, taxa anuală de autorizare se reduce în mod
corespunzător cu perioada de nefuncționare din anul de
funcționare înscris în autorizațiile emise.
(3) Restituirea diferențelor de taxă de autorizare anuală se va
face la solicitarea operatorilor economici de către unitățile
Trezoreriei Statului în lei. Solicitarea va conține obligatoriu
perioada de nefuncționare a magazinului, însoțită de certificarea
privind perioada de nefuncționare emisă de biroul/punctul vamal
în a cărui rază de competență se află magazinul. Valoarea în lei
se determină prin transformarea sumei în euro la cursul de
schimb stabilit și comunicat de Banca Națională a României în
fiecare zi de joi. Acest curs se utilizează pe toată durata
săptămânii următoare pentru sumele de restituit în cursul acelei
săptămâni.
(4) Perioada de nefuncționare, în sensul prezentei ordonanțe
de urgență, reprezintă intervalul dintre data de la care încetează
comercializarea mărfurilor în regim duty-free și data de expirare
a anului de funcționare sau data de expirare a valabilității
autorizației de funcționare, după caz.
(5) Procedura de restituire a diferenței din taxa de autorizare
anuală se va stabili prin ordin al ministrului finanțelor publice, la
propunerea președintelui Agenției Naționale de Administrare
Fiscală.”
8. Articolul 9 se modifică și va avea următorul cuprins:
ăArt. 9. — Vânzarea mărfurilor în regim duty-free se
efectuează pe baza următoarelor documente:
a) pentru magazinele duty-free: pe baza pașaportului sau a
cărții de identitate și a cărții de îmbarcare, în cazul transporturilor
aeriene;
b) pentru magazinele diplomatice: pe bază de comenzi
scrise, emise de misiunile diplomatice, avizate de autoritatea
vamală competentă, în limita cotelor stabilite de Ministerul
Afacerilor Externe, cu respectarea acordurilor internaționale în
domeniu semnate de România.”
9. După articolul 9 se introduc șapte noi articole,
articolele 91—97, cu următorul cuprins:
ăArt. 91. — (1) Mărfurile sunt comercializate în regim dutyfree numai în ambalaje și în cantități destinate uzului personal,
astfel cum acestea sunt definite la art. 2.
(2) Prețurile mărfurilor destinate comercializării în regim dutyfree vor fi exprimate în euro și vor fi afișate la vedere.
(3) Comercializarea mărfurilor către cumpărători se face
numai în condițiile emiterii de bonuri sau de facturi.
(4) Bonurile trebuie să conțină următoarele date:
a) denumirea persoanei juridice autorizate, sediul acesteia
și codul fiscal;
b) numărul bonului — numerele se dau în ordine
crescătoare;
c) identitatea cumpărătorului: numele și prenumele, felul și
numărul documentului de trecere a frontierei de stat, autoritatea
emitentă a actului de identitate;
d) numărul cursei, în cazul transportului aerian;
e) felul produsului vândut;
f) unitatea de măsură;
g) cantitatea;
h) valoarea unitară și totală;
i) data vânzării.
Art. 92. — (1) Aparatele de marcat electronice fiscale din
dotarea magazinelor duty-free și duty-free diplomatice vor fi

MONITORUL OFICIAL AL ROMÂNIEI, PARTEA I, Nr. 421/23.VI.2010
conectate on-line la un server din cadrul biroului/punctului vamal
în a cărui rază de competență se află magazinul duty-free.
(2) Aplicația informatică trebuie să permită din punct de
vedere tehnic semnalarea deconectării sau neconectării
aparatelor de marcat electronice fiscale.
(3) Cheltuielile necesare realizării acestui sistem de
monitorizare vor fi suportate de fiecare operator economic
autorizat.
Art. 93. — (1) Comercializarea băuturilor distilate, rachiurilor,
lichiorurilor și a altor băuturi spirtoase, precum și a produselor
din tutun se va face numai după marcarea specifică, respectiv
aplicarea unui timbru cu inscripția «EXPORT». Procedura
privind marcarea se aprobă prin ordin al ministrului finanțelor
publice, la propunerea președintelui Agenției Naționale de
Administrare Fiscală.
(2) Timbrul confecționat din hârtie autocolantă va avea forma
unui dreptunghi cu dimensiunile 4 cm lungime și 1,5 cm lățime,
fondul de culoare roșu purpuriu și inscripționarea «EXPORT»
de culoare neagră de mărime 7 mm.
(3) Timbrele se tipăresc de Compania Națională «Imprimeria
Națională» — S.A., la solicitarea operatorilor economici
autorizați să comercializeze mărfuri în regim duty-free, care
suportă și contravaloarea acestora.
(4) Aplicarea timbrelor constituie obligația operatorului
economic autorizat să comercializeze mărfuri în regim duty-free,
înainte de introducerea în magazin în vederea comercializării.
Art. 94. — Este interzisă comercializarea de produse din
tutun, de băuturi distilate, rachiuri, lichioruri și alte băuturi
spirtoase, vinuri, vermuturi și alte băuturi fermentate și bere
călătorilor care au vârsta sub 18 ani.
Art. 95. — (1) Ministerul Finanțelor Publice anulează
autorizația de funcționare a magazinului duty-free/duty-free
diplomatic, de comercializare a mărfurilor în regim duty-free la
bordul aeronavelor, în situația în care se constată că i-au fost
oferite informații inexacte sau incomplete în legătură cu
autorizarea magazinelor duty-free/duty-free diplomatice.
(2) Ministerul Finanțelor Publice revocă autorizația de
funcționare a magazinului duty-free/duty-free diplomatic, de
comercializare a mărfurilor în regim duty-free la bordul
aeronavelor, în următoarele situații:
a) neplata taxei anuale la termenul stabilit de art. 8 alin. (1);
b) comercializarea altor mărfuri în regim duty-free decât cele
prevăzute în anexă;
c) dacă în legătură cu operatorul economic autorizat a fost
deschisă procedura de faliment ori de lichidare;
d) dacă oricare dintre administratorii persoanei juridice a fost
condamnat printr-o hotărâre judecătorească definitivă, în
România sau într-un stat străin, pentru infracțiunea de abuz în
serviciu, fals, uz de fals, înșelăciune, delapidare, mărturie
mincinoasă, dare sau luare de mită ori o infracțiune dintre cele
reglementate de Legea nr. 571/2003 privind Codul fiscal, cu
modificările și completările ulterioare, Legea nr. 86/2006 privind
Codul vamal al României, cu modificările și completările
ulterioare, Legea nr. 241/2005 pentru prevenirea și combaterea
evaziunii fiscale, Legea contabilității nr. 82/1991, republicată,
Legea nr. 31/1990 privind societățile comerciale, republicată, cu
modificările și completările ulterioare, Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a finanțării
actelor de terorism, cu modificările și completările ulterioare, sau
pentru orice altă faptă contra regimului fiscal, reglementată de
Codul penal al României, republicat, cu modificările și
completările ulterioare;
e) în cazul în care operatorul economic autorizat solicită
renunțarea la autorizația de funcționare a magazinului
duty-free/duty-free diplomatic;

7

f) când împotriva operatorului economic autorizat s-a
pronunțat o hotărâre definitivă pentru infracțiunea de abuz în
serviciu, fals, uz de fals, înșelăciune, delapidare, mărturie
mincinoasă, dare sau luare de mită ori o infracțiune dintre cele
reglementate de Legea nr. 571/2003, cu modificările și
completările ulterioare, Legea nr. 86/2006, cu modificările și
completările ulterioare, Legea nr. 241/2005, Legea nr. 82/1991,
republicată, Legea nr. 31/1990, republicată, cu modificările și
completările ulterioare, Legea nr. 656/2002, cu modificările și
completările ulterioare, sau pentru orice altă faptă contra
regimului fiscal, reglementată de Codul penal al României,
republicat, cu modificările și completările ulterioare;
g) dacă în decurs de 2 ani de la data încetării ultimei
suspendări a autorizației de funcționare a magazinului dutyfree/duty-free diplomatic se constată că operatorul economic
autorizat să desfășoare activitatea de comercializare a
mărfurilor în regim duty-free săvârșește în cadrul aceluiași
magazin duty-free/duty-free diplomatic o faptă care se
sancționează cu suspendarea autorizației de funcționare a
magazinului duty-free/duty-free diplomatic;
h) dacă s-a stabilit printr-o hotărâre judecătorească definitivă
că prin magazinele duty-free/duty-free diplomatice sunt
comercializate mărfuri care încalcă un drept de proprietate
intelectuală sau care sunt improprii uzului sau consumului uman.
(3) Ministerul Finanțelor Publice suspendă autorizația de
funcționare a magazinului duty-free/duty-free diplomatic pe o
perioadă de 6 luni, în cazul în care s-a constatat săvârșirea
uneia dintre următoarele fapte:
a) comercializarea unor mărfuri peste limitele destinate
uzului personal, astfel cum acesta este prevăzut la art. 2;
b) comercializarea produselor supuse marcării conform
prevederilor legale, fără marcarea corespunzătoare a acestora,
astfel cum este prevăzut la art. 93;
c) refuzul operatorului economic de a prezenta organelor de
control documentele financiar-contabile solicitate de acestea;
d) operatorul economic autorizat nu respectă oricare dintre
cerințele prevăzute la art. 9, 91 sau 92;
e) înscrierea de date incomplete sau nereale care atestă
vânzarea mărfurilor în regim duty-free.
(4) Ministerul Finanțelor Publice suspendă autorizația de
funcționare a magazinelor duty-free/duty-free diplomatice până
la soluționarea definitivă a cauzei penale, în cazul în care a fost
pusă în mișcare acțiunea penală împotriva operatorului
economic autorizat sau împotriva oricăruia dintre reprezentanții
legali ai acestuia pentru o faptă dintre cele reglementate de
Legea nr. 571/2003, cu modificările și completările ulterioare,
Legea nr. 86/2006, cu modificările și completările ulterioare,
Legea nr. 241/2005, Legea nr. 82/1991, republicată, Legea
nr. 31/1990, republicată, cu modificările și completările
ulterioare, sau pentru orice altă faptă contra regimului fiscal,
reglementată de Codul penal al României, republicat, cu
modificările și completările ulterioare.
(5) În cazul în care operatorul economic autorizat dorește să
renunțe la autorizația de funcționare pentru un magazin dutyfree/duty-free diplomatic, acesta are obligația să notifice acest
fapt la autoritatea vamală în a cărei rază de competență își
desfășoară activitatea magazinul în cauză, cu cel puțin 60 de
zile înainte de data de la care renunțarea la autorizație produce
efecte.
(6) Operatorii economici autorizați cărora le-a fost
suspendată, revocată sau anulată autorizația de funcționare a
magazinului duty-free/duty-free diplomatic pot valorifica
produsele înregistrate în stoc la data comunicării deciziei de
revocare, suspendare sau anulare a autorizației de funcționare,
numai sub supravegherea biroului vamal în a cărui rază de
competență își desfășoară activitatea magazinul în cauză.

8

MONITORUL OFICIAL AL ROMÂNIEI, PARTEA I, Nr. 421/23.VI.2010

(7) În cazul suspendării, revocării sau anulării autorizației de
funcționare a magazinului duty-free/duty-free diplomatic,
valorificarea mărfurilor înregistrate în stoc se poate efectua
numai la prețuri care să conțină taxa vamală, taxa pe valoarea
adăugată și acciza aferentă mărfurilor respective, fără
posibilitatea de a solicita restituirea acestor taxe.
Art. 96. — (1) Faptele prevăzute la art. 95 alin. (2) lit. b) și
alin. (3) constituie contravenții și se sancționează cu amendă de
la 5.000 lei la 10.000 lei.
(2) Constatarea contravențiilor și aplicarea sancțiunilor
prevăzute la alin. (1) se fac de către lucrătorii vamali din cadrul
Autorității Naționale a Vămilor.
Art. 97. — Contravențiilor prevăzute la art. 96 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.”
10. După articolul 12 se introduce o anexă, având
cuprinsul prevăzut în anexa care face parte integrantă din
prezenta ordonanță de urgență.
Art. VI. — Pe data intrării în vigoare a prezentei ordonanțe de
urgență se abrogă:
a) art. 1 lit. h), art. 6 alin. (2), alin. (4)—(8), art. 7, art. 11 teza
întâi, art. 12 alin. (2), art. 16 alin. (2) și (3), art. 18 alin. (1) și (2)
și art. 24 din anexa nr. 3 și anexa nr. 6 la Ordinul ministrului
economiei și finanțelor nr. 2.007/2008 privind aprobarea
componenței Comisiei pentru autorizarea operatorilor economici
din domenii cu reglementări specifice și a Regulamentului de
organizare și funcționare a acesteia, precum și a Normelor de
organizare, funcționare și control vamal al activității de
comercializare a mărfurilor în regim duty-free și/sau duty-free
diplomatic și a Criteriilor referitoare la autorizarea funcționării
unităților emitente de tichete, publicat în Monitorul Oficial al
României, Partea I, nr. 516 din 9 iulie 2008, cu modificările și
completările ulterioare;
b) Ordinul ministrului finanțelor publice nr. 202/2010 pentru
modificarea anexei nr. 6 la Ordinul ministrului economiei și
finanțelor nr. 2.007/2008 privind aprobarea componenței
Comisiei pentru autorizarea operatorilor economici din domenii
cu reglementări specifice și a Regulamentului de organizare și
funcționare a acesteia, precum și a Normelor de organizare,
funcționare și control vamal al activității de comercializare a
mărfurilor în regim duty-free și/sau duty-free diplomatic și a
Criteriilor referitoare la autorizarea funcționării unităților emitente
de tichete, publicat în Monitorul Oficial al României, Partea I,
nr. 99 din 12 februarie 2010.
Art. VII. — Procedura și condițiile de restituire a taxei vamale,
a taxei pe valoarea adăugată și a accizei aferente produselor
comercializate prin magazinele duty-free/duty-free diplomatice,
precum și Procedura de restituire a diferenței din taxa de
autorizare anuală se stabilesc prin ordin al ministrului finanțelor
publice, la propunerea președintelui Agenției Naționale de
Administrare Fiscală, în termen de 60 de zile de la data publicării
prezentei ordonanțe de urgență în Monitorul Oficial al României,
Partea I.
Art. VIII. — (1) Autorizațiile de funcționare emise pentru
magazinele duty-free/duty-free diplomatice își încetează
valabilitatea în termen de 5 ani de la data eliberării, fără
posibilitatea continuării activității de comercializare de mărfuri în
regim duty-free prin emiterea de noi autorizații.
(2) După data intrării în vigoare a prezentei ordonanțe de
urgență, Ministerul Finanțelor Publice nu mai eliberează
autorizații de funcționare a magazinelor duty-free/duty-free
diplomatice.
(3) Operatorii economici autorizați să desfășoare activitatea
de comercializare a mărfurilor, în valută, în regim duty-free,

situate în punctele de control pentru trecerea frontierei de stat
terestre cu țările terțe, după locurile stabilite pentru efectuarea
controlului vamal, vor lua măsurile care se impun în vederea
respectării întocmai a prevederilor prezentei ordonanțe de
urgență.
(4) Operatorii economici care beneficiază de autorizație de
funcționare a magazinelor în regim duty-free și care au achitat
până la data intrării în vigoare a prezentei ordonanțe de urgență
taxa anuală pentru eliberarea autorizației de funcționare a
magazinelor duty-free/duty-free diplomatice sau de
comercializare a mărfurilor în regim duty-free la bordul
aeronavelor, prevăzută la art. 5 din Ordonanța de urgență a
Guvernului nr. 104/2002 privind regimul vamal al mărfurilor
comercializate în regim duty-free, cu modificările și completările
ulterioare, vor achita cuantumul taxei prevăzute la art. 8 alin. (1)
din Ordonanța de urgență a Guvernului nr. 104/2002, cu
modificările și completările ulterioare, începând cu următorul
termen de plată a taxei anuale din perioada de valabilitate a
autorizației de funcționare.
(5) Prevederile art. 92 din Ordonanța de urgență a Guvernului
nr. 104/2002, cu modificările și completările ulterioare, vor fi
puse în aplicare în termen de 120 de zile de la data intrării în
vigoare a prezentei ordonanțe de urgență. Autoritatea Națională
a Vămilor verifică la expirarea perioadei de 120 de zile
îndeplinirea obligațiilor prevăzute la art. 92 din Ordonanța de
urgență a Guvernului nr. 104/2002, cu modificările și
completările ulterioare.
(6) Comercializarea băuturilor distilate, rachiurilor, lichiorurilor
și a altor băuturi spirtoase, precum și a produselor din tutun
netimbrate existente în magazinele duty-free este permisă 30 de
zile calendaristice de la data intrării în vigoare a dispozițiilor
prezentei ordonanțe de urgență. După expirarea acestui interval
de timp, stocurile necomercializate existente în magazinele
duty-free vor fi inventariate în prezența unui reprezentant al
autorității vamale și retrase în vederea aplicării marcajului
specific acestor categorii de mărfuri.
(7) Ministerul Finanțelor Publice suspendă autorizația de
funcționare a magazinului duty-free/duty-free diplomatic pe o
perioadă de 6 luni, în cazul în care s-a constatat deținerea în
cadrul magazinului duty-free/duty-free diplomatic, după termenul
prevăzut la alin. (6), de produse supuse marcării conform
prevederilor legale, fără marcarea corespunzătoare a acestora.
Art. IX. — Legea nr. 86/2006 privind Codul vamal al
României, publicată în Monitorul Oficial al României, Partea I,
nr. 350 din 19 aprilie 2006, cu modificările și completările
ulterioare, se modifică și se completează după cum urmează:
1. La articolul 270, alineatul (2) se modifică și va avea
următorul cuprins:
ă(2) Constituie, de asemenea, infracțiune de contrabandă și
se pedepsește potrivit alin. (1):
a) introducerea în sau scoaterea din țară prin locurile stabilite
pentru controlul vamal, prin sustragere de la controlul vamal, a
bunurilor sau a mărfurilor care trebuie plasate sub un regim
vamal, dacă valoarea în vamă a bunurilor sau a mărfurilor
sustrase este mai mare de 20.000 lei în cazul produselor supuse
accizelor și mai mare de 40.000 lei în cazul celorlalte bunuri sau
mărfuri;
b) introducerea în sau scoaterea din țară, de două ori în
decursul unui an, prin locurile stabilite pentru controlul vamal,
prin sustragere de la controlul vamal, a bunurilor sau a mărfurilor
care trebuie plasate sub un regim vamal, dacă valoarea în vamă
a bunurilor sau a mărfurilor sustrase este mai mică de 20.000 lei
în cazul produselor supuse accizelor și mai mică de 40.000 lei
în cazul celorlalte bunuri sau mărfuri;
c) înstrăinarea sub orice formă a mărfurilor aflate în tranzit
vamal.”

MONITORUL OFICIAL AL ROMÂNIEI, PARTEA I, Nr. 421/23.VI.2010
2. La articolul 270, după alineatul (2) se introduce un nou
alineat, alineatul (3), cu următorul cuprins:
ă(3) Sunt asimilate infracțiunii de contrabandă și se
pedepsesc potrivit alin. (1) colectarea, deținerea, producerea,
transportul, preluarea, depozitarea, predarea, desfacerea și
vânzarea bunurilor sau a mărfurilor care trebuie plasate sub un
regim vamal cunoscând că acestea provin din contrabandă sau
sunt destinate săvârșirii acesteia.”
3. La articolul 281, după alineatul (1) se introduce un nou
alineat, alineatul (2), cu următorul cuprins:
ă(2) Organele competente vor crea o bază de date comună
pentru implementarea contravențiilor la regimul vamal, în
administrarea Ministerului Administrației și Internelor, în termen
de 30 de zile de la încheierea protocolului dintre acestea.”
Art. X. — În termen de 30 de zile de la intrarea în vigoare a
prezentei ordonanțe de urgență se modifică în mod
corespunzător prevederile Hotărârii Guvernului nr. 707/2006
pentru aprobarea Regulamentului de aplicare a Codului vamal
al României, publicată în Monitorul Oficial al României, Partea I,
nr. 520 din 15 iunie 2006, cu modificările și completările
ulterioare.
Art. XI. — Ordonanța Guvernului nr. 92/2003 privind Codul
de procedură fiscală, republicată în Monitorul Oficial al
României, Partea I, nr. 513 din 31 iulie 2007, cu modificările și
completările ulterioare, se modifică și se completează după cum
urmează:
1. Articolul 27 se modifică și va avea următorul cuprins:
ăARTICOLUL 27
Răspunderea solidară

(1) Răspund solidar cu debitorul următoarele persoane:
a) asociații din asocierile fără personalitate juridică, inclusiv
membrii întreprinderilor familiale, pentru obligațiile fiscale
datorate de acestea, în condițiile prevăzute la art. 20, alături de
reprezentanții legali care, cu rea-credință, au determinat
nedeclararea și/sau neachitarea obligațiilor fiscale la scadență;
b) terții popriți, în situațiile prevăzute la art. 149 alin. (9), (10),
(12) și (15), în limita sumelor sustrase indisponibilizării.
(2) Pentru obligațiile de plată restante ale debitorului declarat
insolvabil, în condițiile prezentului cod, răspund solidar cu
acesta următoarele persoane:
a) persoanele fizice sau juridice care, anterior datei declarării
insolvabilității, cu rea-credință, au dobândit în orice mod active
de la debitorii care și-au provocat astfel insolvabilitatea;
b) administratorii, asociații, acționarii și orice alte persoane
care au provocat insolvabilitatea persoanei juridice debitoare
prin înstrăinarea sau ascunderea, cu rea-credință, sub orice
formă, a activelor debitorului;
c) administratorii care, în perioada exercitării mandatului, cu
rea-credință, nu și-au îndeplinit obligația legală de a cere
instanței competente deschiderea procedurii insolvenței, pentru
obligațiile fiscale aferente perioadei respective și rămase
neachitate la data declarării stării de insolvabilitate;
d) administratorii sau orice alte persoane care, cu reacredință, au determinat nedeclararea și/sau neachitarea la
scadență a obligațiilor fiscale;
e) administratorii sau orice alte persoane care, cu reacredință, au determinat restituirea sau rambursarea unor sume
de bani de la bugetul general consolidat fără ca acestea să fie
cuvenite debitorului.
(3) Persoana juridică răspunde solidar cu debitorul declarat
insolvabil în condițiile prezentului cod sau declarat insolvent
dacă, direct ori indirect, controlează, este controlată sau se află

9

sub control comun cu debitorul și dacă este îndeplinită cel puțin
una dintre următoarele condiții:
a) dobândește, cu orice titlu, dreptul de proprietate asupra
unor active corporale de la debitor, iar valoarea contabilă a
acestor active reprezintă cel puțin jumătate din valoarea
contabilă a tuturor activelor corporale ale dobânditorului;
b) are sau a avut raporturi comerciale contractuale cu clienții
și/sau cu furnizorii, alții decât cei de utilități, care au avut sau au
raporturi contractuale cu debitorul în proporție de cel puțin
jumătate din totalul valoric al tranzacțiilor;
c) are sau a avut raporturi de muncă sau civile de prestări
de servicii cu cel puțin jumătate dintre angajații sau prestatorii de
servicii ai debitorului.
(4) În înțelesul alin. (3), termenii și expresiile de mai jos au
următoarele semnificații:
a) control — majoritatea drepturilor de vot, fie în adunarea
generală a asociaților unei societăți comerciale ori a unei
asociații sau fundații, fie în consiliul de administrație al unei
societăți comerciale ori consiliul director al unei asociații sau
fundații;
b) control indirect — activitatea prin care o persoană exercită
controlul prin una sau mai multe persoane.”
2. La articolul 54, după alineatul (3) se introduce un nou
alineat, alineatul (4), cu următorul cuprins:
ă(4) Instituțiile de credit au obligația ca, la solicitarea
organelor fiscale ale Agenției Naționale de Administrare Fiscală,
să comunice toate rulajele și/sau soldurile conturilor deschise la
acestea, datele de identificare ale persoanelor care dețin dreptul
de semnătură, precum și dacă debitorul are sau nu închiriate
casete de valori. Solicitarea se face pentru fiecare titular în
parte. Prin excepție de la prevederile art. 11 alin. (2), informațiile
astfel obținute vor fi utilizate doar în scopul îndeplinirii atribuțiilor
specifice ale Agenției Naționale de Administrare Fiscală.”
3. La articolul 94, alineatul (4) se abrogă.
4. La articolul 129, alineatul (7) se modifică și va avea
următorul cuprins:
ă(7) Bunurile perisabile și/sau degradabile sechestrate
asigurătoriu pot fi valorificate:
a) de către debitor cu acordul organului de executare,
sumele obținute consemnându-se la dispoziția organului de
executare;
b) prin vânzare în regim de urgență în condițiile art. 159
alin. (4).”
5. La articolul 149, alineatele (5) și (13) se modifică și vor
avea următorul cuprins:
ă(5) Poprirea asupra veniturilor debitorilor persoane fizice sau
persoane juridice se înființează de către organul de executare,
printr-o adresă care va fi comunicată terțului poprit, dispozițiile
art. 44 cu privire la comunicarea actului administrativ fiscal
aplicându-se în mod corespunzător. Totodată, va fi înștiințat și
debitorul despre înființarea popririi.
................................................................................................
(13) Încălcarea prevederilor alin. (9), (10), (12) și (15) atrage
nulitatea oricărei plăți.”
6. La articolul 159, alineatul (4) se modifică și va avea
următorul cuprins:
ă(4) Dacă au fost sechestrate bunuri perisabile sau supuse
degradării, acestea pot fi vândute în regim de urgență.
Evaluarea și valorificarea acestor bunuri se vor face de către
organele fiscale, la prețul pieței. Procedura de evaluare și
valorificare se aprobă prin ordin al ministrului finanțelor publice,
la propunerea președintelui Agenției Naționale de Administrare
Fiscală.”

10

MONITORUL OFICIAL AL ROMÂNIEI, PARTEA I, Nr. 421/23.VI.2010

7. După articolul 2191 se introduce un nou articol,
articolul 2192, cu următorul cuprins:
ăARTICOLUL 2192
Contravenții și sancțiuni la regimul
«Registrului operatorilor intracomunitari»

(1) Constituie contravenție efectuarea de operațiuni
intracomunitare de către persoanele care au obligația înscrierii
în Registrul operatorilor intracomunitari fără a fi înscrise,
conform legii, în acest registru.
(2) Contravenția pentru fapta prevăzută la alin. (1) se
sancționează cu amendă de la 1.000 lei la 5.000 lei.”
8. La articolul 220 alineatul (1), literele c) și e) se modifică
și vor avea următorul cuprins:
ăc) deținerea în afara antrepozitului fiscal sau
comercializarea pe teritoriul României a produselor accizabile
supuse marcării, potrivit titlului VII din Codul fiscal, fără a fi
marcate sau marcate necorespunzător ori cu marcaje false sub
limitele prevăzute la art. 2961 alin. (1) lit. l) din Legea
nr. 571/2003, cu modificările și completările ulterioare;
................................................................................................
e) practicarea, cu excepția situațiilor prevăzute de lege, de
către producători, importatori sau de către persoane care
comercializează, sub orice formă, de prețuri de vânzare mai mici
decât costurile ocazionate de producerea, importul sau
desfacerea produselor vândute, la care se adaugă acciza și taxa
pe valoarea adăugată, dacă fapta nu a fost săvârșită astfel încât
să constituie infracțiune.”
9. La articolul 220 alineatul (1), litera t) se abrogă.
10. Articolul 233 se modifică și va avea următorul
cuprins:
ăARTICOLUL 233
Constatarea faptelor ce pot constitui infracțiuni

Constatarea faptelor ce pot constitui infracțiuni în condițiile
art. 2961 din Legea nr. 571/2003, cu modificările și completările
ulterioare, este de competența organelor fiscale din cadrul
Agenției Naționale de Administrare Fiscală. Procesul-verbal
întocmit constituie mijloc de probă în condițiile art. 214 din Codul
de procedură penală.”
11. După articolul 233 se introduce un nou articol,
articolul 2331, cu următorul cuprins:
ăARTICOLUL 2331
Colaborarea cu organele de urmărire penală

(1) În situația în care sunt date sau indicii temeinice cu privire
la pregătirea sau săvârșirea unor infracțiuni ce vizează bunuri
prevăzute la art. 135 alin. (4) din Legea nr. 571/2003, cu
modificările și completările ulterioare, ce intră în sfera de
aplicare a accizei, organele de urmărire penală pot efectua
activități de constatare, cercetare și conservare de probe.
(2) În situația prevăzută la alin. (1) organele de urmărire
penală solicită de îndată organelor cu atribuții de control din
cadrul Agenției Naționale de Administrare Fiscală efectuarea de
verificări fiscale conform obiectivelor stabilite.
(3) La solicitarea organelor de urmărire penală, când există
pericol de dispariție a unor mijloace de probă sau de schimbare
a unei situații de fapt și este necesară lămurirea urgentă a unor
fapte sau împrejurări ale cauzei, personalul desemnat din cadrul
Agenției Naționale de Administrare Fiscală efectuează verificări
fiscale.
(4) În cazuri temeinic justificate, după începerea urmăririi
penale, cu avizul procurorului, poate fi solicitată Agenției
Naționale de Administrare Fiscală efectuarea de verificări
fiscale, conform obiectivelor stabilite.
(5) Rezultatul verificărilor prevăzute la alin. (2)—(4) se
consemnează în procese-verbale, care constituie mijloace de

probă. Procesele-verbale nu constituie titlu de creanță fiscală în
înțelesul art. 110.”
Art. XII. — Dispozițiile art. XI pct. 7 intră în vigoare în termen
de 10 zile de la intrarea în vigoare a prezentei ordonanțe de
urgență.
Art. XIII. — Legea nr. 31/1990 privind societățile comerciale,
republicată în Monitorul Oficial al României, Partea I, nr. 1.066
din 17 noiembrie 2004, cu modificările și completările ulterioare,
se modifică și se completează după cum urmează:
1. Articolul 17 se modifică și va avea următorul cuprins:
ăArt. 17. — (1) La autentificarea actului constitutiv în cazurile
prevăzute la art. 5 sau, după caz, la darea de dată certă a
acestuia se va prezenta dovada eliberată de oficiul registrului
comerțului privind disponibilitatea și rezervarea firmei și
declarația pe propria răspundere privind deținerea calității de
asociat unic într-o singură societate cu răspundere limitată.
(2) Notarul public va refuza autentificarea actului constitutiv
sau, după caz, persoana care dă dată certă va refuza
operațiunile solicitate, dacă din documentația prezentată rezultă
că nu sunt îndeplinite condițiile prevăzute la alin. (1).
(3) La înmatricularea societății comerciale și la schimbarea
sediului social se va prezenta la sediul oficiului registrului
comerțului:
a) documentul care atestă dreptul de folosință asupra
spațiului cu destinație de sediu social înregistrat la organul fiscal
din cadrul Agenției Naționale de Administrare Fiscală în a cărui
circumscripție se situează imobilul cu destinație de sediu social;
b) un certificat emis de organul fiscal prevăzut la lit. a), care
certifică faptul că pentru imobilul cu destinație de sediu social
nu a fost înregistrat un alt document ce atestă cedarea dreptului
de folosință asupra aceluiași imobil, cu titlu oneros sau gratuit,
ori existența altor contracte prin care s-a cedat dreptul de
folosință asupra aceluiași imobil, după caz;
c) în cazul în care din certificatul emis potrivit lit. b) rezultă că
sunt deja înregistrate la organul fiscal alte documente care
atestă cedarea dreptului de folosință asupra aceluiași imobil cu
destinație de sediu social, o declarație pe propria răspundere în
formă autentică privind respectarea condițiilor referitoare la
sediul social, prevăzute la alin. (4).
(4) La același sediu vor putea funcționa mai multe societăți
numai dacă imobilul, prin structura lui și suprafața sa utilă,
permite funcționarea mai multor societăți în încăperi diferite sau
în spații distinct partajate. Numărul societăților comerciale ce
funcționează într-un imobil nu poate depăși numărul de încăperi
sau spații distincte obținute prin partajare.
(5) Informațiile privind calitatea de asociat unic și îndeplinirea
condițiilor privind sediul social se înregistrează în registrul
comerțului pe cheltuiala solicitantului.”
2. La articolul 202, după alineatul (2) se introduc patru
noi alineate, alineatele (21)—(24), cu următorul cuprins:
ă(21) Hotărârea adunării asociaților, adoptată în condițiile
alin. (2), se depune în termen de 15 zile la oficiul registrului
comerțului, spre a fi menționată în registru și publicată în
Monitorul Oficial al României, Partea a IV-a.
(22) Oficiul registrului comerțului va transmite de îndată, pe
cale electronică, hotărârea prevăzută la alin. (21) Agenției
Naționale de Administrare Fiscală și direcțiilor generale ale
finanțelor publice județene și a municipiului București.
(23) Creditorii sociali și orice alte persoane prejudiciate prin
hotărârea asociaților privitoare la transmiterea părților sociale
pot formula o cerere de opoziție prin care să solicite instanței
judecătorești să oblige, după caz, societatea sau asociații la
repararea prejudiciului cauzat, precum și, dacă este cazul,
atragerea răspunderii civile a asociatului care intenționează să
își cedeze părțile sociale. Dispozițiile art. 62 se aplică în mod
corespunzător.

MONITORUL OFICIAL AL ROMÂNIEI, PARTEA I, Nr. 421/23.VI.2010
(24) Transmiterea părților sociale va opera, în lipsa unei
opoziții, la data expirării termenului de opoziție prevăzut la
art. 62, iar dacă a fost formulată o opoziție, la data comunicării
hotărârii de respingere a acesteia.”
3. La articolul 203, după alineatul (2) se introduce un nou
alineat, alineatul (3), cu următorul cuprins:
ă(3) Actul de transmitere a părților sociale și actul constitutiv
actualizat cu datele de identificare a noilor asociați vor fi depuse
la oficiul registrului comerțului, fiind supuse înregistrării în
registrul comerțului potrivit dispozițiilor art. 204 alin. (4).”
Art. XIV. — Legea nr. 241/2005 pentru prevenirea și
combaterea evaziunii fiscale, publicată în Monitorul Oficial al
României, Partea I, nr. 672 din 27 iulie 2005, se modifică după
cum urmează:
1. La articolul 2, litera g) va avea următorul cuprins:
ăg) organe competente — organele care au atribuții de
efectuare a verificărilor financiare, fiscale sau vamale, potrivit
legii, precum și organele de cercetare penală ale poliției
judiciare.”
2. Articolul 4 va avea următorul cuprins:
ăArt. 4. — Constituie infracțiune și se pedepsește cu
închisoare de la 6 luni la 3 ani sau cu amendă refuzul nejustificat
al unei persoane de a prezenta organelor competente
documentele legale și bunurile din patrimoniu, în scopul
împiedicării verificărilor financiare, fiscale sau vamale, în termen
de cel mult 15 zile de la somație.”
3. Articolul 7 va avea următorul cuprins:
ăArt. 7. — (1) Constituie infracțiune și se pedepsește cu
închisoare de la 2 ani la 7 ani și interzicerea unor drepturi
deținerea sau punerea în circulație, fără drept, a timbrelor,
banderolelor sau formularelor tipizate, utilizate în domeniul
fiscal, cu regim special.
(2) Constituie infracțiune și se pedepsește cu închisoare de
la 3 ani la 12 ani și interzicerea unor drepturi tipărirea, deținerea
sau punerea în circulație, cu știință, de timbre, banderole sau
formulare tipizate, utilizate în domeniul fiscal, cu regim special,
falsificate.”
Art. XV. — La articolul 12 alineatul (1) din Legea
nr. 508/2004 privind înființarea, organizarea și funcționarea în
cadrul Ministerului Public a Direcției de Investigare a
Infracțiunilor de Criminalitate Organizată și Terorism, publicată în
Monitorul Oficial al României, Partea I, nr. 1.089 din
23 noiembrie 2004, cu modificările și completările ulterioare,
litera l) se modifică și va avea următorul cuprins:
ăl) infracțiunile de contrabandă prevăzute în Codul vamal al
României, indiferent de valoarea prejudiciului, dacă sunt
săvârșite de persoane care aparțin unor grupuri infracționale
organizate sau unor asociații sau grupări constituite în scopul
săvârșirii de infracțiuni;”.
Art. XVI. — (1) Cauzele cu care Direcția de Investigare a
Infracțiunilor de Criminalitate Organizată și Terorism a fost
sesizată până la data intrării în vigoare a prezentei ordonanțe de
urgență, privind infracțiuni care intrau în competența sa, vor fi
soluționate în continuare de procurorii din cadrul acestei direcții.
(2) Actele și lucrările efectuate până la data intrării în vigoare
a prezentei ordonanțe de urgență rămân valabile.
Art. XVII. — La articolul 2 litera b) din Legea nr. 39/2003
privind prevenirea și combaterea criminalității organizate,
publicată în Monitorul Oficial al României, Partea I, nr. 50 din
29 ianuarie 2003, punctul 16 se modifică și va avea următorul
cuprins:
ă16. contrabanda, evaziunea fiscală, precum și celelalte
infracțiuni prevăzute de Legea nr. 86/2006 privind Codul vamal
al României, cu modificările și completările ulterioare;”.

11

Art. XVIII. — Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României Partea I, nr. 670 din 3 august
2006, cu modificările și completările ulterioare, se modifică și se
completează după cum urmează:
1. La articolul 29, alineatul (2) se modifică și va avea
următorul cuprins:
ă(2) Participanții la trafic sunt obligați să respecte și
semnalele polițiștilor de frontieră, ale îndrumătorilor de circulație
ai Ministerului Apărării Naționale, ale organelor fiscale din cadrul
Agenției Naționale de Administrare Fiscală aflați în îndeplinirea
atribuțiilor de serviciu, ale agenților căilor ferate, ale persoanelor
desemnate pentru dirijarea circulației pe sectoarele de drum pe
care se execută lucrări de reabilitare a acestora, ale membrilor
patrulelor școlare de circulație care acționează în imediata
apropiere a unităților de învățământ, precum și ale nevăzătorilor,
potrivit prevederilor din regulament.”
2. La articolul 32 alineatul (2), litera b) se modifică și va
avea următorul cuprins:
ăb) pentru lumina albastră — autovehiculele aparținând
poliției, jandarmeriei, poliției de frontieră, Agenției Naționale de
Administrare Fiscală, serviciului de ambulanță sau medicină
legală, protecției civile, Ministerului Apărării Naționale care
însoțesc coloane militare, unităților speciale ale Serviciului
Român de Informații și ale Serviciului de Protecție și Pază,
Administrației Naționale a Penitenciarelor din cadrul Ministerului
Justiției, precum și autovehiculele de serviciu ale procurorilor
din Ministerul Public, atunci când se deplasează în acțiuni de
intervenție sau în misiuni care au caracter de urgență;”.
3. La articolul 32, după alineatul (4) se introduce un nou
alineat, alineatul (41), cu următorul cuprins:
ă(41) Pe autovehiculele Agenției Naționale de Administrare
Fiscală, inscripționate vizibil cu denumirea și sigla instituției din
care fac parte, pot fi instalate dispozitive luminoase cu mesaje
variabile, de care se poate face uz pentru oprirea în trafic a
autovehiculelor în scopul exercitării atribuțiilor de control
specifice, potrivit legii.”
4. La articolul 35, după alineatul (4) se introduce un nou
alineat, alineatul (41), cu următorul cuprins:
ă(41) Funcționarii din cadrul Agenției Naționale de
Administrare Fiscală, care în scopul exercitării atribuțiilor de
control specifice efectuează semnale de oprire pentru
conducătorii autovehiculelor, sunt obligați să poarte uniformă cu
înscrisuri și însemne distinctive și mijloace de protecție
fluorescent-reflectorizante pe fond de culoare roșie, stabilite prin
hotărâre a Guvernului.”
5. La articolul 100 alineatul (1), punctul 1 se modifică și
va avea următorul cuprins:
ă1. nerespectarea semnalelor polițiștilor de frontieră în
punctele de trecere a frontierei de stat a României, ale
îndrumătorilor de circulație ai Ministerului Apărării Naționale, ale
organelor fiscale din cadrul Agenției Naționale de Administrare
Fiscală, ale agenților de cale ferată, ale persoanelor desemnate
pentru dirijarea circulației, pe sectoarele de drum pe care se
execută lucrări de reabilitare a acestora, precum și cele ale
patrulelor școlare de circulație și ale nevăzătorilor;”.
Art. XIX. — În termen de 30 de zile de la intrarea în vigoare
a prezentei ordonanțe de urgență se modifică și se completează
în mod corespunzător prevederile Regulamentului de aplicare
a Ordonanței de urgență a Guvernului nr. 195/2002 privind
circulația pe drumurile publice, aprobat prin Hotărârea
Guvernului nr. 1.391/2006, publicată în Monitorul Oficial al
României, Partea I, nr. 876 din 26 octombrie 2006, cu
modificările ulterioare.

12

MONITORUL OFICIAL AL ROMÂNIEI, PARTEA I, Nr. 421/23.VI.2010

Art. XX. — La articolul 11 din Legea nr. 290/2004 privind
cazierul judiciar, republicată în Monitorul Oficial al României,
Partea I, nr. 777 din 13 noiembrie 2009, după alineatul (2) se
introduce un nou alineat, alineatul (3), cu următorul cuprins:
ă(3) Prin excepție de la prevederile alin. (2), în situația în care
certificatul de cazier judiciar este eliberat în vederea înregistrării
în Registrul operatorilor intracomunitari, potrivit dispozițiilor
art. 1582 din Legea nr. 571/2003 privind Codul fiscal, cu

modificările și completările ulterioare, în certificatul de cazier
judiciar se înscriu și date notate în mod provizoriu privind
persoanele fizice sau juridice față de care s-a dispus punerea în
mișcare a acțiunii penale.”
Art. XXI. — Prevederile prezentei ordonanțe de urgență,
pentru care nu s-a stipulat un termen expres de intrare în
vigoare, se aplică începând cu data publicării în Monitorul Oficial
al României, Partea I.

PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul administrației și internelor,
Vasile Blaga
Șeful Departamentului pentru Afaceri Europene,
Bogdan Mănoiu
Ministrul justiției,
Cătălin Marian Predoiu
București, 23 iunie 2010.
Nr. 54.

ANEXĂ
(Anexa la Ordonanța de urgență a Guvernului nr. 104/2002)

L I S TA

cuprinzând mărfurile care pot fi comercializate în regim duty-free
1. Accesorii pentru birou
2. Apă minerală
3. Aparate fotografice, filme foto, albume foto, rame foto
4. Aparatură de calcul de mici dimensiuni
5. Articole de sport
6. Articole de voiaj
7. Articole din blană naturală
8. Articole din piele naturală
9. Articole din sticlă, cristal, porțelan, lemn, metal (exclusiv mobilă)
10. Articole și accesorii de îmbrăcăminte și încălțăminte
11. Articole optice
12. Artizanat
13. Băuturi distilate, rachiuri, lichioruri și alte băuturi spirtoase
14. Băuturi răcoritoare
15. Bere
16. Bijuterii
17. Cartele telefonice
18. Casete video și audio, baterii, CD-uri, DVD-uri
19. Cărți, reviste, ziare
20. Ceasuri, brățări de ceasuri, brichete
21. Instrumente muzicale
22. Jucării
23. Produse alimentare
24. Produse din tutun
25. Produse electrocasnice, electronice, digitale, precum și suporturile acestora
26. Produse preparate de parfumerie sau de toaletă și preparate cosmetice
27. Programe software
28. Săpunuri
29. Tablouri, picturi, desene, gravuri, stampe și litografii
30. Vinuri, vermuturi1 și alte băuturi fermentate
1 În această categorie intră și produsele intermediare definite conform prevederilor titlului VII ăAccize și alte taxe speciale”
din Legea nr. 571/2003 privind Codul fiscal, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 421/23.VI.2010

13

GUVERNUL ROMÂNIEI

HOTĂRÂRE
pentru modificarea și completarea unor anexe la Hotărârea Guvernului nr. 969/2002
privind atestarea domeniului public al județului Cluj, precum și al municipiilor,
orașelor și comunelor din județul Cluj
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 969/2002 privind atestarea
domeniului public al județului Cluj, precum și al municipiilor,
orașelor și comunelor din județul Cluj, publicată în Monitorul
Oficial al României, Partea I, nr. 684 și 684 bis din 17 septembrie
2002, cu modificările și completările ulterioare, se modifică și se
completează după cum urmează:
1. Anexa nr. 6 ăInventarul bunurilor care aparțin
domeniului public al orașului Huedin” se modifică și se
înlocuiește cu anexa nr. 1.
2. La anexa nr. 18 ăInventarul bunurilor care aparțin
domeniului public al comunei Buza”, la secțiunea I ăBunuri
imobile”, după poziția nr. 62 se introduc patru noi poziții,
pozițiile nr. 63—66, prevăzute în anexa nr. 2.
3. La anexa nr. 21 ăInventarul bunurilor care aparțin
domeniului public al comunei Călățele”, după poziția nr. 85
se introduc trei noi poziții, pozițiile nr. 86—88, prevăzute în
anexa nr. 3
4. Anexa nr. 28 ăInventarul bunurilor care aparțin
domeniului public al comunei Chiuiești” se modifică și se
înlocuiește cu anexa nr. 4.
5. Anexa nr. 47 ăInventarul bunurilor care aparțin
domeniului public al comunei Jucu” se modifică și se
înlocuiește cu anexa nr. 5.
6. Anexa nr. 61 ăInventarul bunurilor care aparțin
domeniului public al comunei Ploscoș” se modifică și se
completează după cum urmează:
a) la secțiunea I ăBunuri imobile” se abrogă poziția nr. 9;
b) la secțiunea I ăBunuri imobile” se modifică următoarele
poziții:
— la poziția nr. 1, coloana 3 va avea următorul cuprins:
ăClădire sediu Primăria Ploscoș, compusă din 3 camere, hol, un
depozit arhivă și 5 birouri în suprafață de 118 mp, situată în
localitatea Ploscoș nr. 46, CF nr. 19 Ploscoș”, coloana 5 va avea
următorul cuprins: ă80.949”, coloana 6 va avea următorul
cuprins: ăDomeniul public al comunei Ploscoș, conform Hotărârii
Consiliului Local nr. 23/1999”;
— la poziția nr. 2, coloana 3 va avea următorul cuprins: ăD.C.
nr. 64 situat în localitatea Valea Florilor pe o lungime de 2 km,
pietruit, pornește de la km 7,000 până la km 9,000, de la Gara
C.F.R. Valea Florilor până la Mărătoare”, coloana 5 va avea
următorul cuprins: ă2.801”, coloana 6 va avea următorul cuprins:
ăDomeniul public al comunei Ploscoș, conform Hotărârii
Consiliului Local nr. 23/1999”;
— la poziția nr. 3, coloana 3 va avea următorul cuprins: ăD.C.
nr. 69 pe o lungime de 10,300 km, pietruit, care face legătura
localității Ploscoș cu localitățile Valea Florilor și Lobodaș, care
pornește din localitatea Ploscoș până la Gara C.F.R. Valea

Florilor, în localitatea Ploscoș de la sediul Postului de Poliție
Ploscoș până la Turdean Ioan și de la Domocoș Veronica până
la Pintilie Ioan”, coloana 5 va avea următorul cuprins: ă430.000”,
coloana 6 va avea următorul cuprins: ăDomeniul public al
comunei Ploscoș, conform Hotărârii Consiliului Local
nr. 23/1999”;
— la poziția nr. 4, coloana 3 va avea următorul cuprins:
ăDrum comunal nr. 70 pe o lungime de 2,500 km, pietruit, situat
în localitatea Crairât, pornește de la km 0 până la km 2,500”,
coloana 5 va avea următorul cuprins: ă 36.628”, coloana 6 va
avea următorul cuprins: ăDomeniul public al comunei Ploscoș,
conform Hotărârii Consiliului Local nr. 23/1999”;
— la poziția nr. 5, coloana 3 va avea următorul cuprins:
ăRețea distribuție gaze naturale pe o distanță de 4,040 km,
pornește din localitatea Ceanu Mare până în localitatea Valea
Florilor”, coloana 4 va avea următorul cuprins: ă1999”, coloana 5
va avea următorul cuprins: ă156.390”, coloana 6 va avea
următorul cuprins: ăDomeniul public al comunei Ploscoș,
conform Hotărârii Consiliului Local nr. 23/1999”;
— la poziția nr. 6, coloana 3 va avea următorul cuprins:
ăCaptări de apă, 1 bucată, în localitatea Crairât”, coloana 5 va
avea următorul cuprins: ă2.000”, coloana 6 va avea următorul
cuprins: ăDomeniul public al comunei Ploscoș, conform Hotărârii
Consiliului Local nr. 23/1999”;
— la poziția nr. 7, coloana 3 va avea următorul cuprins:
ăCaptări de apă în localitatea Ploscoș, 2 bucăți”, coloana 5 va
avea următorul cuprins: ă4.000”, coloana 6 va avea următorul
cuprins: ăDomeniul public al comunei Ploscoș, conform Hotărârii
Consiliului Local nr. 23/1999”;
— la poziția nr. 8, coloana 3 va avea următorul cuprins:
ăCaptări de apă în localitatea Valea Florilor, 1 bucată”, coloana 5
va avea următorul cuprins: ă2.000”, coloana 6 va avea următorul
cuprins: ăDomeniul public al comunei Ploscoș, conform Hotărârii
Consiliului Local nr. 23/1999”;
— la poziția nr. 10, coloana 3 va avea următorul cuprins:
ăClădire-școală situată în localitatea Ploscoș nr. 39, compusă
din două corpuri, 13 încăperi și anexă WC, în suprafață de
516,90 mp”, coloana 4 va avea următorul cuprins: ă1965”,
coloana 5 va avea următorul cuprins: ă236.972”, coloana 6 va
avea următorul cuprins: ăDomeniul public al comunei Ploscoș,
conform Hotărârii Consiliului Local nr. 23/1999”;
— la poziția nr. 11, coloana 3 va avea următorul cuprins:
ăClădire-școală situată în localitatea Valea Florilor nr. 50,
compusă din 4 încăperi în suprafață de 189 mp și anexă WC”,
coloana 4 va avea următorul cuprins: ă1965”, coloana 5 va avea
următorul cuprins: ă254.212”, coloana 6 va avea următorul

14

MONITORUL OFICIAL AL ROMÂNIEI, PARTEA I, Nr. 421/23.VI.2010

cuprins: ăDomeniul public al comunei Ploscoș, conform Hotărârii
Consiliului Local nr. 23/1999”;
— la poziția nr. 12, coloana 3 va avea următorul cuprins:
ăPășune comunală situată în extravilanul localităților Ploscoș,
Valea Florilor și Crairât, în suprafață de 180 ha”, coloana 5 va
avea următorul cuprins: ă189.000”, coloana 6 va avea următorul

cuprins: ăDomeniul public al comunei Ploscoș, conform Hotărârii
Consiliului Local nr. 23/1999”;
c) la secțiunea I ăBunuri imobile”, după poziția nr. 12 se
introduc unsprezece noi poziții, pozițiile nr. 13—23, prevăzute
în anexa nr. 6.
Art. II. — Anexele 1—6*) fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 26 mai 2010.
Nr. 505.
*) Anexele nr. 1—6 se publică în Monitorul Oficial al României, Partea I, nr. 421 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Metodologiei privind monitorizarea specială a Universității
ăSpiru Haret” din București
Având în vedere prevederile Legii învățământului nr. 84/1995, republicată, cu modificările și completările ulterioare,
ținând seama de prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
văzând prevederile Hotărârii Guvernului nr. 1.418/2006 pentru aprobarea Metodologiei de evaluare externă, a standardelor,
a standardelor de referință și a listei indicatorilor de performanță a Agenției Române de Asigurare a Calității în Învățământul
Superior, cu modificările ulterioare,
luând în considerare prevederile Ordinului ministrului educației, cercetării și inovării nr. 5.202/2009 pentru aprobarea
Metodologiei privind dreptul studenților înmatriculați la Universitatea ăSpiru Haret” din București în anul I, în perioada 2005—2008,
la formele de învățământ la distanță și cu frecvență redusă, de a continua studiile la specializări/programe de studii autorizate să
funcționeze provizoriu sau acreditate,
în conformitate cu prevederile Ordonanței Guvernului nr. 10/2009 privind dreptul studenților înmatriculați la formele de
învățământ la distanță sau cu frecvență redusă de a continua studiile la programe de studii de licență autorizate să funcționeze
provizoriu sau acreditate,
în temeiul prevederilor Hotărârii Guvernului nr. 81/2010 privind organizarea și funcționarea Ministerului Educației,
Cercetării, Tineretului și Sportului,
ministrul educației, cercetării, tineretului și sportului emite prezentul ordin.
Art. 1. — (1) Se aprobă Metodologia privind monitorizarea
specială a Universității ăSpiru Haret” din București, prevăzută în
anexa care face parte integrantă din prezentul ordin.
(2) Universitatea ăSpiru Haret” din București este
monitorizată special pe o perioadă de 3 ani, începând cu data
intrării în vigoare a Ordonanței Guvernului nr. 10/2009 privind
dreptul studenților înmatriculați la formele de învățământ la
distanță sau cu frecvență redusă de a continua studiile la
programe de studii de licență autorizate să funcționeze

provizoriu sau acreditate, cu scopul de a se asigura respectarea
standardelor legale de calitate specifice.
Art. 2. — Direcția generală învățământ superior, Direcția
generală juridic și contencios, Agenția Română de Asigurare a
Calității în Învățământul Superior (ARACIS) și Universitatea
ăSpiru Haret” din București duc la îndeplinire prevederile
prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 17 iunie 2010.
Nr. 4.235.

MONITORUL OFICIAL AL ROMÂNIEI, PARTEA I, Nr. 421/23.VI.2010

15
ANEXĂ

METODOLOGIE

privind monitorizarea specială a Universității ăSpiru Haret” din București
Art. 1. — Universitatea ăSpiru Haret” din București face parte
din sistemul național de învățământ, conform Legii nr. 443/2002
privind înființarea Universității ăSpiru Haret” din București, și este
monitorizată special pe o perioadă de 3 ani, conform Ordonanței
Guvernului nr. 10/2009 privind dreptul studenților înmatriculați
la formele de învățământ la distanță sau cu frecvență redusă de
a continua studiile la programe de studii de licență autorizate să
funcționeze provizoriu sau acreditate.
Art. 2. — (1) Monitorizarea specială este realizată de
Ministerul Educației, Cercetării, Tineretului și Sportului, prin
structurile sale de specialitate, și se referă la întreaga activitate
desfășurată de Universitatea ăSpiru Haret” din București.
(2) Agenția Română de Asigurare a Calității în Învățământul
Superior (ARACIS), în perioada de monitorizare specială,
procedează la evaluarea anuală a Universității ăSpiru Haret” din
București.
(3) Pe baza rezultatelor evaluării prevăzute la alin. (2),
ARACIS propune Ministerului Educației, Cercetării, Tineretului
și Sportului măsurile legale care se impun, atât în privința
organizării și funcționării instituției, cât și în privința desfășurării
de programe de studii universitare de licență și masterat.
(4) Ministerul Educației, Cercetării, Tineretului și Sportului
poate solicita experți atât din instituții de învățământ superior
acreditate și unități de cercetare științifică, cât și din alte
ministere, precum și, după caz, de la alte organisme specializate
ale statului în procesul de monitorizare.
(5) Monitorizarea specială vizează asistarea și îndrumarea
realizării activităților specifice procesului de învățământ și
controlul respectării standardelor naționale de asigurare a
calității, în conformitate cu reglementările legale în vigoare
specifice învățământului superior, pentru întreaga activitate
didactică, de cercetare științifică, de management academic,
financiară și administrativă.
Art. 3. — (1) Pe perioada de monitorizare specială
Universitatea ăSpiru Haret” din București își păstrează toate
drepturile dobândite prin Legea nr. 443/2002 și este obligată să
respecte dispozițiile Legii învățământului nr. 84/1995,
republicată, cu modificările și completările ulterioare, ale
Statutului personalului didactic și ale Ordonanței Guvernului
nr. 10/2009.
(2) Începând cu anul universitar 2009—2010 Universitatea
ăSpiru Haret” din București are obligația de a asigura o evidență
exactă a admiterii în anul I, cu menționarea
specializărilor/programelor de studii, formelor de învățământ și
a locațiilor geografice pentru care a organizat admitere.
(3) Universitatea ăSpiru Haret” din București are obligația de
a prezenta, anual, pe perioada monitorizării un raport
Ministerului Educației, Cercetării, Tineretului și Sportului până
cel târziu la data de 15 octombrie, care să conțină: evidențe
clare, concrete ale studenților, pe specializări, ani de studii,
forme de învățământ și locații geografice. Evidența acestora se
referă și la registrele matricole, cataloage de examen, finalizarea
studiilor, transferuri, exmatriculări, precum și la alte date de
acest gen.

Art. 4. — (1) Ministerul Educației, Cercetării, Tineretului și
Sportului va monitoriza și va controla prin echipe desemnate
prin ordin al ministrului educației, cercetării, tineretului și
sportului modul în care se desfășoară examenele/verificările și
colocviile semestriale și anuale.
(2) Universitatea ăSpiru Haret” din București are obligația de
a informa Ministerul Educației, Cercetării, Tineretului și Sportului,
Direcția generală învățământ superior, cu cel puțin două
săptămâni înaintea începerii fiecărei sesiuni, în legătură cu data,
ziua, locul și ora la care se vor desfășura examenele.
(3) Examenele/Colocviile se vor organiza și se vor desfășura
de către Universitatea ăSpiru Haret” din București, asigurându-se
prezența unui cadru didactic în locația de învățământ în care
studenții susțin examenul.
(4) Echipele de monitorizare a procesului de verificare/
examinare vor fi decise, la propunerea Direcției generale
învățământ superior și Direcției generale juridice și control, de
către ministrul educației, cercetării, tineretului și sportului.
Art. 5. — Universitatea ăSpiru Haret” din București este
obligată să transmită, la cerere, toate documentele, actele de
studii, precum și alte date solicitate, necesare studenților sau
absolvenților proprii ori instituțiilor de învățământ superior
implicate în aplicarea prevederilor Ordonanței Guvernului
nr. 10/2009 și ale Ordinului ministrului educației, cercetării și
inovării nr. 5.202/2009 pentru aprobarea Metodologiei privind
dreptul studenților înmatriculați la Universitatea ăSpiru Haret” din
București în anul I, în perioada 2005—2008, la formele de
învățământ la distanță și cu frecvență redusă, de a continua
studiile la specializări/programe de studii autorizate să
funcționeze provizoriu sau acreditate.
Art. 6. — (1) Universitatea ăSpiru Haret” din București poate
organiza:
a) examene de finalizare a studiilor universitare de licență în
sesiunile legal stabilite, numai pentru propriii absolvenți ai
specializărilor acreditate, precum și ai specializărilor autorizate
să funcționeze provizoriu, care aparțin aceluiași domeniu de
licență cu specializări acreditate la universitate și în condițiile
prezentei metodologii;
b) examene de finalizare a studiilor universitare de masterat
în condițiile legii.
(2) Comisiile pentru examenele de finalizare a studiilor au în
componență profesori universitari sau conferențiari universitari
titulari ai Universității ăSpiru Haret” din București, la care se
adaugă, la fiecare comisie, cel puțin un profesor
universitar/conferențiar universitar din învățământul superior de
stat acreditat, până la asigurarea unui procent de 50% din
numărul membrilor comisiei, la fiecare comisie, nominalizați de
Ministerul Educației, Cercetării, Tineretului și Sportului, cu
acordul scris al instituțiilor în care aceștia au calitatea de titular.
(3) Profesorii universitari și/sau conferențiarii universitari de
la instituțiile de învățământ superior de stat care sunt membri ai
comisiilor în cauză au calitatea de reprezentanți ai Ministerului
Educației, Cercetării, Tineretului și Sportului.

16

MONITORUL OFICIAL AL ROMÂNIEI, PARTEA I, Nr. 421/23.VI.2010

(4) Prevederile prezentului ordin se completează cu toate
reglementările referitoare la desfășurarea examenelor de
finalizare a studiilor prevăzute de legislația specifică.
Art. 7. — (1) Monitorizarea specială vizează și finalizarea, cu
respectarea prevederilor legale, a alegerilor structurilor și
funcțiilor de conducere din cadrul Universității ăSpiru Haret” din
București, conform dispozițiilor Ordonanței Guvernului nr. 10/2009.
(2) Universitatea ăSpiru Haret” din București are obligația:
a) de a modifica Carta universitară și de a o pune în
concordanță cu dispozițiile Legii nr. 84/1995, republicată, cu
modificările și completările ulterioare, și cu Legea nr. 128/1997
privind Statutul personalului didactic, cu modificările și
completările ulterioare, în termen de 30 de zile de la intrarea în
vigoare a prezentei metodologii;
b) de a elabora și de a aproba Regulamentul de organizare
și desfășurare a alegerilor universitare, în termen de 30 de zile
de la intrarea în vigoare a prezentei metodologii;
c) de a finaliza alegerile universitare, în termen de 60 de zile
de la intrarea în vigoare a prezentei metodologii;

Gabriel S. Popa

d) de a trimite spre avizare la Ministerul Educației, Cercetării,
Tineretului și Sportului documentele prevăzute anterior, în
termen de 65 de zile de la intrarea în vigoare a prezentei
metodologii, pentru confirmarea rectorului ales, prin ordin al
ministrului educației, cercetării, tineretului și sportului.
Art. 8. — (1) ARACIS, în baza competențelor prevăzute de
lege, în perioada de monitorizare specială, analizează la un
interval de 6 luni modul în care sunt asigurate, pentru fiecare
specializare, la fiecare formă de învățământ și locație
geografică, standardele minime înscrise în lege cu privire la
personalul didactic, spațiile de învățământ, baza materială și
dotările necesare, având în vedere că există multe specializări
autorizate pentru care universitatea nu a solicitat acreditarea,
cu toate că termenul legal a fost cu mult depășit sau există
specializări acreditate care nu au fost evaluate, potrivit legii.
(2) Pe baza aspectelor constatate și a rezultatelor
controalelor și monitorizărilor, ARACIS propune Ministerului
Educației, Cercetării, Tineretului și Sportului măsurile legale care
se impun.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 421/23.VI.2010 conține 16 pagini.

Prețul: 3,20 lei

&JUYDGY|444072]
ISSN 1453—4495

