PARTEA I

Anul 178 (XXII) — Nr. 792

Vineri, 26 noiembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

221.

— Lege pentru ratificarea Convenției privind drepturile
persoanelor cu dizabilități, adoptată la New York de
Adunarea Generală a Organizației Națiunilor Unite
la 13 decembrie 2006, deschisă spre semnare
la 30 martie 2007 și semnată de România la
26 septembrie 2007....................................................

2

Convenție privind drepturile persoanelor cu dizabilități ........

2–14

1.101. — Decret privind promulgarea Legii pentru ratificarea
Convenției privind drepturile persoanelor cu dizabilități,
adoptată la New York de Adunarea Generală a
Organizației Națiunilor Unite la 13 decembrie 2006,
deschisă spre semnare la 30 martie 2007 și semnată
de România la 26 septembrie 2007 ..........................

14

223.

— Lege pentru modificarea art. 4 din Legea
nr. 395/2005 privind suspendarea pe timp de pace a
serviciului militar obligatoriu și trecerea la serviciul
militar pe bază de voluntariat ....................................

15

1.106. — Decret privind promulgarea Legii pentru
modificarea art. 4 din Legea nr. 395/2005 privind
suspendarea pe timp de pace a serviciului militar
obligatoriu și trecerea la serviciul militar pe bază de
voluntariat ..................................................................

15

2

MONITORUL OFICIAL AL ROMÂNIEI, PARTEA I, Nr. 792/26.XI.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Convenției privind drepturile persoanelor
cu dizabilități, adoptată la New York de Adunarea Generală
a Organizației Națiunilor Unite la 13 decembrie 2006,
deschisă spre semnare la 30 martie 2007
și semnată de România la 26 septembrie 2007
Parlamentul României adoptă prezenta lege.
Art. 1. —Se ratifică Convenția privind drepturile persoanelor cu dizabilități,
numită în continuare Convenție, adoptată la New York de Adunarea Generală a
Organizației Națiunilor Unite la 13 decembrie 2006, deschisă spre semnare la
30 martie 2007 și semnată de România la 26 septembrie 2007, intrată în vigoare
la data de 3 mai 2008.
Art. 2. — În temeiul art. 33 din Convenție, se desemnează Autoritatea
Națională pentru Persoanele cu Handicap în calitate de autoritate centrală de
coordonare privind implementarea Convenției.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 11 noiembrie 2010.
Nr. 221.
CONVENȚIE

privind drepturile persoanelor cu dizabilități
PREAMBUL

Statele părți la prezenta convenție,
a) reamintind principiile proclamate în Carta Națiunilor Unite care recunosc demnitatea intrinsecă, valoarea și drepturile
egale și inalienabile ale omului ca fundament al libertății, dreptății și păcii în lume,
b) recunoscând faptul că în Declarația Universală a Drepturilor Omului, precum și în convențiile internaționale privind
drepturile omului, Națiunile Unite au proclamat și au consimțit că orice persoană este îndreptățită să beneficieze de toate drepturile
și libertățile prevăzute de acestea, fără niciun fel de diferențiere,
c) reafirmând universalitatea, indivizibilitatea, interdependența și interrelaționarea tuturor drepturilor și libertăților
fundamentale ale omului și necesitatea ca persoanelor cu dizabilități să li se garanteze dreptul de a beneficia pe deplin de acestea,
fără discriminare,
d) reamintind Convenția internațională privind drepturile economice, sociale și culturale, Convenția internațională privind
drepturile civile și politice, Convenția internațională privind eliminarea tuturor formelor de discriminare rasială, Convenția
internațională privind eliminarea tuturor formelor de discriminare împotriva femeilor, Convenția împotriva torturii și a altor pedepse
sau tratamente crude, inumane sau degradante, Convenția privind drepturile copilului și Convenția internațională privind protecția
drepturilor tuturor muncitorilor migranți și ale membrilor familiilor acestora,
e) recunoscând faptul că dizabilitatea este un concept în evoluție și că acesta rezultă din interacțiunea dintre persoanele
cu deficiențe și barierele de atitudine și de mediu care împiedică participarea lor deplină și efectivă în societate în condiții de
egalitate cu ceilalți,
f) recunoscând importanța principiilor și orientărilor politice cuprinse în Programul mondial de acțiune privind persoanele
cu dizabilități și în Regulile standard privind egalizarea șanselor pentru persoanele cu dizabilități în influențarea promovării,
formulării și evaluării politicilor, planurilor, programelor și acțiunilor la nivel național, regional și internațional, în vederea continuării
egalizării șanselor pentru persoanele cu dizabilități,
g) subliniind importanța problematicii dizabilității ca parte integrantă a strategiilor relevante ale dezvoltării durabile,
h) recunoscând, de asemenea, faptul că discriminarea oricărei persoane pe criterii de dizabilitate este o încălcare a
demnității și valorii inerente a omului,

MONITORUL OFICIAL AL ROMÂNIEI, PARTEA I, Nr. 792/26.XI.2010

3

i) recunoscând, pe de altă parte, diversitatea persoanelor cu dizabilități,
j) recunoscând necesitatea de a promova și proteja drepturile omului pentru toate persoanele cu dizabilități, inclusiv pentru
cele care au nevoie de mai mult sprijin,
k) preocupate de faptul că, în ciuda acestor instrumente și responsabilități diverse, persoanele cu dizabilități continuă să
se confrunte cu bariere în participarea lor ca membri egali ai societății, precum și cu încălcări ale drepturilor omului, peste tot în
lume,
l) recunoscând importanța cooperării internaționale pentru îmbunătățirea condițiilor de viață ale persoanelor cu dizabilități
în fiecare țară, în special în țările în curs de dezvoltare,
m) recunoscând contribuțiile valoroase — existente și de perspectivă — aduse de persoanele cu dizabilități la bunăstarea
generală și la diversitatea comunităților din care fac parte, precum și faptul că promovarea exercitării depline a drepturilor omului
și a libertăților fundamentale de către persoanele cu dizabilități și deplina participare a lor vor avea ca rezultat întărirea sentimentului
de apartenență și dezvoltarea semnificativă a societății în plan uman, social și economic, precum și eradicarea sărăciei,
n) recunoscând importanța, pentru persoanele cu dizabilități, a autonomiei personale și a independenței, inclusiv a libertății
de decizie,
o) având în vedere faptul că persoanele cu dizabilități trebuie să aibă posibilitatea să se implice activ în procesele de
luare a deciziilor, în elaborarea de politici și programe, inclusiv a celor care le privesc în mod direct,
p) preocupate de condițiile dificile cu care se confruntă persoanele cu dizabilități, supuse unor forme multiple sau agravate
de discriminare pe criterii de rasă, culoare, sex, limbă, religie ori opinii politice sau de alt fel, de origine națională, etnică, indigenă
ori socială, proprietate, naștere, vârstă sau alt statut,
q) recunoscând faptul că femeile și fetele cu dizabilități sunt expuse adesea unui risc mai mare, atât în familie, cât și în
afara acesteia, la violență, vătămare sau abuz, neglijare ori lipsa îngrijirilor, maltratare sau exploatare,
r) recunoscând faptul că minorii cu dizabilități ar trebui să se bucure pe deplin de toate drepturile și libertățile fundamentale
ale omului, în condiții de egalitate cu ceilalți copii, și reamintind obligațiile pe care, în acest scop, și le-au asumat statele părți la
Convenția privind drepturile copilului,
s) subliniind necesitatea de a integra principiul egalității sexelor în toate eforturile de promovare a deplinei exercitări a
drepturilor și libertăților fundamentale ale omului de către persoanele cu dizabilități,
t) accentuând faptul că majoritatea persoanelor cu dizabilități trăiesc în sărăcie și, în acest sens, recunoscând necesitatea
esențială de a-și îndrepta atenția asupra impactului negativ al sărăciei asupra persoanelor cu dizabilități,
u) conștiente că o protecție reală a persoanelor cu dizabilități presupune condiții de pace și securitate bazate pe o deplină
adeziune la scopurile și principiile Cartei Națiunilor Unite și pe respectarea instrumentelor în domeniul drepturilor omului aplicabile,
în special, în caz de conflict armat și ocupație străină,
v) recunoscând importanța accesibilității la mediul fizic, social, economic și cultural, la sănătate și educație și la informare
și comunicare, pentru a da posibilitatea persoanelor cu dizabilități să se bucure pe deplin de toate drepturile și libertățile
fundamentale ale omului,
w) realizând faptul că individul, având îndatoriri față de alți indivizi și față de comunitatea căreia îi aparține, are
responsabilitatea de a lupta pentru promovarea și respectarea drepturilor recunoscute în Declarația Universală a Drepturilor
Omului,
x) convinse că familia este celula de bază și fundamentală a societății și că are dreptul să fie protejată de societate și de
stat și că persoanele cu dizabilități și membrii familiilor lor ar trebui să primească protecția și asistența necesare pentru a da
posibilitatea familiilor să contribuie la exercitarea deplină și egală a drepturilor persoanelor cu dizabilități,
y) convinse de faptul că o convenție internațională comprehensivă și integrantă care să promoveze și să protejeze
drepturile și demnitatea persoanelor cu dizabilități va aduce o contribuție semnificativă la redresarea dezavantajului social profund
al persoanelor cu dizabilități și va promova participarea acestora în domeniul civil, politic, economic, social și cultural cu șanse
egale, atât în țările în curs de dezvoltare, cât și în cele dezvoltate,
au hotărât următoarele:
ARTICOLUL 1
Scop

Scopul prezentei convenții este de a promova, proteja și
asigura exercitarea deplină și în condiții de egalitate a tuturor
drepturilor și libertăților fundamentale ale omului de către toate
persoanele cu dizabilități și de a promova respectul pentru
demnitatea lor intrinsecă.
Persoanele cu dizabilități includ acele persoane care au
deficiențe fizice, mentale, intelectuale sau senzoriale de durată,
deficiențe care, în interacțiune cu diverse bariere, pot îngrădi

participarea deplină și efectivă a persoanelor în societate, în
condiții de egalitate cu ceilalți.
ARTICOLUL 2
Definiții

În sensul prezentei convenții:
Comunicare include limbaje, afișare de text, Braille,
comunicare tactilă, imprimare cu corp mare de literă, mijloace
multimedia accesibile, precum și modalități de exprimare în
scris, audio, în limbaj simplu, prin cititor uman și moduri

4

MONITORUL OFICIAL AL ROMÂNIEI, PARTEA I, Nr. 792/26.XI.2010

augmentative și alternative, mijloace și formate de comunicare,
inclusiv informație accesibilă și tehnologie de comunicare;
Limbaj include limbajele vorbite și ale semnelor și alte forme
de limbaje nonverbale;
Discriminare pe criterii de dizabilitate înseamnă orice
diferențiere, excludere sau restricție pe criterii de dizabilitate,
care are ca scop ori efect diminuarea sau prejudicierea
recunoașterii, beneficiului ori exercitării, în condiții de egalitate
cu ceilalți, a tuturor drepturilor și libertăților fundamentale ale
omului în domeniul politic, economic, social, cultural, civil sau în
orice alt domeniu. Termenul include toate formele de
discriminare, inclusiv refuzul de a asigura o adaptare rezonabilă;
Adaptare rezonabilă înseamnă modificările și ajustările
necesare și adecvate, care nu impun un efort disproporționat
sau nejustificat atunci când este necesar într-un caz particular,
pentru a permite persoanelor cu dizabilități să se bucure ori să
își exercite, în condiții de egalitate cu ceilalți, toate drepturile și
libertățile fundamentale ale omului;
Design universal înseamnă proiectarea produselor, mediului,
programelor și serviciilor, astfel încât să poată fi utilizate de către
toate persoanele, pe cât este posibil, fără să fie nevoie de o
adaptare sau de o proiectare specializate. Design universal nu
va exclude dispozitivele de asistare pentru anumite grupuri de
persoane cu dizabilități, atunci când este necesar.
ARTICOLUL 3
Principii generale

Principiile prezentei convenții sunt:
a) respectarea demnității inalienabile, a autonomiei
individuale, inclusiv a libertății de a face propriile alegeri și a
independenței persoanelor;
b) nediscriminarea;
c) participarea și integrarea deplină și efectivă în societate;
d) respectul pentru diversitate și acceptarea persoanelor cu
dizabilități ca parte a diversității umane și a umanității;
e) egalitatea de șanse;
f) accesibilitatea;
g) egalitatea între bărbați și femei;
h) respectul pentru capacitățile de evoluție ale copiilor cu
dizabilități și respectul pentru dreptul copiilor cu dizabilități de
a-și păstra propria identitate.
ARTICOLUL 4
Obligații generale

1. Statele părți se angajează să asigure și să promoveze
exercitarea deplină a tuturor drepturilor și libertăților
fundamentale ale omului pentru toate persoanele cu dizabilități,
fără niciun fel de discriminare pe criterii de dizabilitate. În acest
scop, statele părți se angajează:
a) să adopte toate măsurile adecvate legislative,
administrative și de altă natură pentru implementarea drepturilor
recunoscute prin prezenta convenție;
b) să ia toate măsurile corespunzătoare, inclusiv cele
legislative, pentru a modifica sau abroga legile, reglementările,
cutumele și practicile existente care constituie discriminare a
persoanelor cu dizabilități;

c) să ia în considerare protecția și promovarea drepturilor
omului pentru persoanele cu dizabilități în toate politicile și
programele;
d) să se abțină de la a se angaja în orice act sau practică ce
contravine prezentei convenții și să se asigure că autoritățile și
instituțiile publice acționează în conformitate cu prezenta
convenție;
e) să ia toate măsurile corespunzătoare pentru a elimina
discriminarea pe criterii de dizabilitate de către orice persoană,
organizație sau întreprindere privată;
f) să inițieze sau să promoveze cercetarea și dezvoltarea
bunurilor, serviciilor, echipamentelor și facilităților concepute pe
baza designului universal, așa cum este definit acesta în art. 2,
care ar presupune o adaptare minimă și la cel mai scăzut cost,
pentru a răspunde nevoilor specifice ale persoanelor cu
dizabilități, să promoveze existența și să încurajeze utilizarea
acestor bunuri, servicii, echipamente și facilități concepute pe
baza designului universal, precum și să promoveze designul
universal în elaborarea standardelor și liniilor directoare;
g) să întreprindă sau să promoveze cercetarea și
dezvoltarea, să facă cunoscută oferta și să încurajeze utilizarea
de noi tehnologii, inclusiv tehnologii informatice și de
comunicații, dispozitive de suport pentru mobilitate, dispozitive
și tehnologii de asistare, adecvate persoanelor cu dizabilități,
acordând prioritate tehnologiilor cu prețuri accesibile;
h) să furnizeze informații accesibile persoanelor cu dizabilități
despre dispozitivele auxiliare pentru mobilitate, dispozitivele și
tehnologiile de asistare, inclusiv noile tehnologii, precum și alte
forme de asistență, servicii de suport și facilități;
i) să susțină formarea, în domeniul drepturilor recunoscute
de prezenta convenție, a profesioniștilor și a personalului care
lucrează cu persoane cu dizabilități, în vederea îmbunătățirii
furnizării asistenței și serviciilor.
2. În privința drepturilor economice, sociale și culturale,
fiecare stat parte se angajează să acționeze cu toate resursele
disponibile și în cadrul cooperării internaționale, dacă este cazul,
pentru a asigura, în mod progresiv, exercitarea deplină a acestor
drepturi, fără a aduce vreun prejudiciu obligațiilor cu
aplicabilitate imediată cuprinse în prezenta convenție, în
conformitate cu dreptul internațional.
3. În dezvoltarea și implementarea legislației și a politicilor
de implementare a prezentei convenții, ca și în alte procese de
luare a deciziilor referitoare la problemele privind persoanele cu
dizabilități, statele părți se vor consulta îndeaproape și vor
implica în mod activ persoanele cu dizabilități, inclusiv copiii cu
dizabilități, prin organizațiile care îi reprezintă.
4. Nimic din ceea ce conține prezenta convenție nu va afecta
vreo prevedere care este mai favorabilă respectării drepturilor
persoanelor cu dizabilități și care poate fi cuprinsă în legislația
unui stat parte sau în legislația internațională în vigoare pentru
acel stat. Nu va exista nicio restricție sau derogare de la niciun
drept al omului și de la nicio libertate fundamentală recunoscută
sau existentă în oricare dintre statele părți la prezenta convenție
conform legii, convențiilor, reglementărilor sau cutumelor, sub
pretextul că prezenta convenție nu recunoaște asemenea
drepturi sau libertăți ori că le recunoaște într-o mai mică măsură.

MONITORUL OFICIAL AL ROMÂNIEI, PARTEA I, Nr. 792/26.XI.2010
5. Prevederile prezentei convenții se vor extinde asupra
tuturor unităților administrative ale statelor federale, fără nicio
limitare sau excepție.
ARTICOLUL 5
Egalitatea și nediscriminarea

1. Statele părți recunosc faptul că toate persoanele sunt
egale în fața legii și sub incidența legii și au dreptul fără niciun
fel de discriminare la protecție egală și la beneficiu egal al legii.
2. Statele părți vor interzice toate tipurile de discriminare pe
criterii de dizabilitate și vor garanta tuturor persoanelor cu
dizabilități protecție juridică egală și efectivă împotriva
discriminării de orice fel.
3. Pentru a promova egalitatea și a elimina discriminarea,
statele părți vor lua toate măsurile adecvate pentru a se asigura
adaptarea rezonabilă.
4. Măsurile specifice care sunt necesare pentru a accelera
sau obține egalitatea de facto a persoanelor cu dizabilități nu
vor fi considerate o discriminare potrivit prezentei convenții.
ARTICOLUL 6
Femei cu dizabilități

1. Statele părți recunosc faptul că femeile și fetele cu
dizabilități sunt supuse discriminărilor multiple și în această
privință vor lua măsuri pentru a se asigura că acestea
beneficiază de toate drepturile și libertățile fundamentale ale
omului.
2. Statele părți vor lua toate măsurile corespunzătoare pentru
a asigura pe deplin dezvoltarea, progresul și implicarea femeilor
pentru ca acestea să își exercite și să se bucure de drepturile și
libertățile fundamentale ale omului prevăzute în prezenta
convenție.
ARTICOLUL 7
Copii cu dizabilități

1. Statele părți vor lua toate măsurile necesare pentru a se
asigura că minorii cu dizabilități se bucură pe deplin de toate
drepturile și libertățile fundamentale ale omului, în condiții de
egalitate cu ceilalți copii.
2. În toate acțiunile care privesc copiii cu dizabilități, va fi luat
în considerare cu prioritate interesul superior al copilului.
3. Statele părți vor asigura copiilor cu dizabilități dreptul de
a-și exprima liber opiniile în toate aspectele care îi privesc,
ținând seama de opiniile lor în funcție de vârstă și de gradul de
maturitate, în condiții de egalitate cu ceilalți copii, și că, în
realizarea acestui drept, li se asigură asistența adecvată
dizabilității și vârstei.
ARTICOLUL 8
Creșterea gradului de conștientizare

1. Statele părți se angajează să adopte măsuri imediate,
eficiente și adecvate pentru:
a) creșterea gradului de conștientizare în societate, inclusiv
la nivelul familiei, în legătură cu persoanele cu dizabilități și
pentru promovarea respectării drepturilor și demnității acestora;

5

b) combaterea stereotipurilor, prejudecăților și practicilor
dăunătoare la adresa persoanelor cu dizabilități, inclusiv cele pe
criterii de sex și vârstă, în toate domeniile vieții;
c) promovarea recunoașterii capacităților și contribuțiilor
persoanelor cu dizabilități.
2. Măsurile, în acest scop, includ:
a) inițierea și dezvoltarea de campanii publice eficiente de
conștientizare destinate:
(i) să încurajeze receptivitatea față de drepturile
persoanelor cu dizabilități;
(ii) să încurajeze percepțiile pozitive și conștientizarea
societății într-un grad mai mare, cu privire la
persoanele cu dizabilități;
(iii) să promoveze recunoașterea calificărilor, meritelor și
abilităților persoanelor cu dizabilități și a contribuției
acestora la locul de muncă și pe piața muncii;
b) cultivarea la toate nivelurile sistemului de educație,
inclusiv la toți copiii, de la o vârstă fragedă, a unei atitudini de
respect față de drepturile persoanelor cu dizabilități;
c) încurajarea mass-mediei să prezinte persoanele cu
dizabilități într-un mod conform cu scopul prezentei convenții;
d) promovarea programelor de informare care să crească
gradul de conștientizare a problematicii persoanelor cu
dizabilități și a drepturilor acestora.
ARTICOLUL 9
Accesibilitate

1. Pentru a da persoanelor cu dizabilități posibilitatea să
trăiască independent și să participe pe deplin la toate aspectele
vieții, statele părți vor lua măsurile adecvate pentru a asigura
acestor persoane accesul, în condiții de egalitate cu ceilalți, la
mediul fizic, la transport, informație și mijloace de comunicare,
inclusiv la tehnologiile și sistemele informatice și de comunicații
și la alte facilități și servicii deschise sau furnizate publicului, atât
în zonele urbane, cât și rurale. Aceste măsuri, care includ
identificarea și eliminarea obstacolelor și barierelor față de
accesul deplin, trebuie aplicate, printre altele, la:
a) clădiri, drumuri, mijloace de transport și alte facilități
interioare sau exterioare, inclusiv școli, locuințe, unități medicale
și locuri de muncă;
b) serviciile de informare, comunicații și de altă natură,
inclusiv serviciile electronice și de urgență.
2. Statele părți vor lua, de asemenea, măsuri potrivite pentru:
a) a elabora, promulga și monitoriza implementarea
standardelor minime și instrucțiunilor pentru accesibilizarea
facilităților și serviciilor deschise publicului sau oferite acestuia;
b) a se asigura că entitățile private care oferă facilități și
servicii deschise publicului sau oferite acestuia țin cont de toate
aspectele legate de accesibilitate, pentru persoanele cu
dizabilități;
c) a asigura părților implicate formare pe problemele de
accesibilitate cu care se confruntă persoanele cu dizabilități;
d) a asigura, în clădiri și în alte spații publice, semne în limbaj
Braille și forme ușor de citit și de înțeles;
e) a furniza forme de asistență vie și intermediere, inclusiv
ghizi, cititori și interpreți profesioniști de limbaj mimico-gestual,
pentru a facilita accesul în clădiri și în alte spații publice;

6

MONITORUL OFICIAL AL ROMÂNIEI, PARTEA I, Nr. 792/26.XI.2010

f) a promova alte forme adecvate de asistență și sprijin
pentru persoanele cu dizabilități în vederea asigurării accesului
acestora la informație;
g) a promova accesul persoanelor cu dizabilități la noi
tehnologii și sisteme informatice și de comunicații, inclusiv la
internet;
h) a promova proiectarea, dezvoltarea, producerea și
distribuirea de tehnologii și sisteme informatice și de comunicații
accesibile, încă din fazele incipiente, astfel încât aceste
tehnologii și sisteme să devină accesibile la costuri minime.
ARTICOLUL 10
Dreptul la viață

Statele părți reafirmă că fiecare ființă umană are dreptul
inalienabil la viață și vor lua toate măsurile necesare pentru a se
asigura că persoanele cu dizabilități se bucură efectiv de acest
drept în condiții de egalitate cu ceilalți.

avea acces egal la împrumuturi bancare, ipoteci și alte forme
de credit financiar și se vor asigura că persoanele cu dizabilități
nu sunt deposedate în mod arbitrar de bunurile lor.
ARTICOLUL 13
Accesul la justiție

1. Statele părți vor asigura acces efectiv la actul de justiție
pentru persoanele cu dizabilități, în condiții de egalitate cu
ceilalți, inclusiv prin asigurarea de ajustări de ordin procedural și
adecvate vârstei, pentru a le facilita un rol activ ca participanți
direcți și indirecți, inclusiv ca martori, în toate procedurile legale,
inclusiv etapele de investigație și alte etape preliminare.
2. Pentru a sprijini accesul efectiv la actul de justiție al
persoanelor cu dizabilități, statele părți vor promova formarea
corespunzătoare a celor care lucrează în domeniul administrării
justiției, inclusiv a personalului din poliție și penitenciare.
ARTICOLUL 14

ARTICOLUL 11

Libertatea și siguranța persoanei

Situații de risc și urgențe umanitare

1. Statele părți se vor asigura că persoanele cu dizabilități, în
condiții de egalitate cu ceilalți:
a) se bucură de dreptul la libertate și siguranță al persoanei;
b) nu sunt lipsite de libertate în mod ilegal sau arbitrar și că
orice lipsire de libertate se face conform legii și că existența unei
dizabilități nu va justifica în niciun fel lipsirea de libertate.
2. Statele părți se vor asigura că, în cazul în care persoanele
cu dizabilități sunt lipsite de libertate, ca urmare a oricărui
proces, acestea au dreptul, în condiții de egalitate cu ceilalți, la
garanții, conform legislației internaționale privind drepturile
omului, și că vor fi tratate în conformitate cu obiectivele și
principiile prezentei convenții, inclusiv prin asigurarea unor
adaptări rezonabile.

Statele părți vor lua, în conformitate cu obligațiile ce decurg
din dreptul internațional, inclusiv din dreptul internațional
umanitar și din legislația internațională a drepturilor omului, toate
măsurile necesare pentru a asigura protecția și siguranța
persoanelor cu dizabilități în situații de risc, inclusiv în situații de
conflict armat, de urgențe umanitare și de apariție de dezastre
naturale.
ARTICOLUL 12
Recunoaștere egală în fața legii

1. Statele părți reafirmă că persoanele cu dizabilități au
dreptul la recunoașterea, oriunde s-ar afla, a capacității lor
juridice.
2. Statele părți vor recunoaște faptul că persoanele cu
dizabilități se bucură de asistență juridică în condiții de egalitate
cu ceilalți, în toate domeniile vieții.
3. Statele părți vor lua toate măsurile adecvate pentru a
asigura accesul persoanelor cu dizabilități la sprijinul de care ar
putea avea nevoie în exercitarea capacității lor juridice.
4. Statele părți se vor asigura că toate măsurile legate de
exercitarea capacității juridice prevăd protecția adecvată și
eficientă pentru prevenirea abuzurilor, conform legislației
internaționale privind drepturile omului. O astfel de protecție va
garanta că măsurile referitoare la exercitarea capacității juridice
respectă drepturile, voința și preferințele persoanei, nu prezintă
conflict de interese și nu au o influență necorespunzătoare, sunt
proporționale și adaptate la situația persoanei, se aplică pentru
cea mai scurtă perioadă posibilă și se supun revizuirii periodice
de către o autoritate competentă, independentă și imparțială sau
de către un organ juridic. Măsurile de protecție vor fi
proporționale cu gradul în care asemenea măsuri afectează
drepturile și interesele persoanei.
5. În conformitate cu prevederile prezentului articol, statele
părți vor lua toate măsurile adecvate și eficiente pentru a asigura
dreptul egal al persoanelor cu dizabilități de a deține sau
moșteni proprietăți, de a-și gestiona propriile venituri și de a

ARTICOLUL 15
Nimeni nu poate fi supus torturii și niciunui fel de pedeapsă
sau de tratament crud, inuman ori degradant.

1. Nimeni nu poate fi supus torturii și niciunui fel de tratament
crud, inuman sau degradant. În mod special, nimeni nu va fi
supus, fără consimțământul său liber exprimat, unor
experimente medicale sau științifice.
2. Statele părți vor lua toate măsurile legislative,
administrative, judiciare sau alte măsuri pentru a preveni ca
persoanele cu dizabilități să fie supuse torturii, tratamentelor ori
pedepselor crude, inumane sau degradante, în condiții de
egalitate cu ceilalți.
ARTICOLUL 16
Nimeni nu poate fi supus exploatării, violenței și abuzului.

1. Statele părți vor lua toate măsurile legislative,
administrative, sociale, educaționale și alte măsuri adecvate
pentru a proteja persoanele cu dizabilități, atât în familie, cât și
în afara acesteia, împotriva tuturor formelor de exploatare,
violență și abuz, inclusiv împotriva celor pe criterii de sex.
2. Statele părți vor lua, de asemenea, toate măsurile
adecvate pentru a preveni orice formă de exploatare, violență
și abuz prin asigurarea, printre altele, a unor forme adecvate de

MONITORUL OFICIAL AL ROMÂNIEI, PARTEA I, Nr. 792/26.XI.2010
asistență și sprijin pentru persoanele cu dizabilități, pentru
familiile și îngrijitorii lor, în funcție de sex și vârstă, inclusiv prin
furnizarea de informații și educație despre modul în care se pot
evita, recunoaște și raporta cazurile de exploatare, violență și
abuz. Statele părți se vor asigura că serviciile de protecție
răspund problemelor de vârstă, sex și dizabilități.
3. Pentru a preveni apariția oricăror forme de exploatare,
violență și abuz, statele părți se vor asigura că toate facilitățile
și programele destinate să servească persoanelor cu dizabilități
sunt eficient monitorizate de autorități independente.
4. Statele părți vor lua toate măsurile corespunzătoare pentru
a sprijini recuperarea fizică, cognitivă și psihologică, reabilitarea
și reintegrarea socială a persoanelor cu dizabilități care devin
victime ale oricărei forme de exploatare, violență sau abuz,
inclusiv prin acordarea de servicii de protecție. Recuperarea și
reintegrarea vor avea loc într-un mediu care favorizează
sănătatea, bunăstarea, respectul de sine, demnitatea și
autonomia persoanei și care ține cont de necesitățile specifice
sexului și vârstei.
5. Statele părți vor implementa legi și politici eficiente,
inclusiv legislație și politici axate pe problematica femeii și a
copilului pentru a asigura, atunci când este necesar,
identificarea, investigarea și judecarea cazurilor de exploatare,
violență și abuz împotriva persoanelor cu dizabilități.
ARTICOLUL 17
Protejarea integrității persoanei

Fiecare persoană cu dizabilități are dreptul de a-i fi
respectată integritatea fizică și mentală, în condiții de egalitate
cu ceilalți.
ARTICOLUL 18
Libertatea de mișcare și cetățenia

1. Statele părți vor recunoaște dreptul persoanelor cu
dizabilități la libertatea de mișcare, la libertatea de a-și alege
reședința și dreptul la o cetățenie, în condiții de egalitate cu
ceilalți, inclusiv prin asigurarea că persoanele cu dizabilități:
a) au dreptul să obțină și să își schimbe cetățenia și nu sunt
lipsite de cetățenia lor în mod arbitrar sau pe criterii de
dizabilitate;
b) nu sunt lipsite, pe criterii de dizabilitate, de posibilitatea de
a obține, deține și utiliza acte care le atestă cetățenia sau alte
documente de identificare ori de a utiliza proceduri relevante,
cum ar fi cele de imigrare, care pot fi necesare pentru a facilita
exercitarea dreptului la libertatea de mișcare;
c) sunt libere să părăsească orice țară, inclusiv pe cea
proprie;
d) nu sunt lipsite, în mod arbitrar sau pe criterii de dizabilitate,
de dreptul de a intra în propria țară.
2. Copiii cu dizabilități vor fi înregistrați imediat după naștere
și vor avea dreptul, prin naștere, la un nume, dreptul de a obține
o cetățenie și, pe cât posibil, dreptul de a-și cunoaște părinții și
de a fi îngrijiți de aceștia.

7

ARTICOLUL 19
Viață independentă și integrare în comunitate

Statele părți la prezenta convenție recunosc dreptul egal al
tuturor persoanelor cu dizabilități de a trăi în comunitate, cu
șanse egale cu ale celorlalți, și vor lua măsuri eficiente și
adecvate pentru a se asigura că persoanele cu dizabilități se
bucură pe deplin de acest drept și de deplina integrare
în comunitate și participare la viața acesteia, inclusiv
asigurându-se că:
a) persoanele cu dizabilități au posibilitatea de a-și alege
locul de reședință, unde și cu cine să trăiască, în condiții de
egalitate cu ceilalți, și nu sunt obligate să trăiască într-un anume
mediu de viață;
b) persoanele cu dizabilități au acces la o gamă de servicii la
domiciliu, rezidențiale și alte servicii comunitare de suport,
inclusiv la asistență personală necesară vieții și integrării în
comunitate, precum și pentru prevenirea izolării sau segregării
de comunitate;
c) serviciile și facilitățile comunitare pentru populație în
general sunt disponibile în aceeași măsură persoanelor cu
dizabilități și răspund nevoilor acestora.
ARTICOLUL 20
Mobilitatea personală

Statele părți vor lua măsuri eficiente pentru a asigura o
mobilitate personală, în cel mai înalt grad posibil de
independență, a persoanelor cu dizabilități, inclusiv prin:
a) facilitarea mobilității persoanelor cu dizabilități în modul și
în momentul alese de acestea și la un cost accesibil;
b) facilitarea accesului persoanelor cu dizabilități la mijloace,
dispozitive de mobilitate, tehnologii de asistare și forme active
de asistență și de intermediere de calitate, inclusiv prin punerea
acestora la dispoziția lor, la un cost accesibil;
c) furnizarea de formare pentru dezvoltarea de abilități de
mobilitate a persoanelor cu dizabilități și pentru personalul
specializat care lucrează cu persoanele cu dizabilități;
d) încurajarea entităților care produc dispozitive de sprijin
pentru mobilitate, dispozitive și tehnologii de asistare să țină
cont de toate aspectele legate de mobilitatea persoanelor cu
dizabilități.
ARTICOLUL 21
Libertatea de expresie și opinie și accesul la informație

Statele părți vor lua toate măsurile adecvate pentru a se
asigura că persoanele cu dizabilități își pot exercita dreptul la
libertatea de expresie și opinie, inclusiv libertatea de a căuta,
primi și împărtăși informații și idei, în condiții de egalitate cu
ceilalți, prin toate formele de comunicare alese de acestea, după
cum sunt definite în art. 2, inclusiv prin:
a) furnizarea informațiilor destinate publicului larg, către
persoanele cu dizabilități, în formate accesibile și cu tehnologii
adecvate diverselor tipuri de dizabilități, la timp și fără cost
suplimentar;
b) acceptarea și facilitarea, în relațiile oficiale, a utilizării
limbajelor mimico-gestuale, scrierii Braille, comunicării
augmentative și alternative și a tuturor celorlalte mijloace,

8

MONITORUL OFICIAL AL ROMÂNIEI, PARTEA I, Nr. 792/26.XI.2010

moduri și formate de comunicare accesibile, în funcție de
opțiunea proprie;
c) determinarea organismelor private care furnizează servicii
către publicul larg, inclusiv prin intermediul internetului, să
furnizeze informații și servicii în formate accesibile și ușor de
utilizat pentru persoanele cu dizabilități;
d) încurajarea mass-mediei, inclusiv a furnizorilor de
informații prin internet, să își facă serviciile accesibile pentru
persoanele cu dizabilități;
e) recunoașterea și promovarea limbajelor mimico-gestuale.
ARTICOLUL 22

4. Statele părți se vor asigura că un copil nu va fi separat de
părinții lui împotriva voinței sale, exceptând cazul în care
autoritățile competente, în urma unui control judiciar, stabilesc,
în conformitate cu legea și procedurile în vigoare, că această
separare este necesară în interesul superior al copilului. Copilul
nu va fi separat în niciun caz de părinți pe criterii de dizabilitate,
fie a copilului, fie a unuia sau ambilor părinți.
5. Atunci când familia restrânsă nu poate îngriji un copil cu
dizabilități, statele părți vor depune toate eforturile pentru a
asigura îngrijirea alternativă în cadrul familiei lărgite și, în cazul
în care aceasta nu este posibilă, în cadrul comunității, într-un
mediu de tip familial.

Dreptul la viață personală

1. Nicio persoană cu dizabilități, indiferent de locul sau de
tipul de reședință, nu va fi supusă intruziunii arbitrare sau
nelegale în viața personală, în familia, căminul ori
corespondența sa sau în alte tipuri de comunicare ori atacurilor
ilegale la onoarea și reputația sa. Persoanele cu dizabilități au
dreptul la protecția legii împotriva unor asemenea intruziuni sau
atacuri.
2. Statele părți vor proteja confidențialitatea informațiilor
referitoare la datele personale, medicale și de reabilitare ale
persoanelor cu dizabilități, în condiții de egalitate cu ceilalți.
ARTICOLUL 23
Respectul pentru cămin și familie

1. Statele părți vor lua măsuri eficiente și adecvate pentru a
elimina discriminarea împotriva persoanelor cu dizabilități în
toate chestiunile referitoare la căsătorie, familie, statutul de
părinte și relațiile interpersonale, în condiții de egalitate cu
ceilalți, astfel încât să asigure:
a) recunoașterea dreptului tuturor persoanelor cu dizabilități
care sunt la vârsta căsătoriei de a întemeia o familie în baza
consimțământului liber și deplin al viitorilor soți;
b) recunoașterea dreptului persoanelor cu dizabilități de a
decide liber și responsabil asupra numărului de copii și a
intervalului dintre nașteri și dreptului de a avea acces la
informații corespunzătoare vârstei, la educație referitoare la
reproducere și planificare familială și la mijloacele necesare care
le oferă posibilitatea de a-și exercita aceste drepturi;
c) persoanele cu dizabilități, inclusiv copiii, își controlează
fertilitatea în condiții de egalitate cu ceilalți.
2. Statele părți vor asigura respectarea drepturilor și
responsabilităților persoanelor cu dizabilități în legătură cu
tutela, custodia, curatela, adopția copiilor sau altele asemenea,
atunci când aceste concepte există în legislația națională; în
toate cazurile va avea prioritate interesul superior al copilului.
Statele părți vor acorda asistență adecvată persoanelor cu
dizabilități în îndeplinirea responsabilităților care le revin în
creșterea copiilor lor.
3. Statele părți vor asigura copiilor cu dizabilități drepturi
egale în viața de familie. În vederea exercitării acestor drepturi
și pentru a preveni ascunderea, abandonarea, neglijarea și
segregarea copiilor cu dizabilități, statele părți se vor angaja să
furnizeze din timp informații complete, servicii și asistență
copiilor cu dizabilități și familiilor acestora.

ARTICOLUL 24
Educația

1. Statele părți recunosc dreptul persoanelor cu dizabilități la
educație. În vederea realizării acestui drept, fără discriminare și
cu respectarea principiului egalității de șanse, statele părți vor
asigura un sistem educațional incluziv la toate nivelurile, precum
și formarea continuă, îndreptată spre:
a) dezvoltarea pe deplin a potențialului uman, a simțului
demnității și a propriei valori, consolidarea respectului pentru
drepturile și libertățile fundamentale ale omului și pentru
diversitatea umană;
b) dezvoltarea personalității, talentelor și creativității proprii
persoanelor cu dizabilități, precum și a abilităților lor mentale și
fizice, la potențial maxim;
c) a da posibilitatea persoanelor cu dizabilități să participe
efectiv la o societate liberă.
2. În îndeplinirea acestui drept, statele părți se vor asigura
că:
a) persoanele cu dizabilități nu sunt excluse din sistemul
educațional pe criterii de dizabilitate, iar copiii cu dizabilități nu
sunt excluși din învățământul primar gratuit și obligatoriu sau din
învățământul secundar din cauza dizabilității;
b) persoanele cu dizabilități au acces la învățământ primar
incluziv, de calitate și gratuit și la învățământ secundar, în
condiții de egalitate cu ceilalți, în comunitățile în care trăiesc;
c) se asigură adaptarea rezonabilă a condițiilor la nevoile
individuale;
d) persoanele cu dizabilități primesc sprijinul necesar, în
cadrul sistemului educațional, pentru a li se facilita o educație
efectivă;
e) se iau măsuri eficiente de sprijin individualizat în
amenajarea mediului care să maximizeze progresul școlar și
socializarea în conformitate cu obiectivul de integrare deplină.
3. Statele părți vor asigura persoanelor cu dizabilități
posibilitatea de a-și dezvolta competențe care să le faciliteze
participarea deplină și egală la procesul de învățământ și ca
membri ai comunității. În acest scop, statele părți vor lua
măsurile adecvate, inclusiv prin:
a) facilitarea învățării caracterelor Braille, a sistemelor
alternative de scriere, a mijloacelor augmentative și alternative,
a mijloacelor și formelor de comunicare și orientare și a
aptitudinilor de mobilitate, precum și facilitarea sprijinului și
îndrumării între persoanele cu aceleași probleme;

MONITORUL OFICIAL AL ROMÂNIEI, PARTEA I, Nr. 792/26.XI.2010
b) facilitarea învățării limbajului mimico-gestual și
promovarea identității lingvistice a persoanelor cu deficiențe de
auz;
c) asigurarea educației persoanelor și mai ales a copiilor,
care sunt nevăzători, surzi sau cu surdo-cecitate, prin cele mai
adecvate și individualizate limbaje, căi și modalități, precum și în
medii care să le favorizeze o maximă dezvoltare școlară și
socială.
4. Pentru a sprijini exercitarea acestui drept, statele părți vor
lua măsurile adecvate pentru angajarea de profesori, inclusiv
profesori cu dizabilități, calificați în limbajul mimico-gestual
și/sau Braille, și pentru formarea profesioniștilor și personalului
care lucrează la toate nivelurile educaționale. O astfel de
formare va presupune cunoașterea problematicii dizabilității și
utilizarea modalităților, mijloacelor și formatelor augmentative și
alternative adecvate de comunicare, a tehnicilor și materialelor
educaționale potrivite pentru susținerea persoanelor cu
dizabilități.
5. Statele părți se vor asigura că persoanele cu dizabilități
pot avea acces la învățământ superior, formare vocațională,
educație pentru adulți și formare continuă, fără discriminare și în
condiții de egalitate cu ceilalți. În acest scop, statele părți se vor
asigura că persoanelor cu dizabilități li se oferă adaptări
adecvate.
ARTICOLUL 25
Sănătatea

Statele părți recunosc faptul că persoanele cu dizabilități au
dreptul să se bucure de cea mai bună stare de sănătate, fără
discriminare pe criterii de dizabilitate. Statele părți vor lua toate
măsurile adecvate pentru a asigura accesul persoanelor cu
dizabilități la serviciile de sănătate care acordă atenție
problemelor specifice de gen, inclusiv refacerea stării de
sănătate. În special, statele părți:
a) vor furniza persoanelor cu dizabilități aceeași gamă de
servicii, la același nivel de calitate și standard de îngrijire, și
programe medicale gratuite ori la prețuri accesibile, precum cele
furnizate celorlalte persoane, inclusiv în domeniul sănătății
sexuale și reproductive și al programelor publice de sănătate
pentru populație;
b) vor furniza acele servicii de sănătate specifice, necesare
persoanelor cu dizabilități, inclusiv servicii adecvate de
diagnosticare și de intervenție timpurie și servicii menite să
prevină riscul apariției altor dizabilități, inclusiv în rândul copiilor
și persoanelor vârstnice;
c) vor furniza aceste servicii de sănătate cât mai aproape
posibil de comunitățile în care trăiesc aceste persoane, inclusiv
în mediul rural;
d) vor solicita profesioniștilor din domeniul medical să
furnizeze persoanelor cu dizabilități îngrijire de aceeași calitate
ca și celorlalți, inclusiv pe baza consimțământului conștient și
liber exprimat, printre altele, prin creșterea gradului de
conștientizare privind drepturile omului, demnitatea, autonomia
și nevoile persoanelor cu dizabilități, prin instruire și prin
promovarea de standarde etice în domeniul serviciilor de
sănătate publice și private;

9

e) vor interzice discriminarea persoanelor cu dizabilități în
ceea ce privește dreptul la asigurare de sănătate sau de viață,
în cazul în care legislația națională permite acest lucru, accesul
la acest tip de asigurări realizându-se într-o manieră corectă și
adecvată;
f) vor împiedica orice refuz discriminator de acordare a
îngrijirilor de sănătate ori a serviciilor medicale sau a unor
alimente ori lichide pe criterii de dizabilitate.
ARTICOLUL 26
Abilitare și reabilitare

1. Statele părți vor lua măsurile eficiente și adecvate, inclusiv
prin sprijinul reciproc între persoane cu aceleași probleme,
pentru a permite persoanelor cu dizabilități să obțină și să își
mențină maximum de autonomie, să își dezvolte pe deplin
potențialul fizic, mintal, social și profesional și să realizeze o
deplină integrare și participare în toate aspectele vieții. În acest
scop, statele părți vor organiza, vor consolida și vor extinde
servicii și programe de abilitare și reabilitare complexe, în
special în domeniul sănătății, încadrării în muncă, educației și
serviciilor sociale, astfel încât aceste servicii și programe:
a) să înceapă într-un stadiu cât mai timpuriu posibil și să se
bazeze pe evaluarea multidisciplinară a nevoilor și abilităților
individuale;
b) să sprijine participarea și integrarea în comunitate și în
toate aspectele societății, pe baza liberului consimțământ, și să
fie disponibile cât mai aproape posibil de comunitatea în care
trăiesc, inclusiv în mediul rural.
2. Statele părți vor promova dezvoltarea formării inițiale și
continue pentru profesioniștii și personalul care lucrează în
serviciile de abilitare și reabilitare.
3. Statele părți vor promova oferta, cunoașterea și utilizarea
echipamentelor și tehnologiilor concepute pentru persoanele cu
dizabilități care vizează abilitarea și reabilitarea lor.
ARTICOLUL 27
Munca și încadrarea în muncă

1. Statele părți recunosc dreptul persoanelor cu dizabilități
de a munci în condiții de egalitate cu ceilalți; aceasta include
dreptul la oportunitatea de a-și câștiga existența prin exercitarea
unei activități liber alese sau acceptate pe piața muncii, într-un
mediu de lucru deschis, incluziv și accesibil persoanelor cu
dizabilități. Statele părți vor proteja și vor promova dreptul la
muncă, inclusiv pentru cei care dobândesc o dizabilitate pe
durata angajării, prin luarea de măsuri adecvate, inclusiv de
ordin legislativ, pentru ca, printre altele:
a) să interzică discriminarea pe criterii de dizabilitate
referitoare la toate aspectele și formele de încadrare în muncă,
inclusiv la condițiile de recrutare, plasare, angajare și menținere
în muncă, la progresul în carieră și la condiții de sănătate și
securitate la locul de muncă;
b) să protejeze drepturile persoanelor cu dizabilități, în
condiții de egalitate cu ceilalți, din punctul de vedere al condițiilor
corecte și favorabile de muncă, inclusiv al oportunităților și
remunerației egale pentru muncă egală, al condițiilor de
sănătate și securitate la locul de muncă, al protecției împotriva
hărțuirii și prin reglementarea conflictelor;

10

MONITORUL OFICIAL AL ROMÂNIEI, PARTEA I, Nr. 792/26.XI.2010

c) să se asigure că persoanele cu dizabilități sunt capabile să
își exercite dreptul la muncă și drepturile sindicale în condiții de
egalitate cu ceilalți;
d) să permită persoanelor cu dizabilități accesul efectiv la
programele generale de orientare tehnică și vocațională, la
servicii de plasare și formare profesională continuă;
e) să promoveze, pe piața muncii, oportunitățile de angajare
și de progres în carieră pentru persoanele cu dizabilități și să
ofere asistență în căutarea, obținerea și menținerea unui loc de
muncă, inclusiv pentru revenirea la locul de muncă;
f) să promoveze oportunitățile pentru activități independente,
dezvoltarea spiritului antreprenorial, dezvoltarea de cooperative
și începerea unei afaceri proprii;
g) să angajeze persoane cu dizabilități în sectorul public;
h) să promoveze angajarea persoanelor cu dizabilități în
sectorul privat prin politici și măsuri adecvate, care să includă
programe de acțiune pozitive, stimulente și alte măsuri;
i) să se asigure oferirea unor adaptări adecvate persoanelor
cu dizabilități, la locul de muncă;
j) să încurajeze obținerea, de către persoanele cu dizabilități,
a unei experiențe în muncă, pe piața liberă a forței de muncă;
k) să promoveze reabilitarea vocațională și profesională,
menținerea locului de muncă și programele de reintegrare
profesională pentru persoanele cu dizabilități.
2. Statele părți se vor asigura că persoanele cu dizabilități
nu sunt ținute în sclavie sau servitute și sunt protejate, în condiții
de egalitate cu ceilalți, împotriva muncii forțate sau obligatorii.
ARTICOLUL 28
Standarde de viață și de protecție socială adecvate

1. Statele părți recunosc dreptul persoanelor cu dizabilități la
un standard adecvat de viață pentru ele și familiile lor, inclusiv
la alimentație, îmbrăcăminte și locuință adecvate și la
îmbunătățirea continuă a condițiilor de trai și vor lua măsurile
adecvate pentru a proteja și promova exercitarea acestui drept
fără discriminare pe criterii de dizabilitate.
2. Statele părți recunosc dreptul persoanelor cu dizabilități la
protecție socială și posibilitatea de a se bucura de acest drept
fără discriminare pe criterii de dizabilitate și vor lua măsurile
adecvate pentru a proteja și promova respectarea acestui drept,
inclusiv măsuri pentru:
a) a asigura accesul egal al persoanelor cu dizabilități la
servicii de apă potabilă și a asigura accesul la servicii adecvate
și accesibile ca preț, la dispozitive și alte tipuri de asistență
pentru nevoile aferente dizabilității;
b) a asigura accesul persoanelor cu dizabilități, în special al
femeilor, fetelor și al persoanelor vârstnice cu dizabilități, la
programe de protecție socială și de diminuare a sărăciei;
c) a asigura accesul persoanelor cu dizabilități și al familiilor
acestora care trăiesc în sărăcie la asistență financiară din partea
statului, pentru cheltuieli legate de dizabilități, inclusiv formare,
consiliere, asistență financiară și servicii de îngrijire temporară
adecvate;
d) a asigura accesul persoanelor cu dizabilități la programele
publice de locuințe;
e) a asigura accesul egal al persoanelor cu dizabilități la
programele de pensionare și la beneficiile aferente.

ARTICOLUL 29
Participarea la viața politică și publică

Statele părți vor garanta persoanelor cu dizabilități drepturi
politice și posibilitatea de a beneficia de acestea, în condiții de
egalitate cu alții, și se angajează:
a) să se asigure că persoanele cu dizabilități pot participa
efectiv și deplin la viața politică și publică, în condiții de egalitate
cu ceilalți, în mod direct sau prin reprezentanți liber aleși,
incluzând și dreptul și oportunitatea de a vota și de a fi alese,
printre altele, prin:
(i) asigurarea de proceduri, facilități și materiale de vot
adecvate, accesibile și ușor de înțeles și utilizat;
(ii) protejarea dreptului persoanelor cu dizabilități de a
vota prin vot secret la alegerile și referendumurile
publice, fără intimidare, de a candida la alegeri, de a
deține efectiv un mandat ales și de a îndeplini orice
funcție publică, la orice nivel guvernamental, facilitând
utilizarea tehnologiilor noi și de asistare, acolo unde
este cazul;
(iii) garantarea exprimării libere a voinței persoanelor cu
dizabilități ca electori și, în acest scop, dacă este cazul,
la solicitarea acestora, să permită asistarea la vot de
către o persoană la alegerea lor;
b) să promoveze activ un mediu în care persoanele cu
dizabilități pot participa efectiv și pe deplin la administrarea
afacerilor publice, fără discriminare și în condiții de egalitate cu
ceilalți, și să încurajeze participarea lor la afacerile publice,
inclusiv:
(i) să activeze în cadrul organizațiilor neguvernamentale
și asociațiilor care se ocupă de viața publică și politică
a țării și la activitățile și administrarea partidelor
politice;
(ii) să formeze și să adere la organizații ale persoanelor cu
dizabilități pentru a le reprezenta pe acestea din urmă
la nivel internațional, național, regional și local.
ARTICOLUL 30
Participarea la viața culturală, activități recreative,
timp liber și sport

1. Statele părți recunosc dreptul persoanelor cu dizabilități
de a participa, în condiții de egalitate cu ceilalți, la viața culturală
și vor lua toate măsurile adecvate pentru a se asigura că
persoanele cu dizabilități:
a) beneficiază de acces la materialele culturale în formate
accesibile;
b) beneficiază de acces la programe de televiziune, filme,
teatre și alte activități culturale, în formate accesibile;
c) beneficiază de acces în locurile destinate reprezentațiilor
sau serviciilor culturale, cum ar fi teatre, muzee, cinematografe,
biblioteci și servicii turistice și, pe cât posibil, beneficiază de
acces la monumente și situri de importanță culturală națională.
2. Statele părți vor lua măsurile corespunzătoare pentru a da
posibilitatea persoanelor cu dizabilități să își dezvolte și să își
utilizeze potențialul creator, artistic și intelectual, nu numai în
beneficiul propriu, ci și în cel al societății.

MONITORUL OFICIAL AL ROMÂNIEI, PARTEA I, Nr. 792/26.XI.2010
3. Statele părți vor lua toate măsurile corespunzătoare, în
conformitate cu legislația internațională, pentru a se asigura că
legile care protejează drepturile de proprietate intelectuală nu
constituie o barieră nerezonabilă sau discriminatorie pentru
accesul persoanelor cu dizabilități la produsele culturale.
4. Persoanele cu dizabilități au dreptul, în condiții de egalitate
cu ceilalți, la recunoașterea și susținerea identității lor culturale
și lingvistice specifice, inclusiv a limbajelor mimico-gestuale și
culturii persoanelor cu deficiențe de auz.
5. Pentru ca persoanele cu dizabilități să poată participa, în
condiții de egalitate cu ceilalți, la activități recreative, de timp
liber și sportive, statele părți vor lua măsurile corespunzătoare
pentru:
a) a încuraja și promova participarea, cât de mult posibil, a
persoanelor cu dizabilități la desfășurarea de activități sportive
de masă, la toate nivelurile;
b) a se asigura că persoanele cu dizabilități au posibilitatea
de a organiza, desfășura și participa la activități sportive și
recreative specifice dizabilității și, în acest scop, să încurajeze
accesul, în condiții de egalitate cu ceilalți, la instruire,
antrenament și resurse corespunzătoare;
c) a se asigura că persoanele cu dizabilități au acces la
locurile unde se desfășoară activități sportive, recreative și
turistice;
d) a asigura accesul și participarea copiilor cu dizabilități, în
condiții de egalitate cu ceilalți, la joacă, activități recreative, de
timp liber și sportive, inclusiv la activitățile din sistemul școlar;
e) a se asigura că persoanele cu dizabilități au acces la
serviciile furnizate de cei implicați în organizarea activităților
recreative, turistice, de timp liber și sportive.
ARTICOLUL 31
Statistici și colectarea datelor

1. Statele părți se angajează să colecteze informațiile
corespunzătoare, inclusiv date statistice și de cercetare, pentru
a avea posibilitatea să formuleze și să implementeze politici care
să ducă la intrarea în vigoare a prezentei convenții. Procesul de
colectare și stocare a acestor informații se va conforma:
a) măsurilor de protecție stabilite de lege, inclusiv de
legislația referitoare la protecția datelor, pentru a asigura
confidențialitatea și respectarea anonimatului persoanelor cu
dizabilități;
b) normelor internaționale acceptate, de protecție a
drepturilor și libertăților fundamentale ale omului și principiilor
etice referitoare la colectarea și utilizarea statisticilor.
2. Informațiile colectate conform prezentului articol vor fi
sortate și furnizate în funcție de necesități și vor fi utilizate pentru
a ajuta la evaluarea implementării obligațiilor statelor părți care
decurg din prezenta convenție și la identificarea și rezolvarea
barierelor cu care se confruntă persoanele cu dizabilități în
exercitarea drepturilor lor.
3. Statele părți își vor asuma responsabilitatea pentru
diseminarea acestor statistici și vor asigura accesibilitatea
acestora în aceeași măsură pentru persoanele cu dizabilități ca
și pentru alte persoane.

11

ARTICOLUL 32
Cooperarea internațională

1. Statele părți recunosc importanța cooperării internaționale
și a promovării acesteia în susținerea eforturilor pentru
îndeplinirea scopului și obiectivelor prezentei convenții și vor lua
toate măsurile corespunzătoare și eficiente în această privință,
între state și în cadrul acestora, și, dacă este cazul, în
parteneriat cu organizații internaționale și regionale relevante și
cu societatea civilă, în special cu organizații ale persoanelor cu
dizabilități. Aceste măsuri pot include, printre altele:
a) asigurarea unei cooperări internaționale care include
programele de dezvoltare internațională, incluzivă și accesibilă
persoanelor cu dizabilități;
b) facilitarea și sprijinul pentru dezvoltarea capacității
instituționale, inclusiv prin schimbul și diseminarea de informații,
experiențe, programe de formare și de bune practici;
c) facilitarea cooperării în cercetare și accesul la cunoștințe
științifice și tehnice;
d) furnizarea de asistență tehnică și economică, după caz,
inclusiv prin facilitarea accesului la tehnologie de asistare și
schimburile în acest domeniu, precum și prin transfer de
tehnologie.
2. Prevederile prezentului articol nu aduc prejudiciu
obligativității ca fiecare stat parte să își îndeplinească obligațiile
ce decurg din prezenta convenție.
ARTICOLUL 33
Implementarea și monitorizarea națională

1. Potrivit sistemului lor de organizare, statele părți vor
desemna unul sau mai multe puncte de contact în cadrul
Guvernului pentru probleme referitoare la implementarea
prezentei convenții și vor acorda atenția cuvenită stabilirii sau
desemnării unui mecanism de coordonare în cadrul Guvernului
pentru a facilita măsurile aferente, în diferite sectoare și la
diferite niveluri.
2. Statele părți, în conformitate cu propriile sisteme juridice și
administrative, își vor menține, consolida, desemna sau stabili
fiecare un cadru care să includă unul ori mai multe mecanisme
independente, după cum este cazul, pentru a promova, proteja
și monitoriza implementarea prezentei convenții. La
desemnarea sau stabilirea unui asemenea mecanism, statele
părți vor ține cont de principiile referitoare la statutul și
funcționarea instituțiilor naționale pentru protecția și promovarea
drepturilor omului.
3. Societatea civilă, în special persoanele cu dizabilități și
organizațiile care le reprezintă, vor fi implicate și vor participa
pe deplin la procesul de monitorizare.
ARTICOLUL 34
Comitetul pentru drepturile persoanelor cu dizabilități

1. Se va constitui un comitet pentru drepturile persoanelor
cu dizabilități (denumit în continuare Comitetul), care va îndeplini
funcțiile prevăzute în continuare.
2. Comitetul va fi alcătuit, în momentul intrării în vigoare a
prezentei convenții, din 12 experți. După alte 60 de ratificări sau

12

MONITORUL OFICIAL AL ROMÂNIEI, PARTEA I, Nr. 792/26.XI.2010

aderări la Convenție, numărul membrilor în Comitet va crește
cu 6 membri, atingând un număr maxim de 18 membri.
3. Membrii Comitetului vor acționa în nume propriu și vor
avea o înaltă ținută morală, competență și experiență
recunoscute în domeniul prezentei convenții. La nominalizarea
candidaților lor, statele părți sunt invitate să țină cont de
prevederea stabilită la art. 4 alin. 3 din prezenta convenție.
4. Membrii Comitetului vor fi aleși de statele părți, acordând
atenție distribuției geografice echitabile, reprezentării diferitelor
forme de civilizație și a principalelor sisteme juridice,
reprezentării echilibrate pe criterii de sex și participării experților
cu dizabilități.
5. Membrii Comitetului vor fi aleși prin vot secret dintr-o listă
de persoane nominalizate de statele părți dintre cetățenii lor, în
reuniuni ale conferinței statelor părți. La acele reuniuni pentru
care este necesar un cvorum de două treimi din statele părți,
persoanele alese în Comitet vor fi cele care obțin cel mai mare
număr de voturi și majoritatea absolută din voturile
reprezentanților statelor părți prezente care își exercită dreptul
de vot.
6. Procesul inițial de alegere se va ține nu mai târziu de 6 luni
după data intrării în vigoare a prezentei convenții. Cu cel puțin
4 luni înainte de data fiecărei alegeri, secretarul general al
Națiunilor Unite va transmite o scrisoare statelor părți
invitându-le să depună nominalizările în termen de două luni.
Secretarul general va întocmi ulterior o listă în ordine alfabetică
a tuturor persoanelor nominalizate astfel, indicând statele părți
care le-au nominalizat, și pe care o va înainta statelor părți la
prezenta convenție.
7. Membrii Comitetului vor fi aleși pentru un mandat de 4 ani.
Aceștia vor putea fi realeși o singură dată. Totuși, mandatul a 6
dintre membrii aleși la prima alegere va expira la sfârșitul unei
perioade de 2 ani; imediat după prima alegere, numele acestor
6 membri se vor alege prin tragere la sorți de către președintele
adunării la care se face referire în paragraful 5.
8. Alegerea a 6 membri suplimentari ai Comitetului se va
desfășura cu ocazia alegerilor periodice, conform prevederilor
relevante ale prezentului articol.
9. Dacă un membru al Comitetului decedează, demisionează
sau declară că din orice altă cauză nu își mai poate îndeplini
îndatoririle, statul parte care l-a nominalizat pe acel membru va
numi un alt expert care are calificările și îndeplinește cerințele
prevăzute în prevederile relevante din prezentul articol pentru
restul mandatului.
10. Comitetul își va stabili propriile reguli de procedură.
11. Secretarul general al Națiunilor Unite va asigura
personalul și facilitățile necesare pentru îndeplinirea eficientă a
funcțiilor Comitetului, conform prezentei convenții, și va convoca
prima reuniune a acestuia.
12. Cu aprobarea Adunării generale, membrii Comitetului
constituit conform prezentei convenții vor primi indemnizații din
resursele Națiunilor Unite, în termenii și condițiile pe care le va
hotărî Adunarea generală, ținând cont de importanța
responsabilităților Comitetului.
13. Membrii Comitetului vor avea dreptul la facilitățile,
privilegiile și imunitățile experților în misiune pentru Națiunile

Unite, după cum s-a stabilit în secțiunile specifice ale Convenției
privind privilegiile și imunitățile Națiunilor Unite.
ARTICOLUL 35
Rapoartele statelor părți

1. Fiecare stat parte va prezenta Comitetului, prin secretarul
general al Națiunilor Unite, un raport cuprinzător asupra
măsurilor luate pentru punerea în aplicare a obligațiilor ce îi revin
în conformitate cu prezenta convenție și asupra progresului
făcut în acea privință, în termen de 2 ani după intrarea în vigoare
a prezentei convenții pentru statul parte respectiv.
2. După aceea, statele părți vor prezenta rapoarte ulterioare
cel puțin la fiecare 4 ani și apoi ori de câte ori solicită Comitetul.
3. Comitetul va stabili liniile directoare aplicabile pentru
conținutul raportului.
4. Nu este necesar ca statul parte care a prezentat un raport
inițial Comitetului să repete în rapoartele sale ulterioare
informațiile furnizate anterior. Când întocmesc rapoartele pentru
Comitet, statele părți sunt invitate să considere raportarea ca un
proces deschis și transparent și să acorde importanța necesară
prevederilor art. 4 alin. 3.
5. Rapoartele pot evidenția factorii și dificultățile care
afectează gradul de îndeplinire a obligațiilor în condițiile
prezentei convenții.
ARTICOLUL 36
Analiza rapoartelor

1. Fiecare raport va fi analizat de Comitet, care va transmite
sugestiile și recomandările generale pe care le consideră
adecvate și le va înainta statului parte respectiv. Statul parte
poate răspunde Comitetului cu orice informație pe care o
consideră necesară. Comitetul poate solicita statelor părți
informații suplimentare relevante pentru implementarea
prezentei convenții.
2. Dacă un stat parte a înregistrat o întârziere semnificativă
în depunerea unui raport, Comitetul poate notifica statul parte
respectiv despre necesitatea de a examina implementarea
prezentei convenții în acel stat parte, în baza informațiilor
întemeiate aflate la dispoziția Comitetului, dacă raportul
respectiv nu este depus în termen de 3 luni de la notificare.
Comitetul va invita statul parte respectiv să participe la o astfel
de examinare. În cazul în care statul parte răspunde prin
transmiterea raportului, se vor aplica prevederile alin. 1.
3. Secretarul general al Națiunilor Unite va pune rapoartele
la dispoziția tuturor statelor părți.
4. Statele părți vor supune rapoartele dezbaterii publice,
fiecare în țara sa, și vor facilita accesul la sugestiile și
recomandările generale legate de respectivele rapoarte.
5. Comitetul va transmite, dacă va considera necesar,
agențiilor specializate, fondurilor și programelor Națiunilor Unite
și altor organisme competente rapoarte ale statelor părți pentru
a soluționa o cerere sau o nevoie de consiliere ori asistență
tehnică cuprinsă în aceste rapoarte, împreună cu observațiile și
recomandările Comitetului asupra acelor solicitări, dacă există.

MONITORUL OFICIAL AL ROMÂNIEI, PARTEA I, Nr. 792/26.XI.2010

13

ARTICOLUL 37

ARTICOLUL 42

Cooperarea între statele părți și Comitet

Semnarea

1. Fiecare stat parte va coopera cu Comitetul și îi va asista
pe membrii acestuia în îndeplinirea mandatului lor.
2. În relația sa cu statele părți, Comitetul va acorda atenția
cuvenită modurilor și mijloacelor de creștere a capacităților
naționale de implementare a prezentei convenții, inclusiv prin
cooperare internațională.

Prezenta convenție va fi deschisă pentru semnare tuturor
statelor și organizațiilor de integrare regională, la sediul
Națiunilor Unite din New York, începând cu data de 30 martie
2007.
ARTICOLUL 43
Consimțământul

ARTICOLUL 38
Relația Comitetului cu alte organisme

Pentru a promova implementarea eficientă a prezentei
convenții și pentru a încuraja cooperarea internațională în
domeniul acoperit de prezenta convenție:
a) agențiile specializate și alte organisme ale Națiunilor Unite
vor avea dreptul să fie reprezentate la analiza implementării
prevederilor din prezenta convenție, conform mandatului lor.
Comitetul poate invita agenții specializate și alte organisme
competente, în măsura în care consideră necesar, să furnizeze
expertiză referitoare la implementarea Convenției în domenii
care intră în aria de competență a mandatului lor. Comitetul
poate invita agenții specializate și alte organisme ale Națiunilor
Unite să depună rapoarte referitoare la implementarea
Convenției în domenii care intră în obiectul lor de activitate;
b) în îndeplinirea mandatului Comitetul va consulta, dacă
este cazul, alte organisme relevante constituite prin tratate
internaționale privind drepturile omului, pentru a asigura
concordanța dintre liniile directoare de raportare, sugestiile și
recomandările generale și pentru a evita duplicarea și
suprapunerea în îndeplinirea funcțiilor acestora.
ARTICOLUL 39
Raportul Comitetului

Comitetul va raporta la fiecare 2 ani Adunării generale și
Consiliului economic și social despre activitățile sale și poate
face sugestii și recomandări generale în baza examinării
rapoartelor și informațiilor primite de la statele părți. Astfel de
sugestii și recomandări generale vor fi incluse în raportul
Comitetului împreună cu comentariile statelor părți, dacă ele
există.

Prezenta convenție va face obiectul ratificării de către statele
semnatare și al confirmării oficiale de către organizațiile de
integrare regională semnatare. Aceasta va fi deschisă pentru
aderarea oricărui stat sau organizație de integrare regională
care nu a semnat Convenția.
ARTICOLUL 44
Organizațiile de integrare regională

1. Organizația de integrare regională va însemna o
organizație formată din statele suverane ale unei anumite
regiuni, căreia statele membre i-au transferat competența în
legătură cu aspectele reglementate de prezenta convenție.
Organizațiile de acest tip vor declara în instrumentele lor de
confirmare oficială sau de aderare în ce măsură au competență
privind aspectele reglementate de prezenta convenție. Ulterior,
acestea îl vor informa pe depozitar despre orice modificare
substanțială intervenită în aria lor de competență.
2. Referințele la statele părți în prezenta convenție se vor
aplica acestor organizații, în limita competenței acestora.
3. Niciun instrument depus de o organizație de integrare
regională nu va fi luat în considerare în aplicarea art. 45 alin. 1
și al art. 47 alin. 2 și 3.
4. Organizațiile de integrare regională, pe aspecte care intră
în domeniul lor de competență, își pot exercita dreptul de vot în
cadrul Conferinței statelor părți, având un număr de voturi egal
cu numărul de state membre care sunt părți la prezenta
convenție. O astfel de organizație nu își va exercita dreptul de
vot dacă oricare dintre statele ei membre își exercită acest drept,
și invers.
ARTICOLUL 45

ARTICOLUL 40

Intrarea în vigoare

Conferința statelor părți

1. Prezenta convenție va intra în vigoare în a 30-a zi după
depunerea celui de-al 20-lea instrument de ratificare sau de
aderare.
2. Pentru fiecare stat sau organizație de integrare regională
care ratifică, confirmă oficial sau aderă la Convenție după
depunerea celui de-al 20-lea astfel de instrument, Convenția va
intra în vigoare în a 30-a zi după depunerea propriului
instrument de acest tip.

1. Statele părți se vor întâlni periodic în cadrul unei conferințe
a statelor părți pentru a analiza orice problemă referitoare la
implementarea prezentei convenții.
2. Nu mai târziu de 6 luni după intrarea în vigoare a prezentei
convenții, Conferința statelor părți va fi convocată de către
secretarul general al Națiunilor Unite. Reuniunile ulterioare vor
fi convocate de către secretarul general al Națiunilor Unite
bianual sau la decizia Conferinței statelor părți.

ARTICOLUL 46

ARTICOLUL 41

Rezerve

Depozitar

1. Rezervele, incompatibile cu obiectul și scopul prezentei
convenții, nu vor fi permise.
2. Rezervele pot fi retrase în orice moment.

Secretarul general al Națiunilor Unite va fi depozitarul
prezentei convenții.

14

MONITORUL OFICIAL AL ROMÂNIEI, PARTEA I, Nr. 792/26.XI.2010
ARTICOLUL 47
Amendamente

1. Orice stat parte poate să propună un amendament la
prezenta convenție și să îl depună la secretarul general al
Națiunilor Unite. Secretarul general va comunica statelor părți
orice amendament propus, cu o cerere de a fi notificat dacă
acestea sunt de acord cu organizarea unei conferințe a statelor
părți în scopul de a analiza și decide asupra propunerilor făcute.
În cazul în care, în termen de 4 luni de la data unei asemenea
comunicări, cel puțin o treime din statele părți este de acord cu
organizarea unei astfel de conferințe, secretarul general va
organiza conferința sub auspiciile Națiunilor Unite. Orice
amendament adoptat de o majoritate de două treimi din numărul
statelor părți prezente și care își exercită dreptul de vot va fi
înaintat de secretarul general Adunării Generale pentru
aprobare și, ulterior, tuturor statelor părți, pentru acceptare.
2. Un amendament adoptat și aprobat conform alineatului 1
va intra în vigoare în a 30-a zi după ce numărul de instrumente
de acceptare depuse atinge două treimi din numărul statelor
părți la data adoptării amendamentului. Ulterior, amendamentul
va intra în vigoare pentru orice stat parte în a 30-a zi după
depunerea propriului său instrument de acceptare. Un
amendament va fi obligatoriu numai pentru acele state părți care
l-au acceptat.

3. Dacă se stabilește astfel de către Conferința statelor părți
prin consens, un amendament adoptat și aprobat conform alin. 1
care se referă exclusiv la art. 34, 38, 39 și 40 va intra în vigoare
pentru toate statele părți în a 30-a zi după ce numărul de
instrumente de acceptare atinge două treimi din numărul statelor
părți la data adoptării amendamentului.
ARTICOLUL 48
Denunțarea

Un stat parte poate denunța prezenta convenție printr-o
notificare adresată secretarului general al Națiunilor Unite.
Denunțarea va deveni efectivă la un an de la data primirii
notificării de către secretarul general.
ARTICOLUL 49
Formatul accesibil

Textul prezentei convenții va fi disponibil în formate
accesibile.
ARTICOLUL 50
Texte autentice

Textele în limbile arabă, chineză, engleză, franceză, rusă și
spaniolă ale prezentei convenții vor fi egal autentice.

Drept mărturie, subsemnații plenipotențiari, fiind autorizați legal în acest scop de propriile guverne, au semnat
prezenta convenție.

PREȘEDINTELE ROMÂNIEI

DECRET
privind promulgarea Legii pentru ratificarea Convenției
privind drepturile persoanelor cu dizabilități,
adoptată la New York de Adunarea Generală
a Organizației Națiunilor Unite la 13 decembrie 2006,
deschisă spre semnare la 30 martie 2007
și semnată de România la 26 septembrie 2007
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Convenției privind
drepturile persoanelor cu dizabilități, adoptată la New York de Adunarea Generală
a Organizației Națiunilor Unite la 13 decembrie 2006, deschisă spre semnare la
30 martie 2007 și semnată de România la 26 septembrie 2007, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 10 noiembrie 2010.
Nr. 1.101.

15

MONITORUL OFICIAL AL ROMÂNIEI, PARTEA I, Nr. 792/26.XI.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea art. 4 din Legea nr. 395/2005 privind suspendarea pe timp de pace
a serviciului militar obligatoriu și trecerea la serviciul militar pe bază de voluntariat
Parlamentul României adoptă prezenta lege.
Art. I. — Articolul 4 din Legea nr. 395/2005 privind
suspendarea pe timp de pace a serviciului militar obligatoriu și
trecerea la serviciul militar pe bază de voluntariat, publicată în
Monitorul Oficial al României, Partea I, nr. 1.155 din
20 decembrie 2005, se modifică și va avea următorul cuprins:
ăArt. 4. — (1) După data prevăzută la art. 2 alin. (1), cetățenii
români, bărbați, au obligația ca, în termen de 6 luni de la data
împlinirii vârstei de 18 ani, să se prezinte la centrele militare
numai pentru luarea în evidență militară, consemnarea opțiunilor
privind modalitatea de îndeplinire a îndatoririlor militare, în
situațiile prevăzute la art. 3 și înmânarea adeverinței de
recrutare.
(2) Neprezentarea cetățenilor prevăzuți la alin. (1) la centrele
militare în termen de 6 luni de la data împlinirii vârstei de 18 ani
constituie contravenție și se sancționează cu amendă de la
100 lei la 300 lei.
(3) Constatarea contravenției prevăzute la alin. (2) și
aplicarea sancțiunii se fac de către comandantul centrului militar
și de către ofițerii special desemnați de către acesta, exclusiv
pe raza teritorială de competență a centrului militar.
(4) Contravenientul poate achita, pe loc sau în termen de cel
mult 48 de ore de la data încheierii procesului-verbal ori, după

caz, de la data comunicării acestuia, jumătate din minimul
amenzii prevăzute la alin. (2), agentul constatator făcând
mențiune despre această posibilitate în procesul-verbal de
constatare și sancționare a contravenției.
(5) Contravenției prevăzute la alin. (2) îi sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.”
Art. II. — (1) Cetățenii români, bărbați, care au împlinit vârsta
de 18 ani după data de 1 ianuarie 2007 și nu s-au prezentat la
centrele militare au obligația ca, în termen de 6 luni de la data
intrării în vigoare a prezentei legi, să se prezinte la acestea
numai pentru luarea în evidență militară, consemnarea opțiunilor
privind modalitatea de îndeplinire a îndatoririlor militare în
situațiile prevăzute la art. 3 din Legea nr. 395/2005 și înmânarea
adeverinței de recrutare.
(2) Neprezentarea cetățenilor prevăzuți la alin. (1) la centrele
militare în termen de 6 luni de la intrarea în vigoare a prezentei
legi constituie contravenție și se sancționează potrivit
prevederilor art. 4 alin. (2)—(5) din Legea nr. 395/2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR VIOREL MELEȘCANU

București, 18 noiembrie 2010.
Nr. 223.
PREȘEDINTELE ROMÂNIEI

DECRET
privind promulgarea Legii pentru modificarea art. 4
din Legea nr. 395/2005 privind suspendarea pe timp de pace
a serviciului militar obligatoriu și trecerea la serviciul militar
pe bază de voluntariat
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea art. 4 din Legea
nr. 395/2005 privind suspendarea pe timp de pace a serviciului militar obligatoriu
și trecerea la serviciul militar pe bază de voluntariat și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 17 noiembrie 2010.
Nr. 1.106.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 792/26.XI.2010 conține 16 pagini.

Prețul: 3,20 lei

&JUYDGY|447783]
ISSN 1453—4495

