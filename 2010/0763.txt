Anul 178 (XXII) — Nr. 763

PARTEA I

LEGI, DECRETE, HOTĂRÂRI ȘI ALTE ACTE

Marți, 16 noiembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.034 din 14 septembrie 2010 referitoare la
excepția de neconstituționalitate a prevederilor art. 133
alin. 2 teza a doua, art. 244 alin. 1 pct. 1 și art. 3021
lit. d) din Codul de procedură civilă, ale art. 2 alin. (2),
art. 4 alin. (2) și art. 5 alin. (1) teza întâi din titlul XIII
din Legea nr. 247/2005 privind reforma în domeniile
proprietății și justiției, precum și unele măsuri
adiacente, precum și a celor ale art. 39 alin. (1) și
art. 41 alin. (1) din Legea nr. 304/2004 privind
organizarea judiciară ..................................................
Decizia nr. 1.039 din 14 septembrie 2010 referitoare la
excepția de neconstituționalitate a prevederilor art. 11
lit. ab) și ac), art. 4 alin. (2) și (3), art. 9 alin. (1) lit. e),
art. 11 alin. (1) lit. b), art. 25 alin. (1), alin. (6) lit. b) și
alin. (7) lit. b) din Legea nr. 38/2003 privind transportul
în regim de taxi și în regim de închiriere ....................
Decizia nr. 1.074 din 16 septembrie 2010 referitoare la
excepția de neconstituționalitate a dispozițiilor
art. 286—288 din Legea nr. 53/2003 — Codul muncii,
ale art. 74, 75 și 77 din Legea nr. 168/1999 privind
soluționarea conflictelor de muncă și ale art.164 din
Codul de procedură civilă ..........................................
Decizia nr. 1.100 din 21 septembrie 2010 referitoare la
excepția de neconstituționalitate a prevederilor art. 480
și art. 481 din Codul civil ............................................

5–6

7–8

9–11

Pagina

Decizia nr. 1.101 din 21 septembrie 2010 referitoare la
excepția de neconstituționalitate a prevederilor art. 480
din Codul civil și ale art. I pct. 1 și 3 din Legea
nr. 1/2009 pentru modificarea și completarea Legii
nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989 ....................................................
2–4

Nr.

11–13

Decizia nr. 1.102 din 21 septembrie 2010 referitoare la
excepția de neconstituționalitate a prevederilor art. 700
alin. 1 din Codul civil ..................................................

13–14

Decizia nr. 1.103 din 21 septembrie 2010 referitoare la
excepția de neconstituționalitate a prevederilor art. 480
din Codul civil, ale Legii nr. 112/1995 pentru
reglementarea situației juridice a unor imobile cu
destinația de locuințe, trecute în proprietatea statului,
și ale Legii nr. 10/2001 privind regimul juridic al unor
imobile preluate în mod abuziv în perioada
6 martie 1945—22 decembrie 1989 ..........................

14–15

HOTĂRÂRI ALE GUVERNULUI ROMÂNIEI
1.047. — Hotărâre privind aprobarea stemei comunei
Mircea Vodă, județul Constanța ................................

16

2

MONITORUL OFICIAL AL ROMÂNIEI, PARTEA I, Nr. 763/16.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.034
din 14 septembrie 2010

referitoare la excepția de neconstituționalitate a prevederilor art. 133 alin. 2 teza a doua, art. 244
alin. 1 pct. 1 și art. 3021 lit. d) din Codul de procedură civilă, ale art. 2 alin. (2), art. 4 alin. (2) și art. 5
alin. (1) teza întâi din titlul XIII din Legea nr. 247/2005 privind reforma în domeniile proprietății
și justiției, precum și unele măsuri adiacente, precum și a celor ale art. 39 alin. (1) și art. 41 alin. (1)
din Legea nr. 304/2004 privind organizarea judiciară
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 133 alin. 2 teza a doua, art. 244 alin. 1 pct. 1
și art. 3021 lit. d) din Codul de procedură civilă, ale art. 2 alin. (2),
art. 4 alin. (2) și art. 5 alin. (1) teza întâi din titlul XIII din Legea
nr. 247/2005 privind reforma în domeniile proprietății și justiției,
precum și unele măsuri adiacente, precum și a celor ale art. 39
alin. (1) și art. 41 alin. (1) din Legea nr. 304/2004 privind
organizarea judiciară, excepție ridicată de Otilia Ciuhuță în
Dosarul nr. 8.508/182/2007 al Tribunalului Maramureș — Secția
civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Ioan Tămâian a depus note scrise la dosar prin care solicită
respingerea excepției de neconstituționalitate formulate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2009, pronunțată în Dosarul
nr. 8.508/182/2007, Tribunalul Maramureș — Secția civilă a
sesizat Curtea Constituțională cu excepția de
neconstituționalitate a prevederilor art. 133 alin. 2 teza a
doua, art. 244 alin. 1 pct. 1 și art. 3021 lit. d) din Codul de
procedură civilă, art. 2 alin. (2), art. 4 alin. (2) și art. 5 alin. (1)
teza întâi din titlul XIII din Legea nr. 247/2005 privind
reforma în domeniile proprietății și justiției, precum și unele
măsuri adiacente, precum și a celor ale art. 39 alin. (1) și
art. 41 alin. (1) din Legea nr. 304/2004 privind organizarea
judiciară, republicată, excepție ridicată de Otilia Ciuhuță
într-o cauză având ca obiect fond funciar.
În motivarea excepției de neconstituționalitate autorul
acesteia susține că prevederile art. 133 alin. 2 teza a doua,

art. 244 alin. 1 pct. 1 și art. 3021 lit. d) din Codul de procedură
civilă sunt neconstituționale, în măsura în care obligă justițiabilul
să semneze cererea neapărat la termenul de judecată următor,
iar nu și anterior acestui moment, prin aceasta instituindu-se o
discriminare în raport de ceilalți justițiabili, care pot modifica sau
rectifica orice cerere prin cereri subsecvente.
De asemenea, apreciază că întreruperea unui proces civil,
atunci când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți, încalcă dreptul de soluționare a cauzei într-un termen
rezonabil, discriminând justițiabilii al căror proces este
suspendat.
În ceea ce privește prevederile de lege criticate din titlul XIII
al Legii nr. 247/2005, cu referire și la textele din Legea
nr. 304/2004, autorul excepției susține că acestea sunt
neconstituționale, deoarece procesele de fond funciar se
soluționează obligatoriu de complete specializate, ceea ce
încalcă dreptul la un proces echitabil și la o justiție imparțială.
Astfel, apreciază că aceste ăcomplete specializate” în litigiile de
fond funciar sunt înființate nu prin lege, ci de un organ
administrativ, și anume Consiliului Superior al Magistraturii, cu
încălcarea principiului separației puterilor în stat și a obligației
înființării instanțelor numai pe calea legii organice — nu prin act
administrativ, ăinstabil și temporar” —, ceea ce echivalează cu
încălcarea dreptului la un proces echitabil. Consideră că
justițiabilii din procesele având ca obiect fond funciar sunt
discriminați față de restul justițiabililor, care pot cere obligarea
martorilor de a se prezenta, prin citarea lor, și prin sancțiunea
aducerii cu mandat sau a amenzii judiciare, împrejurare ce, în
opinia autorului excepției, îi încalcă dreptul la apărare și la un
proces echitabil. De asemenea, prin imposibilitatea de a se
folosi de calea de atac a apelului, consideră că este privat de o
justiție unică și egală pentru toți, de un proces echitabil și de o
cale de atac garantată de lege celorlalți cetățeni.
Tribunalul Maramureș — Secția civilă consideră că
excepția de neconstituționalitate este neîntemeiată, prevederile
legale criticate nefiind în contradicție cu dispozițiile
constituționale și convenționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale și invocă în acest sens jurisprudența în
materie a Curții Constituționale.

MONITORUL OFICIAL AL ROMÂNIEI, PARTEA I, Nr. 763/16.XI.2010
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
următoarele prevederi legale:
Art. 133 alin. 2 teza a doua, art. 244 alin. 1 pct. 1 și art. 3021
lit. d) din Codul de procedură civilă, care prevăd că:
— Art. 133 alin. 2 teza a doua: ăLipsa semnăturii se poate
totuși împlini în tot cursul judecății. Dacă pârâtul invocă lipsa de
semnătură, reclamantul va trebui să semneze cel mai târziu la
prima zi de înfățișare următoare, iar când este prezent în
instanță, în chiar ședința în care a fost invocată nulitatea.”;
— Art. 244 alin. 1 pct. 1: ăInstanța poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți;”;
— Art. 3021 lit. d) din Codul de procedură civilă: ăCererea de
recurs va cuprinde, sub sancțiunea nulității, următoarele
mențiuni: [...]
d) semnătura.”.
Art. 2 alin. (2), art. 4 alin. (2) și art. 5 alin. (1) teza întâi din
titlul XIII referitor la accelerarea judecăților în materia restituirii
proprietăților funciare din Legea nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005, cu următorul cuprins:
— Art. 2 alin. (2): ă(2) În cadrul instanțelor judecătorești
procesele funciare se vor soluționa de către complete
specializate.”;
— Art. 4 alin. (2): ă(2) Martorii nu vor fi citați în vederea
audierii, prezentarea lor la termenul de judecată fiind în sarcina
părții care i-a propus.”;
— Art. 5 alin. (1) teza întâi: ă(1) Hotărârile pronunțate de
instanțele judecătorești în procesele funciare în primă instanță
sunt supuse numai recursului. Hotărârile definitive și irevocabile
susceptibile de înscriere în cartea funciară sunt comunicate din
oficiu de către instanța de judecată birourilor de carte funciară.”.
Art. 39 alin. (1) și art. 41 alin. (1) din Legea nr. 304/2004
privind organizarea judiciară, publicată în Monitorul Oficial al
României, Partea I, nr. 827 din 13 septembrie 2005, care au
următorul conținut:
— Art. 39 alin. (1): ă(1) În raport cu natura și numărul
cauzelor, în cadrul judecătoriilor se pot înființa secții sau
complete specializate.”;
— Art. 41 alin. (1): ă(1) Secțiile și completele specializate ale
curților de apel și ale instanțelor din circumscripția acestora se
înființează, la propunerea colegiilor de conducere ale fiecărei
instanțe, prin hotărâre a Consiliului Superior al Magistraturii.”
Autorul excepției susține că prevederile legale criticate
contravin dispozițiilor constituționale ale art. 1 alin. (3), (4) și (5)
referitoare la statul român, art. 15 alin. (1) și (2) privind
neretroactivitatea legii, art. 16 alin. (1) și (2) privind egalitatea în
drepturi, art. 20 referitoare la tratatele internaționale privind

3

drepturile omului, art. 21 alin. (1)—(3) privind accesul liber la
justiție și dreptul la un proces echitabil, art. 24 alin. (1) privind
dreptul la apărare, art. 124 privind înfăptuirea justiției, art. 126
alin. (5) potrivit cărora este interzisă înființarea de instanțe
extraordinare și art. 129 referitoare la folosirea căilor de atac,
raportat la art. 6 paragraful 1 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 133, art. 3021 și art. 244 alin. 1 pct. 1
din Codul de procedură civilă au mai făcut obiect al controlului
de constituționalitate, prilej cu care a statuat că acestea sunt
conforme cu Legea fundamentală.
În acest sens este Decizia nr. 551 din 7 iunie 2007, publicată
în Monitorul Oficial al României, Partea I, nr. 544 din 9 august
2007, Curtea a reținut că prevederile art. 133 din Codul de
procedură civilă reglementează nulitatea, ca sancțiune incidentă
în cazul lipsei mențiunilor esențiale ale cererii de chemare în
judecată. Sunt considerate elemente esențiale ale cererii
introductive de instanță numele părților, obiectul cererii și
semnătura reclamantului. Regimul juridic al nulității este însă
diferit. Astfel, absența numelor părților sau a obiectului cererii
este sancționată cu nulitatea, fără ca legea să acorde
posibilitatea împlinirii acestor lipsuri, în vreme ce, pentru lipsa
semnăturii, art. 133 alin. 2 din Codul de procedură civilă permite
remedierea în tot cursul judecății, dar nu mai târziu de prima zi
de înfățișare ce urmează după invocarea neregularității
procedurale.
Curtea a constatat că mențiunile sancționate cu nulitate au
un caracter esențial pentru buna administrare a justiției, numele
părților, obiectul cauzei și semnătura reclamantului fiind
destinate să individualizeze acțiunea civilă, să ateste
manifestarea de voință necesară declanșării procesului civil și
conținutul concret al pretențiilor reclamantului, lipsa acestor
elemente făcând imposibilă continuarea activității judiciare. Din
economia textului procedural rezultă că sancțiunea operează
doar în cazul lipsei totale a mențiunilor privitoare la unul dintre
elementele esențiale ale cererii de chemare în judecată.
Așa fiind, Curtea a constatat că reglementarea criticată nu
contravine normelor constituționale referitoare la liberul acces
la justiție, dreptul la apărare și folosirea căilor de atac, ci,
dimpotrivă, dau expresie acestor principii, constituind o garanție
a respectării drepturilor procesuale ale părților.
În ceea ce privește pretinsa neconstituționalitate a
prevederilor art. 3021 lit. d) din Codul de procedură civilă, prin
Decizia nr. 332 din 28 iunie 2005, publicată în Monitorul Oficial
al României, Partea I, nr. 693 din 2 august 2005, Curtea a
constatat că, ădincolo de semnificația esențială a acestor
mențiuni pentru buna administrare a justiției în faza de atac a
recursului, coroborarea reglementării criticate cu dispozițiile
art. 287 și art. 316 din Codul de procedură civilă, potrivit cărora
partea are posibilitatea să complinească omisiunea lor până la
prima zi de înfățișare, în cererea de apel și, prin extindere, și în
aceea de recurs, impune concluzia că dispozițiile legale deduse
controlului nu contravin normelor constituționale de referință.”
De asemenea, referitor la critica privind neconstituționalitatea art. 244 alin. 1 pct. 1 din Codul de procedură civilă,
Curtea s-a mai pronunțat printr-o serie de decizii, de exemplu,
prin Decizia nr. 1.318 din 13 octombrie 2009, publicată în
Monitorul Oficial al României, Partea I, nr. 769 din 11 noiembrie
2009, prin care instanța de contencios constituțional a reținut,
în esență, că ăsuspendarea reprezintă un incident procedural
survenit în cursul desfășurării judecății și are ca efect sistarea
temporară a procedurii de judecată ca urmare a apariției unor
împrejurări voite de părți sau independente de voința lor.

4

MONITORUL OFICIAL AL ROMÂNIEI, PARTEA I, Nr. 763/16.XI.2010

Prevederile art. 244 alin. 1 pct. 1 din Codul de procedură civilă
reglementează un caz de suspendare facultativă a judecății,
întrucât permit instanței să aprecieze cu privire la necesitatea
întreruperii vremelnice a cursului judecății.
Așa fiind, în situația în care dezlegarea pricinii atârnă, în totul
sau în parte, de existența sau inexistența unui drept care face
obiectul unei alte judecăți, suspendarea vizează o chestiune
prejudicială de a cărei soluționare ar putea depinde și hotărârea
ce va fi pronunțată în cauza dedusă judecății.”
Curtea a constatat că suspendarea cauzei într-o astfel de
ipoteză este de natură să preîntâmpine situațiile în care
instanțele judecătorești ar pronunța hotărâri contradictorii, cu
efecte nedorite asupra stabilității raporturilor juridice existente
între părți. Pe de altă parte, având posibilitatea de a aprecia
oportunitatea suspendării cursului judecății, instanța este
chemată să cenzureze toate acele cazuri care ar putea constitui
pretext pentru tergiversarea judecății. Prin urmare, lăsarea
măsurii suspendării la aprecierea judecătorului, atunci când
dezlegarea pricinii depinde de existența unui drept care face
obiectul unui alt proces aflat în curs, este menită să îi permită
acestuia să își exercite rolul activ, sancționând eventualele
tentative de exercitare abuzivă a drepturilor procesuale,
incontestabil mai eficient decât în situația în care suspendarea
ar avea caracter imperativ. Sub acest aspect, Curtea a statuat
în mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept — subiectiv sau procesual — nu
constituie o restrângere a exercițiului acestuia, ci doar o
modalitate eficientă de a preveni exercitarea sa abuzivă, în
detrimentul altor titulari de drepturi, în egală măsură ocrotite.
În consecință, susținerea autorului excepției, potrivit căreia
textul legal criticat încalcă dispozițiile constituționale care prevăd
liberul acces la justiție și garantarea dreptului la apărare, precum
și cele referitoare la dreptul persoanei la un proces echitabil,
este neîntemeiată, art. 244 alin. 1 pct. 1 din Codul de procedură
civilă constituind garanția exercitării cu bună-credință a
drepturilor procesuale de către toate părțile implicate în proces.
În ceea ce privește critica autorului excepției potrivit căreia, deși
procesele având ca obiect fond funciar se caracterizează printr-o
complexitate deosebită, legiuitorul a instituit inadmisibilitatea

atacării cu apel a hotărârilor pronunțate în primă instanță în
această materie, o astfel de reglementare aducând atingere
dreptului de proprietate privată și dreptului la un proces echitabil,
prin Decizia nr. 1.046 din 14 iulie 2009, publicată în Monitorul
Oficial al României, Partea I, nr. 577 din 19 august 2009, Curtea
a constatat că ăLegea fundamentală nu cuprinde dispoziții
referitoare la obligativitatea existenței tuturor căilor de atac, ci
prevede principial în art. 129 că, «împotriva hotărârilor
judecătorești, părțile interesate și Ministerul Public pot exercita
căile de atac, în condițiile legii», art. 126 alin. (2) din Constituție
statuând că procedura de judecată și competența instanțelor
judecătorești sunt prevăzute prin lege, iar, potrivit jurisprudenței
sale constante, accesul liber la justiție nu înseamnă accesul, în
toate cazurile, la toate structurile judecătorești și la toate căile de
atac”. Așa fiind, Curtea a constatat că prevederile art. 5 alin. (1)
teza întâi din titlul XIII ăAccelerarea judecăților în materia
restituirii proprietăților funciare” al Legii nr. 247/2005 sunt
constituționale.
În final, față de critica autorului excepției referitoare la
neconstituționalitatea prevederilor art. 39 alin. (1) și art. 41 alin. (1)
din Legea nr. 304/2004, Curtea s-a pronunțat prin Decizia
nr. 620 din 26 iunie 2007, publicată în Monitorul Oficial al
României, Partea I, nr. 593 din 28 august 2007, în sensul
conformității reglementării criticate cu Legea fundamentală.
În acest context, Curtea a reținut că prevederile art. 41 și
următoarele din Legea nr. 304/2004 privind organizarea
judiciară se referă la modul de organizare și funcționare a
instanțelor de judecată. Acestea sunt adoptate de legiuitor în
aplicarea prevederilor art. 124—126 din Constituție, care
cuprind principiile generale potrivit cărora se organizează
instanțele judecătorești și se realizează justiția, fără a conține
nicio prevedere contrară textelor constituționale de referință.
Așa fiind, legiuitorul constituant a lăsat la latitudinea
legiuitorului ordinar modul concret de reglementare a
problemelor care privesc organizarea instanțelor judecătorești.
Ca atare, întrucât nu au apărut împrejurări noi, care să
determine schimbarea jurisprudenței Curții Constituționale,
soluția adoptată în precedent, precum și considerentele pe care
acestea se întemeiază își mențin valabilitatea și în cauza de
față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 133 alin. 2 teza a doua, art. 244 alin. 1 pct. 1 și art. 3021 lit. d)
din Codul de procedură civilă, ale art. 2 alin. (2), art. 4 alin. (2) și art. 5 alin. (1) teza întâi din titlul XIII din Legea nr. 247/2005 privind
reforma în domeniile proprietății și justiției, precum și unele măsuri adiacente, precum și a celor ale art. 39 alin. (1) și art. 41 alin. (1)
din Legea nr. 304/2004 privind organizarea judiciară, republicată, excepție ridicată de Otilia Ciuhuță în Dosarul nr. 8.508/182/2007
al Tribunalului Maramureș — Secția civilă.
Definitivă și general obligatorie.
Pronunțată în ședința publică din data de 14 septembrie 2010.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 763/16.XI.2010

5

CURTEA CONSTITUȚIONALĂ

D E C I Z I A Nr. 1.039
din 14 septembrie 2010

referitoare la excepția de neconstituționalitate a prevederilor art. 11 lit. ab) și ac), art. 4 alin. (2)
și (3), art. 9 alin. (1) lit. e), art. 11 alin. (1) lit. b), art. 25 alin. (1), alin. (6) lit. b) și alin. (7) lit. b)
din Legea nr. 38/2003 privind transportul în regim de taxi și în regim de închiriere
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 11 lit. ab) și ac), art. 4 alin. (2) și (3), art. 9
alin. (1) lit. e), art. 11 alin. (1) lit. b), art. 25 alin. (1), alin. (6) lit. b)
și alin. (7) lit. b) din Legea nr. 38/2003 privind transportul în
regim de taxi și în regim de închiriere, excepție ridicată de
Societatea Comercială ăAviroms Rent a Car” — S.R.L. din
București în Dosarul nr. 5.748/2/2008 al Curții de Apel
București — Secția a VIII-a de contencios administrativ și fiscal.
La apelul nominal răspunde, pentru autorul excepției, domnul
avocat Hugo Vitzman, membru al Baroului București, în calitate
de apărător ales cu delegație la dosarul cauzei. Lipsește partea
Ministerul Administrației și Internelor, față de care procedura de
citare a fost legal îndeplinită.
Cauza fiind în stare de judecată, președintele Curții acordă
cuvântul apărătorului autorului excepției. Aceasta reiterează
argumentele expuse în notele scrise depuse la dosarul cauzei.
Reprezentantul Ministerului Public pune concluzii de
respingere ca neîntemeiată a excepției. Precizează că textele
de lege criticate cuprind definiții legale ale termenilor utilizați și
stabilesc condițiile de organizare și desfășurare a unor activități
economice, fără să contravină dispozițiilor constituționale
invocate în motivarea criticii.
C U R T E A,

având în vedere actele și lucrările dosarului, constată
următoarele:
Prin Încheierea din 9 octombrie 2009, pronunțată în Dosarul
nr. 5.748/2/2008, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 lit. ab) și ac), art. 4 alin. (2) și (3), art. 9
alin. (1) lit. e), art. 11 alin. (1) lit. b), art. 25 alin. (1), alin. (6)
lit. b) și alin. (7) lit. b) din Legea nr. 38/2003 privind
transportul în regim de taxi și în regim de închiriere.
Excepția a fost ridicată de Societatea Comercială ăAviroms Rent
a Car” — S.R.L. din București într-o cauză având ca obiect
anularea unui act administrativ.
În motivarea excepției de neconstituționalitate autorul
acesteia susține, în esență, că dispozițiile art. 11 lit. ab) și ac),
art. 4 alin. (2) și ale art. 25 alin. (1), alin. (6) lit. b) și alin. (7) lit. b)
din Legea nr. 38/2003, prin care se impun perceperea și plata
anticipată a serviciului de închiriere/de transport în regim de
închiriere, reprezintă o restricționare gravă a drepturilor
consfințite de art. 45 și art. 135 din Constituție. Aceasta,
deoarece este reglementată imixtiunea statului într-un raport de
drept privat, prin împiedicarea libertății părților de a negocia data
plății unui serviciu ce urmează să fie prestat. În plus, impunerea
plății anticipate a serviciului de închiriere având ca obiect
autovehicule se aplică doar activității de închiriere și reprezintă
o obligație de plată a unui serviciu încă neprestat, de care

consumatorul încă nu a beneficiat. În plus, necunoscându-se
numărul de kilometri ce urmează a fi parcurși, este imposibilă
plata anticipată a serviciului la momentul închirierii. Dispozițiile
art. 4 alin. (3), art. 9 alin. (1) lit. e) pct. 2 și ale art. 11 alin. (1) lit. b)
din Legea nr. 38/2003 restricționează libertatea economică și
libertatea comerțului, întrucât obligă operatorul economic să
dețină autovehiculul exclusiv pe baza unui act translativ de
proprietate sau a unui contract de leasing, deși legislația în
vigoare prevede multiple modalități de transmitere a dreptului
de folosință. În sfârșit, prevederile art. 9 alin. (1) lit. e) pct. 1 din
Legea nr. 38/2003, care impun deținerea în proprietate sau în
regim de închiriere a spațiului de parcare utilizat în cadrul
activității de transport, limitează libertatea economică și
contractuală a operatorului economic, care ar putea exercita, de
pildă, și un drept de folosință, de uzufruct sau de comodat
asupra spațiului respectiv.
Curtea de Apel București — Secția a VIII-a de contencios
administrativ și fiscal apreciază că se impune admiterea
excepției, prin textele de lege criticate fiind limitat accesul liber
al persoanei la o activitate economică, fără să fie îndeplinite
cerințele impuse de art. 53 din Legea fundamentală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 11 lit. ab) și
ac), art. 4 alin. (2) și (3), art. 9 alin. (1) lit. e), art. 11 alin. (1) lit. b),
art. 25 alin. (1), alin. (6) lit. b) și alin. (7) lit. b) din Legea
nr. 38/2003 privind transportul în regim de taxi și în regim de
închiriere sunt constituționale, deoarece condițiile astfel
reglementate nu sunt de natură să îngrădească libertatea
economică și contractuală a unei persoane, drepturi garantate,
de altfel, ăîn condițiile legii”. Totodată, activitatea de transport în
regim de închiriere prezintă interes public prin însuși specificul
ei, astfel că exigențele legale avute în vedere pentru
organizarea și funcționarea acestei activități economice
constituie criterii obiective care se impun în scopul protejării
interesului public.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile apărătorului autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 11 lit. ab) și ac), art. 4 alin. (2) și (3), art. 9
alin. (1) lit. e), art. 11 alin. (1) lit. b), art. 25 alin. (1), alin. (6) lit. b)
și alin. (7) lit. b) din Legea nr. 38/2003 privind transportul în
regim de taxi și în regim de închiriere, publicată în Monitorul
Oficial al României, Partea I, nr. 45 din 28 ianuarie 2003,
modificată și completată prin Legea nr. 265/2007, publicată în

6

MONITORUL OFICIAL AL ROMÂNIEI, PARTEA I, Nr. 763/16.XI.2010

Monitorul Oficial al României, Partea I, nr. 527 din 3 august
2007, care au următorul conținut:
— Art. 11 lit. ab) și ac): ăÎn sensul prezentei legi, următorii
termeni se definesc astfel: (...)
ab) transport în regim de închiriere — serviciu de transport
public de persoane realizat de transportatori autorizați cu
autoturisme cu conducători auto, puse la dispoziția clienților pe
bază de contract de închiriere tarifat pe oră sau pe zi, cu plata
anticipată a contractului;
ac) serviciu de închiriere — serviciu de transport public
realizat de operatori economici autorizați care pun la dispoziția
unor clienți autoturisme fără conducător auto, pe bază de
contract, cu plata anticipată a contractului de închiriere;”;
— Art. 4 alin. (2) și (3): ă(2) Transportul în regim de închiriere
este serviciul de transport public de persoane asigurat contra
cost, pe bază de contract, achitat integral și realizat în condițiile
prezentei legi.
(3) Transportul în regim de taxi sau transportul în regim de
închiriere se realizează numai cu autovehicule deținute de către
transportatorii autorizați, cu titlu de proprietate sau în temeiul
unui contract de leasing.”;
— Art. 9 alin. (1) lit. e): ă(1) Autorizația de transport în regim
de taxi sau autorizația de transport în regim de închiriere se
eliberează de autoritatea de autorizare din cadrul primăriei
localității sau primăriei municipiului București de pe raza
administrativ-teritorială în care transportatorul își are sediul sau
domiciliul, după caz, pe baza unei documentații care trebuie să
conțină următoarele: (...)
e) dovada îndeplinirii capacității financiare, respectiv:
1. declarație pe propria răspundere a transportatorului că
poate asigura spațiile necesare pentru parcarea tuturor
autovehiculelor cu care va desfășura transportul în regim de taxi
sau transportul în regim de închiriere, spații deținute în
proprietate sau prin contract de închiriere;
2. declarație pe propria răspundere a transportatorului că
acesta deține sau are capacitatea financiară de a deține un
număr de autovehicule, pe tipuri, în proprietate sau în temeiul
contractelor de leasing, pe care le va utiliza în realizarea
serviciului de transport, precizând care sunt criteriile de
departajare stabilite la art. 142 alin. (6) pe care le poate îndeplini,
pe fiecare autovehicul și pe numere de circulație, dacă este
posibil.”;
— Art. 11 alin. (1) lit. b): ă(1) Autorizația taxi sau orice copie
conformă a autorizației de transport se eliberează de către
autoritatea de autorizare, dacă a fost atribuită în cadrul
procedurii de atribuire a gestiunii serviciului, stabilită în condițiile
prezentei legi, după depunerea următoarelor documente în
copie: (...)
b) certificatul de înmatriculare și cartea de identitate a
autovehiculului din care să rezulte că acesta este deținut de
către transportatorul autorizat respectiv în proprietate sau în
temeiul unui contract de leasing.”;

— Art. 25 alin. (1), alin. (6) lit. b) și alin. (7) lit. b):
ă(1) Transportul în regim de închiriere este serviciul de transport
public de persoane, executat cu un autoturism cu conducător
auto, pus la dispoziția clientului pe bază de contract pentru
efectuarea serviciului, tarifat pe oră sau pe zi, cu plata anticipată
a prestației contractate, pe bază de documente fiscale, conform
prezentei legi. Transportul în regim de închiriere se realizează
pe orice traseu, la cererea expresă a clientului, cu obligația
revenirii autovehiculului în localitatea de autorizare după
efectuarea transportului respectiv, conform contractului.
Conducătorul auto trebuie, obligatoriu, să dețină atestat
profesional și să fie angajat al transportatorului autorizat. ( )
(6) Pentru executarea serviciului de transport în regim de
închiriere, la bordul autoturismului trebuie să existe: (...)
b) documentul fiscal cu regim special valabil privind plata
anticipată a întregului transport contractat; ( )
(7) Pentru executarea serviciului de închiriere de
autoturisme, la bordul autoturismului trebuie să existe copia
conformă a certificatului de înmatriculare emis de registrul
comerțului, eliberată, la cerere, de către autoritatea de
autorizare pentru o durată de 5 ani. Copia conformă este
valabilă în prezența următoarelor documente sau însemne,
respectiv (...)
b) asigurarea persoanelor și a bunurilor acestora pentru
riscuri ce cad în sarcina transportatorului autorizat;”.
Autorul excepției susține că textele indicate sunt
neconstituționale în raport cu dispozițiile art. 45 — Libertatea
economică, art. 53 — Restrângerea exercițiului unor drepturi
sau al unor libertăți și ale art. 135 — Economia.
Examinând excepția de neconstituționalitate, Curtea observă
că, potrivit art. 2 din Legea nr. 38/2003, atât serviciul de
închiriere a unui autoturism fără șofer, cât și transportul în regim
de închiriere fac parte din categoria serviciilor publice, cărora
legiuitorul a înțeles să le acorde o reglementare specială,
impusă de necesitatea asigurării, pe de o parte, a unui cadru
unitar pentru desfășurarea acestora, iar, pe de altă parte, a unei
calități corespunzătoare standardelor unui transport civilizat și
în condiții de siguranță. Curtea observă că textele de lege
criticate nu contravin, prin ele însele, dispozițiilor constituționale
care consacră dreptul de acces liber la o activitate economică și
nici celor referitoare la economia de piață a României, bazată pe
libera inițiativă și concurență. Curtea reține că libertatea
economică, statuată de art. 45 din Legea fundamentală, nu este
o libertate absolută, ci trebuie exercitată în condițiile legii. Or,
prevederile legale ce formează obiectul excepției dau expresie
obligației statului de a impune reguli de disciplină economică
menite să creeze un cadru adecvat desfășurării activităților la
care se referă textele de lege criticate, prin impunerea anumitor
exigențe pe care cei care doresc să presteze un astfel de
serviciu public trebuie să le îndeplinească.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 11 lit. ab) și ac), art. 4 alin. (2) și (3), art. 9
alin. (1) lit. e), art. 11 alin. (1) lit. b), art. 25 alin. (1), alin. (6) lit. b) și alin. (7) lit. b) din Legea nr. 38/2003 privind transportul în regim
de taxi și în regim de închiriere, excepție ridicată de Societatea Comercială ăAviroms Rent a Car” — S.R.L. din București în Dosarul
nr. 5.748/2/2008 al Curții de Apel București — Secția a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 763/16.XI.2010

7

CURTEA CONSTITUȚIONALĂ

D E C I Z I A Nr. 1.074
din 16 septembrie 2010

referitoare la excepția de neconstituționalitate a dispozițiilor art. 286—288 din Legea nr. 53/2003 —
Codul muncii, ale art. 74, 75 și 77 din Legea nr. 168/1999 privind soluționarea conflictelor de muncă
și ale art.164 din Codul de procedură civilă
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin
Pe rol se află soluționarea excepției de neconstituționalitate
a dispozițiilor art. 286—288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind
soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială
ăPetrom” — S.A. din București în dosarele nr. 49.227/3/2008,
nr. 783.01/3/2008, nr. 41171.01/3/2007, nr. 49.931/3/2008,
nr. 13225.01/3/2008, nr. 48.542/3/2008, nr. 40345.01/3/2007,
nr. 37130./3/2007, nr. 14.528/3/2009, nr. 47.022/3/2008,
nr. 14.966/3/2009, nr. 48.535/3/2008, nr. 48.537/3/2008,
nr. 10.498/3/2009, nr. 43228./3/2007, nr. 44095./3/2007,
nr. 41288.01/3/2007, nr. 988/3/2009, nr. 49.691/3/2008,
nr. 40709.01/3/2007, nr. 14.774/3/2009, nr. 49.613/3/2008,
nr. 47.005/3/2007 și nr. 34.377/3/2007 ale Tribunalului București —
Secția a VIII-a conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 178D/2010, nr. 180D/2010, nr. 182D—
189D/2010, nr. 193D—198D/2010 și nr. 200D—207D/2010 au
obiect identic, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 180D/2010, nr. 182D—
189D/2010, nr. 193D—198D/2010 și nr. 200D—207D/2010 la
Dosarul nr. 178D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 16 martie, 24 iunie, 21, 27, 28 și
29 octombrie, 6, 12, 16, 27 și 30 noiembrie, 3 și 7 decembrie 2009
și din 4, 6, 8 și 15 ianuarie 2010, pronunțate în dosarele
nr. 49.227/3/2008, nr. 783.01/3/2008, nr. 41171.01/3/2007,
nr. 49.931/3/2008, nr. 13225.01/3/2008, nr. 48.542/3/2008,
nr. 40345.01/3/2007, nr. 37130./3/2007, nr. 14.528/3/2009,
nr. 47.022/3/2008, nr. 14.966/3/2009, nr. 48.535/3/2008,
nr. 48.537/3/2008, nr. 10.498/3/2009, nr. 43228./3/2007,
nr. 44095./3/2007, nr. 41288.01/3/2007, nr. 988/3/2009,
nr. 49.691/3/2008, nr. 40709.01/3/2007, nr. 14.774/3/2009,
nr. 49.613/3/2008, nr. 47.005/3/2007 și nr. 34.377/3/2007,

Tribunalul București — Secția a VIII-a conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 286—288
din Legea nr. 53/2003 — Codul muncii, ale art. 74, 75 și 77
din Legea nr. 168/1999 privind soluționarea conflictelor de
muncă și ale art. 164 din Codul de procedură civilă. Excepția
a fost ridicată de Societatea Comercială ăPetrom” — S.A. din
București cu ocazia soluționării unor cauze civile având ca
obiect drepturi bănești.
În motivarea excepției de neconstituționalitate autorul
acesteia susține, în esență, că textele de lege criticate încalcă
accesul liber la justiție, dreptul la un proces echitabil, dreptul la
apărare, precum și condițiile și limitele restrângerii exercițiului
unor drepturi sau al unor libertăți. Astfel, arată că dispozițiile
art. 286—288 din Legea nr. 53/2003 — Codul muncii și ale art. 74,
75 și 77 din Legea nr. 168/1999 sunt de un formalism excesiv,
de natură să afecteze grav efectivitatea exercitării drepturilor
recunoscute de lege atât pentru angajat, cât și pentru angajator
și să restrângă nejustificat dreptul la apărare al angajatorului,
care este pus într-o situație de dezechilibru față de angajatul
care are calitatea de reclamant. Autorul excepției invocă faptul
că intervalul de timp dintre data primirii citației și data termenului
de judecată este prea scurt pentru ca un angajator să își exercite
dreptul la apărare și să se achite de sarcina probei care îi revine.
De asemenea, faptul că prevederile art. 164 din Codul de
procedură civilă lasă la aprecierea instanței posibilitatea
conexării cauzelor și nu obligă la luarea unei astfel de măsuri,
ceea ce ar conduce la o economie de timp și cheltuieli, precum
și la o judecată unitară, este de natură să aducă atingere
dreptului la apărare. Astfel, dispozițiile de lege atacate încalcă,
în opinia autorului, și principiul efectivității juridice.
De asemenea, mai susține că obligarea angajatorului de a
suporta nelimitat întreaga sarcină a probei vine în contradicție cu
normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi, cu titlu de exemplu – expertizele, care în
cazul unor coparticipanți procesuali ajung la costuri uriașe,
suportate de angajator.
Tribunalul București — Secția a VIII-a conflicte de muncă
și asigurări sociale apreciază că prevederile de lege criticate
nu încalcă dispozițiile din Constituție și din Convenția pentru
apărarea drepturilor omului și a libertăților fundamentale
invocate de autorul excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 763/16.XI.2010
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286—288 din Legea nr. 53/2003 – Codul muncii,
publicată în Monitorul Oficial al României, Partea I, nr. 72 din
5 februarie 2003, ale art. 74, 75 și 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă, având următorul cuprins:
— Art. 286 din Legea nr. 53/2003 — Codul muncii:
ă(1) Cererile referitoare la soluționarea conflictelor de muncă se
judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Legea nr. 53/2003 — Codul muncii: ăSarcina
probei în conflictele de muncă revine angajatorului, acesta fiind
obligat să depună dovezile în apărarea sa până la prima zi de
înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia.”;
— Art. 74 din Legea nr.168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art.77 din Legea nr. 168/1999: ă(1) În cazul în care
judecata continuă, administrarea probelor se va face cu

respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1)—(3) referitoare la accesul liber la justiție și
dreptul la un proces echitabil, ale art. 24 privind dreptul la
apărare și ale art. 53 alin. (1) referitoare la restrângerea
exercițiului unor drepturi sau al unor libertăți, precum și ale art. 11
alin. (2) privind raportul dintre dreptul internațional și dreptul
intern și ale art. 20 alin. (2) referitoare la tratatele internaționale
privind drepturile omului raportate la prevederile art. 6 paragraful 1
referitoare la dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Constituție și din Convenția pentru apărarea
drepturilor omului și a libertăților fundamentale, invocate de
același autor și în prezenta cauză, și cu o motivare identică.
Astfel, spre exemplu, prin Decizia nr. 1.015 din 7 iulie 2009,
publicată în Monitorul Oficial al României, Partea I, nr. 547 din
6 august 2009, Curtea a respins excepția de
neconstituționalitate a dispozițiilor art. 286—288 din Legea
nr. 53/2003 — Codul muncii, ale art. 74, 75 și 77 din Legea
nr. 168/1999 privind soluționarea conflictelor de muncă și ale
art. 164 din Codul de procedură civilă, pentru motivele acolo
arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 286—288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind soluționarea conflictelor de muncă și ale art.164 din Codul de procedură
civilă, excepție ridicată de Societatea Comercială ăPetrom” — S.A. din București în dosarele nr. 49.227/3/2008, nr. 783.01/3/2008,
nr. 41171.01/3/2007, nr. 49.931/3/2008, nr. 13225.01/3/2008, nr. 48.542/3/2008, nr. 40345.01/3/2007, nr. 37130./3/2007,
nr. 14.528/3/2009, nr. 47.022/3/2008, nr. 14.966/3/2009, nr. 48.535/3/2008, nr. 48.537/3/2008, nr. 10.498/3/2009, nr. 43228./3/2007,
nr. 44095./3/2007, nr. 41288.01/3/2007, nr. 988/3/2009, nr. 49.691/3/2008, nr. 40709.01/3/2007, nr. 14.774/3/2009,
nr. 49.613/3/2008, nr. 47.005/3/2007 și nr. 34.377/3/2007 ale Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 763/16.XI.2010

9

CURTEA CONSTITUȚIONALĂ

D E C I Z I A Nr. 1.100
din 21 septembrie 2010

referitoare la excepția de neconstituționalitate a prevederilor art. 480 și art. 481 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 480 și art. 481 din Codul civil, excepție ridicată
de Adriana Stegman Condor în Dosarul nr. 7.735/3/2008 al
Înaltei Curți de Casație și Justiție — Secția civilă și de
proprietate intelectuală.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în Dosarul
nr. 708D/2010, având ca obiect aceeași excepție ridicată de Aurelia
Bădulescu în Dosarul nr. 20.839/3/2007 al Tribunalului București —
Secția a III-a civilă.
La apelul nominal răspunde, pentru partea Elena Zoe
Margareta Marinescu, mandatarul Dragoș Marinescu, asistat de
avocații Lacrima Ciorbea și Victor Ciorbea cu delegație depusă
la dosar. Lipsesc celelalte părți, față de care procedura de citare
este legal îndeplinită.
Curtea, având în vedere identitatea de obiect al excepțiilor de
neconstituționalitate, pune în discuție, din oficiu, problema
conexării cauzelor.
Partea prezentă nu se opune conexării dosarelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 708D/2010 la Dosarul
nr. 703D/2010, care este primul înregistrat.
Cauza se află în stare de judecată.
Avocații părții prezente solicită respingerea excepției de
neconstituționalitate, arătând că prevederile art. 480 și art. 481
din Codul civil au mai făcut obiectul controlului de
constituționalitate în repetate rânduri. Curtea, prin numeroase
decizii, a respins excepția de neconstituționalitate privind aceste
texte de lege. De altfel, scopul invocării excepției este acela de
a tergiversa soluționarea litigiului aflat pe rolul instanței de
judecată. În acest sens, depune note scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin Decizia din 21 ianuarie 2010 și Încheierea din 27 ianuarie
2010, pronunțate în dosarele nr. 7.735/3/2008 și
nr. 20.839/3/2007, Înalta Curte de Casație și Justiție — Secția

civilă și de proprietate intelectuală și Tribunalul București —
Secția a III-a civilă au sesizat Curtea Constituțională cu
excepția de neconstituționalitate a prevederilor art. 480 și
art. 481 din Codul civil, excepție ridicată de Adriana Stegman
Condor și Aurelia Bădulescu.
În motivarea excepției de neconstituționalitate autorii
acesteia susțin că prevederile art. 480 și art. 481 din Codul civil
contravin art. 16 alin. (1) și (2) și art. 44 alin. (2) din Constituție
datorită ăoperațiunii juridice a comparării titlurilor de proprietate
ale părților de către instanța de judecată”.
Pe de altă parte, susțin că art. 480 din Codul civil dă
posibilitatea unor persoane al căror titlu a fost desființat în
conformitate cu Decretul nr. 134/1949 de a-și redobândi
proprietatea. În continuare, arată că, potrivit jurisprudenței Curții
Europene a Drepturilor Omului, pentru a exista o protecție a unui
drept subiectiv al persoanei îndreptățite în sensul art. 1 din
Primul Protocol adițional la Convenția pentru apărarea
drepturilor omului și a libertăților fundamentale, ăeste necesar
ca bunul să se afle în patrimoniul persoanei, calitatea de titular
al dreptului fiindu-i recunoscută acesteia printr-o hotărâre
judecătorească sau pe calea unei măsuri legislative de restituire,
concretizând, în patrimoniul părții, existența unei speranțe
legitime de redobândire a bunului în materialitatea sa”. În acest
sens se face referire la hotărârile Curții Europene a Drepturilor
Omului pronunțate în Cauza Constandache contra României,
2002, și Cauza Jantner contra Slovaciei, 2003. Pierderea
proprietății dobândite în baza unui titlu valabil, fără a se constata
nevalabilitatea acestuia, echivalează cu o expropriere, dincolo
de limitele permise de Constituție, și presupune încălcarea
flagrantă a dreptului de proprietate, reglementat ca drept
fundamental de art. 44 din Constituție și de art. 1 din Primul
Protocol adițional la Convenție. Totodată, se mai susține că
prevederile de lege criticate nu îndeplinesc cele 4 criterii, de
claritate, precizie, previzibilitate și predictibilitate, pentru ca
subiectul de drept vizat să își poată conforma conduita, astfel
încât să evite consecințele nerespectării lor, criterii ce constituie
tot atâtea garanții ale dreptului oricărui cetățean la un proces
echitabil. În acest sens fac referire la hotărârile pronunțate de
Curtea Europeană a Drepturilor Omului în cauzele Sunday
Times contra Regatului Unit, 1979, și Rotaru contra României,
2000.
Instanțele de judecată consideră că excepția este
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând decizia și încheierea de sesizare, rapoartele
întocmite de judecătorul-raportor, susținerile părții prezente,
concluziile procurorului, prevederile de lege criticate, raportate

10

MONITORUL OFICIAL AL ROMÂNIEI, PARTEA I, Nr. 763/16.XI.2010

la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 480 și art. 481
din Codul civil, texte de lege ce au următoarea redactare:
— Art. 480: ăProprietatea este dreptul ce are cineva de a se
bucura și a dispune de un lucru în mod exclusiv și absolut, însă
în limitele determinate de lege.”;
— Art. 481: ăNimeni nu poate fi silit a ceda proprietatea sa,
afară numai pentru cauză de utilitate publică și primind o dreaptă
și prealabilă despăgubire.”
Textele constituționale considerate ca fiind încălcate sunt
cele ale art. 16 alin. (1) și (2) privind egalitatea cetățenilor în fața
legii, ale art. 20 alin. (2) referitor la tratatele internaționale privind
drepturile omului, ale art. 21 alin. (3) referitor la dreptul părților
la un proces echitabil și la soluționarea cauzelor într-un termen
rezonabil și ale art. 44 alin. (2) și (3) care stabilesc garantarea
și ocrotirea proprietății private și condițiile exproprierii, respectiv
pentru o cauză publică, stabilită potrivit legii, cu dreaptă și
prealabilă despăgubire. Totodată, invocă contrarietatea textelor
de lege criticate față de dispozițiile art. 6 privind dreptul la un
proces echitabil din Convenția pentru apărarea drepturilor
omului și a libertăților fundamentale, precum și față de
dispozițiile art. 1 din Primul Protocol adițional la Convenția
pentru apărarea drepturilor omului și a libertăților fundamentale,
privind dreptul la respectarea bunurilor.
Examinând excepția de neconstituționalitate, Curtea
constată că prevederile art. 480 și ale art. 481 din Codul civil au
mai făcut obiect al controlului de constituționalitate, pentru critici
de neconstituționalitate similare cu cele din prezenta cauză.
Astfel, prin Decizia nr. 1.646 din 15 decembrie 2009,
publicată în Monitorul Oficial al României, Partea I, nr. 49 din
21 ianuarie 2010, Curtea, făcând referire la jurisprudența sa
anterioară, a reținut că dispozițiile art. 480 din Codul civil dau
definiția legală a proprietății, precizând că dreptul de proprietate
este atât un drept absolut, ce rezultă din exercitarea celor 3
atribute ale acestui drept real — usus, fructus și abusus —, cât
și un drept exclusiv, din punctul de vedere al titularului care îl
poate exercita în mod liber, cu respectarea însă a ordinii publice
și a dispozițiilor imperative ale legii. Astfel, textul de lege criticat
este în deplină concordanță cu dispozițiile constituționale ale
art. 44 alin. (1) teza a doua, potrivit cărora conținutul și limitele
dreptului de proprietate sunt stabilite de lege. Pentru aceleași
considerente, a constatat că textul de lege criticat este în acord
cu dispozițiile art. 1 din Primul Protocol adițional la Convenția
pentru apărarea drepturilor omului și a libertăților fundamentale,
privind dreptul la respectarea bunurilor. În ceea ce privește
critica de neconstituționalitate a prevederilor art. 481 din Codul
civil, Curtea a reținut că acestea reglementează regimul juridic
al exproprierii, consacrat, de altfel, constituțional în art. 44
alin. (3) din Legea fundamentală.
Față de susținerile privind jurisprudența Curții Europene a
Drepturilor Omului referitoare la respectarea criteriilor de
claritate, precizie, previzibilitate și predictibilitate ale normelor
juridice, Curtea, prin aceeași decizie, a reținut că instanța
europeană a statuat, de exemplu prin Hotărârea din 20 mai
1999, pronunțată în Cauza Rekvenyi contra Ungariei, că
previzibilitatea consecințelor ce decurg dintr-un act normativ
determinat nu poate avea o certitudine absolută, întrucât, oricât
de dorită ar fi aceasta, ea ar da naștere unei rigidități excesive
a reglementării. În Hotărârea din 24 mai 2007, pronunțată în
Cauza Dragotoniu și Militaru-Pidhorni contra României, instanța

europeană a arătat că însemnătatea noțiunii de previzibilitate
depinde în mare măsură de contextul textului de lege, de
domeniul pe care îl acoperă, precum și de numărul și calitatea
destinatarilor săi. Previzibilitatea legii nu se opune ca persoana
interesată să fie nevoită să recurgă la o bună consiliere pentru
a evalua, la un nivel rezonabil în circumstanțele cauzei,
consecințele ce ar putea decurge dintr-o anumită acțiune.
Totodată, din cauza principiului generalității legilor, conținutul
acestora nu poate prezenta o precizie absolută. Una dintre
tehnicile de reglementare constă în recurgerea mai degrabă la
categorii generale decât la liste exhaustive. De asemenea,
numeroase legi se folosesc de eficacitatea formulelor mai mult
sau mai puțin vagi pentru a evita o rigiditate excesivă și a se
putea adapta la schimbările de situație. Interpretarea și
aplicarea unor asemenea texte depind de practică (Hotărârile
din 25 mai 1993 și din 20 mai 1999, pronunțate în cauzele
Kokkinakis împotriva Greciei și Cantoni contra Franței). Funcția
decizională acordată instanțelor servește tocmai pentru a
îndepărta îndoielile ce ar putea exista în privința interpretării
normelor, ținând cont de evoluțiile practicii cotidiene, cu condiția
ca rezultatul să fie coerent.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziei menționate își păstrează valabilitatea și în cauza de
față.
De asemenea, Curtea reține că din motivarea autorilor
excepției de neconstituționalitate reiese că aceștia critică și
raționamentele avute în vedere de instanțele de judecată privind
operațiunea juridică a comparării titlurilor de proprietate ale
părților și a modului de interpretare și aplicare a prevederilor
Legii nr. 10/2001, aspecte care excedează competenței Curții
Constituționale.
Curtea Constituțională a constatat că pentru acțiunile
întemeiate pe dispozițiile dreptului comun, având ca obiect
revendicarea imobilelor preluate în mod abuziv în perioada
6 martie 1945—22 decembrie 1989, formulate după intrarea în
vigoare a Legii nr. 10/2001 și soluționate neunitar de instanțele
judecătorești, prin Decizia nr. 33 din 9 iunie 2008, publicată în
Monitorul Oficial al României, Partea I, nr. 108 din 23 februarie
2009, Înalta Curte de Casație și Justiție — admițând recursul în
interesul legii declarat de procurorul general al Parchetului de
pe lângă Înalta Curte de Casație și Justiție — a stabilit că, atunci
când intervine concursul dintre legea specială și legea generală,
acesta se rezolvă în favoarea legii speciale, conform principiului
specialia generalibus derogant, chiar dacă acesta nu este
prevăzut expres în legea specială.
Totodată, în cazul în care sunt sesizate neconcordanțe între
legea specială, respectiv Legea nr. 10/2001, și Convenția pentru
apărarea drepturilor omului și a libertăților fundamentale,
aceasta din urmă are prioritate. Această prioritate poate fi dată
în cadrul unei acțiuni în revendicare, întemeiată pe dreptul
comun, în măsura în care astfel nu s-ar aduce atingere unui alt
drept de proprietate ori securității raporturilor juridice.
De altfel, aceste considerente au fost reținute de Curte în
Decizia nr. 565 din 29 aprilie 2010, publicată în Monitorul Oficial
al României, Partea I, nr. 415 din 22 iunie 2010, fiind valabile și
în cauza de față, întrucât nu au intervenit elemente noi, de
natură a reconsidera această jurisprudență.

MONITORUL OFICIAL AL ROMÂNIEI, PARTEA I, Nr. 763/16.XI.2010

11

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 480 și art. 481 din Codul civil, excepție
ridicată de Adriana Stegman Condor în Dosarul nr. 7.735/3/2008 al Înaltei Curți de Casație și Justiție — Secția civilă și de proprietate
intelectuală și de Aurelia Bădulescu în Dosarul nr. 20.839/3/2007 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.101
din 21 septembrie 2010

referitoare la excepția de neconstituționalitate a prevederilor art. 480 din Codul civil
și ale art. I pct. 1 și 3 din Legea nr. 1/2009 pentru modificarea și completarea Legii nr. 10/2001
privind regimul juridic al unor imobile preluate în mod abuziv în perioada
6 martie 1945—22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 480 din Codul civil și ale art. I pct. 1 și 3 din
Legea nr. 1/2009 pentru modificarea și completarea Legii
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
excepție ridicată de Eufrosina Mia Gheorghică și Constantin
Marius Boșa în Dosarul nr. 6.227/302/2008 al Curții de Apel
București — Secția a IV-a civilă.
La apelul nominal se prezintă, pentru autorii excepției,
avocatul Mihai Rapcea. Lipsesc celelalte părți, față de care
procedura de citare este legal îndeplinită.
Cauza se află în stare de judecată.
Avocatul autorilor excepției solicită admiterea acesteia pentru
aceleași motive invocate în fața instanței de judecată. Depune
un număr de 8 înscrisuri referitoare la imobilul în litigiu.
Reprezentantul Ministerului Public pune concluzii de
respingere a excepției ca neîntemeiată, invocând jurisprudența
în materie a Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2010, pronunțată în Dosarul
nr. 6.227/302/2008, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 480 din Codul civil
și ale art. I pct. 1 și 3 din Legea nr. 1/2009 pentru modificarea
și completarea Legii nr. 10/2001 privind regimul juridic al
unor imobile preluate în mod abuziv în perioada 6 martie
1945—22 decembrie 1989, excepție ridicată de Eufrosina Mia
Gheorghică și Constantin Marius Boșa.
În motivarea excepției de neconstituționalitate autorii
acesteia susțin că art. 480 din Codul civil contravine art. 44
alin. (1), (2) și (8) din Constituție, întrucât, deși acest text de lege
definește dreptul de proprietate ca un drept exclusiv și absolut,
acest drept este totuși limitat prin sintagma ăîn limitele
determinate de lege”. De asemenea, arată că textul art. 480 din
Codul civil nu definește în mod clar și delimitat caracterul absolut
și exclusivist al dreptului de proprietate, făcând în același timp
o comparație cu definiția dată dreptului de proprietate în noul
Cod civil.
În ceea ce privește art. I pct. 1 și 3 din Legea nr. 1/2009,
arată că ăîn condițiile în care legea apără în mod egal și fără
discriminări proprietatea, în conformitate cu art. I pct. 1 și
următoarele din Legea nr. 1/2009, persoanele care au cumpărat
de la stat au mai puține drepturi, dreptul de proprietate al unor
astfel de cumpărători este mai puțin protejat decât cel al statului,
care este îndreptățit să nu mai restituie în natură anumite
categorii de bunuri”.
Curtea de Apel București — Secția a IV-a civilă consideră
că textele de lege criticate sunt constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

12

MONITORUL OFICIAL AL ROMÂNIEI, PARTEA I, Nr. 763/16.XI.2010

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 480 din Codul
civil, precum și cele ale art. I pct. 1 și 3 din Legea nr. 1/2009
pentru modificarea și completarea Legii nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, publicată în Monitorul
Oficial al României, Partea I, nr. 63 din 3 februarie 2009.
Aceste texte de lege au următoarea redactare:
— Art. 480 din Codul civil: ăProprietatea este dreptul ce are
cineva de a se bucura și a dispune de un lucru în mod exclusiv
și absolut, însă în limitele determinate de lege.”;
— Art. I pct. 1 și 3 din Legea nr. 1/2009:
ăArt. I. — Legea nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, republicată în Monitorul Oficial al României,
Partea I, nr. 798 din 2 septembrie 2005, cu modificările și
completările ulterioare, se modifică și se completează după cum
urmează:
1. La articolul 1, alineatul (1) se modifică și va avea următorul
cuprins:
«Art. 1. — (1) Imobilele preluate în mod abuziv de stat, de
organizațiile cooperatiste sau de orice alte persoane juridice în
perioada 6 martie 1945—22 decembrie 1989, precum și cele
preluate de stat în baza Legii nr. 139/1940 asupra rechizițiilor și
nerestituite se restituie în natură sau în echivalent, când
restituirea în natură nu mai este posibilă, în condițiile prezentei
legi.»
[...]
3. La articolul 5 se introduce un nou alineat, alineatul (2), cu
următorul cuprins:
«(2) Dispozițiile alin. (1) se aplică și persoanelor ale căror
averi au fost dobândite ilicit, în conformitate cu hotărârile
instanțelor judecătorești pronunțate până la 6 martie 1945. Atât
anexa nr. 1 la prezenta lege, cât și hotărârile judecătorești
respective se afișează pe pagina de internet a autorității publice
cu atribuții în domeniul retrocedărilor.»”
Textele constituționale considerate ca fiind încălcate sunt
cele ale art. 3 alin. (1) potrivit căruia ăTeritoriul României este
inalienabil.”, art. 15 alin. (2) referitor la principiul neretroactivității
legii, art. 20 referitor la tratatele internaționale privind drepturile
omului, art. 44 alin. (1), (2) și (8) referitor la dreptul de proprietate
privată, art. 136 privind proprietatea și art. 148 alin. (2) referitor
la prioritatea reglementărilor comunitare față de dispozițiile
contrare din legile interne.
Examinând excepția de neconstituționalitate, Curtea reține
următoarele:
I. Prevederile art. 480 din Codul civil au mai făcut obiect al
controlului de constituționalitate, pentru critici de

neconstituționalitate similare cu cele din prezenta cauză. Astfel,
prin Decizia nr. 323 din 13 martie 2008, publicată în Monitorul
Oficial al României, Partea I, nr. 257 din 1 aprilie 2008, Curtea
a reținut că prevederile art. 480 din Codul civil dau definiția
legală a proprietății, precizând că dreptul de proprietate este atât
un drept absolut, ce rezultă din exercitarea celor 3 atribute ale
acestui drept real (usus, fructus și abusus), cât și un drept
exclusiv, din punctul de vedere al titularului care îl poate exercita
în mod liber, cu respectarea însă a ordinii publice și a
dispozițiilor imperative ale legii. Prin urmare, condiționarea
liberei exercitări a atributelor dreptului de proprietate de
respectarea dispozițiilor legii include și Constituția, ca Lege
fundamentală, în esență, din punctul de vedere al forței juridice,
în vârful ierarhiei actelor normative.
II. Cu privire la constituționalitatea Legii nr. 1/2009, Curtea
s-a pronunțat în cadrul controlului a priori, prin Decizia nr. 1.351
din 10 decembrie 2008, publicată în Monitorul Oficial al
României, Partea I, nr. 881 din 24 decembrie 2008, statuând că
dispozițiile acestei legi sunt constituționale.
Curtea a reținut că atât Legea nr. 10/2001, cât și Legea
nr. 1/2009 sunt legi reparatorii speciale. În acest sens este și
Decizia nr. 33 din 9 iunie 2008 a Înaltei Curți de Casație și
Justiție, în care s-a statuat că, în cazul concursului dintre legea
specială și legea generală, se aplică legea specială, conform
principiului specialia generalibus derogant, chiar dacă acesta nu
este prevăzut în legea specială.
Prevederile de lege criticate sunt în concordanță cu
jurisprudența Curții Europene a Drepturilor Omului, care prin
deciziile sale obligă, într-adevăr, statul la măsuri reparatorii, dar
nu în mod exclusiv la restituirea imobilelor în natură, măsurile
reparatorii putând consta și în despăgubiri prin echivalent.
Curtea Europeană a Drepturilor Omului, în cele mai multe dintre
hotărârile ce vizează măsurile reparatorii, se referă la punerea
în executare a hotărârilor judecătorești definitive și irevocabile,
iar nu la modalitățile de restituire a imobilelor în natură sau prin
echivalent, și a statuat că vânzarea de către stat a bunului unei
persoane către terți de bună-credință reprezintă o privare de
proprietate, care, dacă este combinată cu lipsa totală de
despăgubire, este contrară art. 1 din Protocolul nr. 1 la
Convenția pentru apărarea drepturilor omului și a libertăților
fundamentale, de exemplu, Hotărârea din 21 februarie 2008,
pronunțată în Cauza Johana Huber împotriva României. Așadar,
Curtea Constituțională reține că este contrar prevederilor art. 1
din menționatul protocol actul juridic prin care o persoană
îndreptățită la restituire este privată de proprietate, întrucât nu
beneficiază de măsuri reparatorii. Or, din cuprinsul art. 1 și
următoarele din Legea nr. 10/2001 rezultă că cei îndreptățiți,
cărora nu li se restituie imobilul în natură, beneficiază de măsuri
reparatorii prin echivalent. În aceste condiții, Curtea constată că
prevederile criticate nu încalcă dispozițiile art. 44 alin. (1) teza
întâi din Constituție.
Considerentele acestei decizii sunt valabile și în cauza de
față, întrucât nu au intervenit elemente noi de natură a
determina o reconsiderare a jurisprudenței Curții.
Curtea reține, de asemenea, așa cum a statuat în
jurisprudența sa, că, în ceea ce privește modalitatea prin care se
realizează repararea prejudiciului suferit de titularii dreptului de
proprietate deposedați în mod abuziv în perioada 6 martie
1945—22 decembrie 1989, legiuitorul este liber să opteze atât
în privința sferei bunurilor pentru care stabilește măsurile
reparatorii, cât și a întinderii și a modalității de acordare a
acestora, în funcție de situația concretă a respectivelor bunuri,
fără ca prin aceasta să se instituie un tratament juridic diferit
pentru categoriile de cetățeni aflate în situații identice.

MONITORUL OFICIAL AL ROMÂNIEI, PARTEA I, Nr. 763/16.XI.2010

13

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1— 3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 480 din Codul civil și ale art. I pct. 1 și 3 din
Legea nr. 1/2009 pentru modificarea și completarea Legii nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989, excepție ridicată de Eufrosina Mia Gheorghică și Constantin Marius Boșa în
Dosarul nr. 6.227/302/2008 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 1.102
din 21 septembrie 2010

referitoare la excepția de neconstituționalitate a prevederilor art. 700 alin. 1 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 700 alin. 1 din Codul civil, excepție ridicată
de Lucia Adina Trandafirescu și Jenica Natalia Bulacovschi în
Dosarul nr. 10.962/300/2007 al Judecătoriei Sectorului 2
București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată, invocând jurisprudența în materie a
Curții Constituționale.

avantajează statul, blocând transmiterea proprietății către
moștenitorii legali. Prin aceasta se ajunge la o situație
discriminatorie între stat și cetățean, iar presupusul drept de a
utiliza repunerea în termen nu este viabil, urmărindu-se
ăabolirea” proprietății private și nicidecum salvgardarea acesteia
pe calea moștenirii.
Judecătoria Sectorului 2 București — Secția civilă
consideră că excepția este neîntemeiată. În acest sens arată că
stabilirea duratei termenului de prescripție extinctivă este de
competența legiuitorului, iar prin reducerea acestui termen în
cazul dreptului de opțiune succesorală de la 30 la 6 luni prin
Decretul nr. 73/1954 s-a urmărit respectarea principiului
stabilității circuitului juridic civil, existând instituția repunerii în
termen în cazul în care, din motive temeinice, acest drept nu
poate fi exercitat în termenul legal de 6 luni.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2010, pronunțată în Dosarul
nr. 10.962/300/2007, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor art. 700 alin. 1 din Codul
civil, excepție ridicată de Lucia Adina Trandafirescu și Jenica
Natalia Bulacovschi, într-un litigiu având ca obiect ăsuccesiune”.
În motivarea excepției de neconstituționalitate autorii
acesteia consideră că prin instituirea unui termen de acceptare
a succesiunii excesiv de scurt în comparație cu alte termene de
prescripție se realizează un profund dezechilibru, care

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 700 alin. 1 din Codul civil, având următoarea
redactare: ăDreptul de a accepta succesiunea se prescrie
printr-un termen de 6 luni socotit de la deschiderea succesiunii.”

14

MONITORUL OFICIAL AL ROMÂNIEI, PARTEA I, Nr. 763/16.XI.2010

Textele constituționale considerate ca fiind încălcate sunt
cele ale art. 4 referitoare la unitatea poporului și egalitatea între
cetățeni, art. 6 privind dreptul la identitate, art. 16 privind
egalitatea în drepturi, art. 44 alin. (2) referitoare la dreptul de
proprietate privată.
Examinând excepția de neconstituționalitate, Curtea reține
că s-a mai pronunțat asupra constituționalității art. 700 alin. 1
din Codul civil, prin raportare la aceleași dispoziții constituționale
ca cele invocate în prezenta cauză și cu o motivare similară.
Astfel, prin Decizia nr. 343 din 25 martie 2010, publicată în
Monitorul Oficial al României, Partea I, nr. 303 din 10 mai 2010,
Curtea, făcând referire la jurisprudența sa anterioară, a statuat
că, prin instituirea unui termen de acceptare a succesiunii mai
scurt, legiuitorul a urmărit să asigure celeritatea procedurilor
referitoare la cauzele succesorale și să înlăture echivocul care
s-ar menține un timp îndelungat în ceea ce privește drepturile
cuvenite moștenitorilor. Prin aceasta, legiuitorul nu a creat însă

niciun cadru discriminator între stat și succesibil, persoana
îndreptățită la moștenire putând solicita repunerea în termen, în
situația în care, din motive temeinice, nu a putut exercita dreptul
de opțiune succesorală în termenul legal de 6 luni.
Referitor la critica de neconstituționalitate raportată la art. 44
din Constituție, Curtea a constatat că prevederile de lege
criticate nu contravin principiului garantării dreptului de
proprietate ale cărui conținut și limite sunt stabilite de lege, iar în
ceea ce privește invocarea principiilor și normelor constituționale
prevăzute de art. 4 și art. 6, s-a reținut că aceste critici nu sunt
relevante pentru soluționarea excepției, neavând incidență cu
obiectul acesteia.
Considerentele acestei decizii sunt valabile și în cauza de
față, întrucât nu au intervenit elemente noi de natură a
determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 700 alin. 1 din Codul civil, excepție ridicată de
Lucia Adina Trandafirescu și Jenica Natalia Bulacovschi în Dosarul nr. 10.962/300/2007 al Judecătoriei Sectorului 2 București —
Secția civilă.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 1.103
din 21 septembrie 2010

referitoare la excepția de neconstituționalitate a prevederilor art. 480 din Codul civil,
ale Legii nr. 112/1995 pentru reglementarea situației juridice a unor imobile cu destinația
de locuințe, trecute în proprietatea statului, și ale Legii nr. 10/2001 privind regimul juridic
al unor imobile preluate în mod abuziv în perioada 6 martie 1945—22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 480 din Codul civil, ale Legii nr. 112/1995
pentru reglementarea situației juridice a unor imobile cu
destinația de locuințe, trecute în proprietatea statului, și ale Legii

nr. 10/2001 privind regimul juridic al unor imobile preluate în mod
abuziv în perioada 6 martie 1945—22 decembrie 1989, excepție
ridicată de Niculina Răileanu și Dănuț Răileanu în Dosarul
nr. 346/4/2007 al Judecătoriei Sectorului 4 București —
Secția civilă.
La apelul nominal se prezintă pentru părțile Octavian
Ginghină, Faust Hagin, Valer Mihai Pompilian, Constantin Lefter,
Ștefan Miron Constantin Barnovschi și Alina Costache, avocatul
Florian Andreescu. Lipsesc autorii excepției, față de care
procedura de citare este legal îndeplinită.
Cauza se află în stare de judecată.
Apărătorul părților prezente solicită respingerea excepției ca
inadmisibilă, întrucât aspectele criticate privesc aplicarea legii,
fiind de competența instanței de judecată. Depune note scrise.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,

MONITORUL OFICIAL AL ROMÂNIEI, PARTEA I, Nr. 763/16.XI.2010
întrucât aceasta nu este motivată, contravenind astfel,
prevederilor art. 10 alin. (2) din Legea nr. 47/1992.
C U R T E A,

având în vedere actele și lucrările dosarului, constată
următoarele:
Prin Încheierea din 25 februarie 2010, pronunțată în Dosarul
nr. 346/4/2007, Judecătoria Sectorului 4 București — Secția
civilă a sesizat Curtea Constituțională cu excepția de
neconstituționalitate a prevederilor art. 480 din Codul civil,
ale Legii nr. 112/1995 pentru reglementarea situației juridice
a unor imobile cu destinația de locuințe, trecute în
proprietatea statului, și ale Legii nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de
Niculina Răileanu și Dănuț Răileanu într-o cauză având ca
obiect o acțiune în revendicare imobiliară.
În motivarea excepției de neconstituționalitate autorii
acesteia consideră că prevederile de lege contravin dispozițiilor
art. 53 din Constituție, fără a motiva în ce constă
neconstituționalitatea acestora.
Judecătoria Sectorului 4 București — Secția civilă
consideră că excepția este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), art. 2, 3, 10 și 29

15

din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl reprezintă
prevederile art. 480 din Codul civil, ale Legii nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, publicată în Monitorul
Oficial al României, Partea I, nr. 279 din 29 noiembrie 1995, și
ale Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 — 22 decembrie
1989, republicată în Monitorul Oficial al României, Partea I,
nr. 798 din 2 septembrie 2005, cu modificările și completările
ulterioare.
Art. 480 din Codul civil are următoarea redactare:
ăProprietatea este dreptul ce are cineva de a se bucura și a
dispune de un lucru în mod exclusiv și absolut, însă în limitele
determinate de lege.”
Textul constituțional considerat ca fiind încălcat este cel al
art. 53 privind restrângerea exercițiului unor drepturi sau al unor
libertăți.
Examinând excepția de neconstituționalitate, Curtea
constată că autorii acesteia menționează doar în mod formal
textul constituțional pretins încălcat, fără a arăta în concret în ce
constă eventuala contradicție dintre textele criticate și
prevederea constituțională invocată. Acest lucru contravine
dispozițiilor imperative ale art. 10 alin. (2) din Legea nr. 47/1992,
potrivit cărora ăSesizările trebuie făcute în formă scrisă și
motivate”.
Simpla
enumerare
în
susținerea
excepției
de
neconstituționalitate a unor prevederi constituționale pretins
încălcate nu este de natură să satisfacă exigențele art. 10
alin. (2) din Legea nr. 47/1992. În acest sens, Curtea s-a mai
pronunțat prin numeroase decizii, dintre care, cu titlu
exemplificativ, se rețin: Decizia nr. 627 din 29 mai 2008,
publicată în Monitorul Oficial al României, Partea I, nr. 555 din
23 iulie 2008, și Decizia nr. 465 din 17 mai 2007, publicată în
Monitorul Oficial al României, Partea I, nr. 367 din 30 mai 2007,
decizii în care Curtea a respins ca inadmisibile excepțiile de
neconstituționalitate ridicate.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 480 din Codul civil, ale Legii nr. 112/1995
pentru reglementarea situației juridice a unor imobile cu destinația de locuințe, trecute în proprietatea statului și ale Legii nr. 10/2001
privind regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Niculina Răileanu și Dănuț Răileanu în Dosarul nr. 346/4/2007 al Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

16

MONITORUL OFICIAL AL ROMÂNIEI, PARTEA I, Nr. 763/16.XI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemei comunei Mircea Vodă,
județul Constanța
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Mircea Vodă, județul
Constanța, prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 20 octombrie 2010.
Nr. 1.047.
ANEXA Nr. 2

ANEXA Nr. 1*)

DESCRIEREA ȘI SEMNIFICAȚIILE

STEMA

elementelor însumate ale stemei comunei Mircea Vodă,
județul Constanța

comunei Mircea Vodă, județul Constanța

Descrierea stemei
Potrivit anexei nr. 1, stema comunei Mircea Vodă se
compune dintr-un scut triunghiular, cu marginile rotunjite, tăiat.
În partea superioară, în câmp roșu, se află un mănunchi de
patru spice de grâu, flancat de câte un ciorchine de strugure,
toate de aur.
În vârful scutului, în câmp albastru, se află Monumentul
Eroilor ăMircea cel Bătrân”, de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate:
Monumentul Eroilor ăMircea cel Bătrân” a fost ridicat în
cinstea soldaților căzuți pe câmpul de luptă în Primul Război
Mondial.
Ciorchinii de struguri și spicele de grâu semnifică ocupațiile
de bază ale locuitorilor, agricultura și viticultura, iar numărul de
spice reprezintă numărul de sate componente ale comunei.
Coroana murală cu un turn crenelat de argint semnifică faptul
că localitatea are rangul de comună.
*) Anexa nr. 1 este reprodusă în facsimil.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 763/16.XI.2010 conține 16 pagini.

Prețul: 3,20 lei

&JUYDGY|447493]
ISSN 1453—4495

