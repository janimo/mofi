PARTEA I

Anul 178 (XXII) — Nr. 576

Vineri, 13 august 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 816 din 3 iunie 2010 referitoare la excepția de
neconstituționalitate a dispozițiilor art. 300 alin. 2 și 3,
ale art. 403 alin. 4 și ale art. 581 din Codul de
procedură civilă ..........................................................

2–3

Decizia nr. 888 din 6 iulie 2010 referitoare la excepția de
neconstituționalitate a dispozițiilor art. 219 alin. (1)
lit. e) din Ordonanța Guvernului nr. 92/2003 privind
Codul de procedură fiscală ........................................

3–4

Decizia nr. 889 din 6 iulie 2010 referitoare la excepția de
neconstituționalitate a dispozițiilor art. 119 alin. (1) și
art. 120 alin. (7) din Ordonanța Guvernului nr. 92/2003
privind Codul de procedură fiscală ............................

5–6

Decizia nr. 894 din 6 iulie 2010 referitoare la excepția de
neconstituționalitate a dispozițiilor art. 172 alin. (2) din
Ordonanța Guvernului nr. 92/2003 privind Codul de
procedură fiscală ........................................................

6–7

Decizia nr. 898 din 6 iulie 2010 referitoare la excepția de
neconstituționalitate a dispozițiilor art. 154 alin. (5) din
Ordonanța Guvernului nr. 92/2003 privind Codul de
procedură fiscală ........................................................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.102. — Ordin al ministrului sănătății pentru modificarea și
completarea
Ordinului
ministrului
sănătății
nr. 1.448/2005 privind categoriile de produse
cosmetice și listele cuprinzând substanțele ce pot fi
utilizate în compoziția produselor cosmetice..............

9–10

REPUBLICĂRI
Legea cetățeniei române nr. 21/1991 ....................................

11–15

2

MONITORUL OFICIAL AL ROMÂNIEI, PARTEA I, Nr. 576/13.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 816
din 3 iunie 2010

referitoare la excepția de neconstituționalitate a dispozițiilor art. 300 alin. 2 și 3, ale art. 403 alin. 4
și ale art. 581 din Codul de procedură civilă
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Fabian Niculae

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 300 alin. 2 și 3, ale art. 403 alin. 4 și ale
art. 581 din Codul de procedură civilă, excepție ridicată de
Societatea Comercială ăMig Air Condition” — S.R.L. în Dosarul
nr. 687/1/2010 al Înaltei Curți de Casație și Justiție — Secția
comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 februarie 2010, pronunțată în Dosarul
nr. 687/1/2010, Înalta Curți de Casație și Justiție — Secția
comercială a sesizat Curtea Constituțională cu excepția de
neconstituționalitate a prevederilor art. 300 alin. 2 și 3, ale
art. 403 alin. 4 și ale art. 581 din Codul de procedură civilă.
Excepția a fost ridicată de Societatea Comercială ăMig Air
Condition” — S.R.L. într-un dosar având ca obiect o cerere de
suspendare provizorie a unei executări silite.
În motivarea excepției de neconstituționalitate autorul
consideră că dispozițiile criticate încalcă dreptul său de
proprietate. Astfel, s-a arătat că, prin hotărârea a cărei
suspendare s-a solicitat, instanța a stabilit în patrimoniul său
dreptul asupra unui bun. În condițiile în care textul de lege obligă
partea la depunerea unei cauțiuni de numai 10%, cuantumul
acesteia nu este de natură a acoperi prejudiciul creat în
eventualitatea în care în perioada în care operează
suspendarea executării debitorul ar deveni insolvabil. În această
situație obligația constituțională a statului, stabilită în art. 44 din
Constituție, nu mai poate fi îndeplinită și nici garantată. În opinia
autorului excepției, toate dispozițiile legale referitoare la
suspendarea executării silite sunt neconstituționale. Pentru a se
respecta dreptul de proprietate, textele de lege invocate ca
neconstituționale ar trebui, în opinia autoarei, să prevadă, pe
lângă obligația depunerii unei cauțiuni, și consemnarea efectivă
a dreptului real.
Înalta Curte de Casație și Justiție — Secția comercială
consideră că dispozițiile legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 300 alin. 2 și 3, ale art. 403 alin. 4 și ale art. 581
din Codul de procedură civilă, texte de lege care au următorul
conținut:
— Art. 300 alin. 2 și 3: ăLa cerere, instanța sesizată cu
judecarea recursului poate dispune, motivat, suspendarea
executării hotărârii recurate și în alte cazuri decât cele la care se
referă alin. 1.
Suspendarea la cerere a executării hotărârii poate fi acordată
numai după depunerea unei cauțiuni ce se va stabili, prin
încheiere, cu ascultarea părților în camera de consiliu, scop în
care acestea vor fi citate în termen scurt, chiar înainte de primul
termen de judecată, dacă este cazul. Dispozițiile art. 403 alin. 3
și 4 se aplică în mod corespunzător.”;
— Art. 403 alin. 4: ăÎn cazuri urgente, dacă s-a plătit
cauțiunea, președintele instanței poate dispune, prin încheiere
și fără citarea părților, suspendarea provizorie a executării până
la soluționarea cererii de suspendare de către instanță,
încheierea nu este supusă niciunei căi de atac. Cauțiunea care
trebuie depusă este în cuantum de 10% din valoarea obiectului
cererii sau de 500 lei pentru cererile neevaluabile în bani.
Cauțiunea depusă este deductibilă din cauțiunea stabilită de
instanță, dacă este cazul.”;
— Art. 581: ăInstanța va putea să ordone măsuri vremelnice
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecata asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 privind dreptul de proprietate privată.

MONITORUL OFICIAL AL ROMÂNIEI, PARTEA I, Nr. 576/13.VIII.2010
Examinând excepția, Curtea constată că s-a mai pronunțat
asupra dispozițiilor art. 300 alin. 2 și art. 403 alin. 4, prin
raportare la critici asemănătoare, constatând că sunt
constituționale. Astfel, prin Decizia nr. 991 din 6 noiembrie 2007,
publicată în Monitorul Oficial al României, Partea I, nr. 826 din
4 decembrie 2007, Curtea a reținut că dispozițiile de lege
criticate, potrivit cărora, în cazuri urgente, președintele instanței
poate dispune suspendarea executării, reprezintă o măsură cu
caracter vremelnic, dispusă tocmai în scopul protejării acestui
drept.
Considerentele și soluția acestei decizii sunt valabile și în
cauza de față, inclusiv în privința dispozițiilor art. 300 alin. 3 din
Codul de procedură civilă, întrucât nu au intervenit elemente noi,
de natură a determina o reconsiderare a jurisprudenței Curții
Constituționale.
În ceea ce privește dispozițiile art. 581 din Codul de
procedură civilă, Curtea s-a pronunțat în numeroase rânduri.
Astfel, prin Decizia nr. 244 din 4 martie 2008, publicată în

3

Monitorul Oficial al României, Partea I, nr. 288 din 14 aprilie
2008, Curtea a statuat că prin procedura de urgență instituită
de art. 581 din Codul de procedură civilă nu numai că nu se
aduce vreo îngrădire dreptului oricărei persoane de a se adresa
justiției pentru apărarea drepturilor, a libertăților și a intereselor
sale legitime, ci, dimpotrivă, se creează o posibilitate în plus
pentru cel vătămat într-un drept legitim de a se adresa justiției,
prin cerere de ordonanță președințială, și aceasta în cazuri
grabnice, pentru păstrarea unui drept care s-ar păgubi prin
întârziere, pentru prevenirea unei pagube iminente și care nu
s-ar putea repara, precum și pentru înlăturarea piedicilor ce s-ar
ivi cu prilejul unei executări.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 300 alin. 2 și 3, ale art. 403 alin. 4 și ale
art. 581 din Codul de procedură civilă, excepție ridicată de Societatea Comercială ăMig Air Condition” — S.R.L. în Dosarul
nr. 687/1/2010 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 888
din 6 iulie 2010

referitoare la excepția de neconstituționalitate a dispozițiilor art. 219 alin. (1) lit. e)
din Ordonanța Guvernului nr. 92/2003 privind Codul de procedură fiscală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 219 lit. e) din Ordonanța Guvernului
nr. 92/2003 privind Codul de procedură fiscală, excepție ridicată
de Dumitru Manoli în Dosarul nr. 11.511/197/2008 al Tribunalului
Brașov — Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.

Reprezentantul Ministerului Public solicită respingerea ca
inadmisibilă a excepției de neconstituționalitate, întrucât autorul
acesteia solicită, în realitate, interpretarea într-un anumit sens a
textului legal criticat.
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2009, pronunțată în Dosarul
nr. 11.511/197/2008, Tribunalul Brașov — Secția comercială
și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 219 lit. e) din Ordonanța Guvernului
nr. 92/2003 privind Codul de procedură fiscală, excepție
ridicată de Dumitru Manoli într-o cauză având ca obiect
soluționarea recursului formulat împotriva unei sentințe prin care

4

MONITORUL OFICIAL AL ROMÂNIEI, PARTEA I, Nr. 576/13.VIII.2010

plângerea contravențională a autorului excepției de
neconstituționalitate a fost respinsă.
În motivarea excepției de neconstituționalitate se susține
că modul concret în care organele fiscale au întreprins o acțiune
de control fiscal determină neconstituționalitatea textului legal
criticat.
Tribunalul Brașov — Secția comercială și de contencios
administrativ apreciază că excepția de neconstituționalitate
este neîntemeiată, întrucât autorul excepției nu invocă în
susținerea acesteia niciun text constituțional.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
neîntemeiată.
Avocatul Poporului consideră că excepția de
neconstituționalitate este inadmisibilă, întrucât Ordonanța de
urgență a Guvernului nr. 102/1999 la care trimite textul legal
criticat este abrogată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie art. 219 lit. e) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare. În realitate, obiect al
excepției în constituie prevederile art. 219 alin. (1) lit. e) din acest
cod, care au următorul cuprins:
ă(1) Constituie contravenții următoarele fapte: [...]
e) neducerea la îndeplinire a măsurilor stabilite potrivit art. 79
alin. (2), art. 80 alin. (4) și art. 105 alin. (9).”

Autorul excepției nu invocă în susținerea acesteia niciun text
constituțional.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Prin Decizia nr. 566 din 4 decembrie 1997, publicată în
Monitorul Oficial al României, Partea I, nr. 64 din 11 februarie
1998, a statuat că, potrivit prevederilor cuprinse în art. 2 alin. (2)
din Legea nr. 47/1992, republicată, sunt neconstituționale acele
prevederi legale care încalcă dispozițiile sau principiile
Constituției, iar potrivit art. 146 lit. d) din Legea fundamentală și
art. 29 din Legea nr. 47/1992, Curtea urmează să se pronunțe
asupra constituționalității prevederii atacate numai în limitele
sesizării. ăAșadar, neindicarea de către autorul excepției a
normei constituționale pentru care consideră că textul legal
atacat este neconstituțional constituie un motiv de respingere a
excepției, întrucât ea nu constituie o veritabilă excepție de
neconstituționalitate, în sensul constituțional al termenului.
Această consecință se impune, întrucât jurisdicția constituțională
nu se poate substitui părții în privința invocării motivului de
neconstituționalitate, pentru că un control din oficiu este
inadmisibil, având în vedere că nu se poate exercita, decât la
sesizare, controlul pe calea excepției de neconstituționalitate. În
acest sens este și practica jurisdicțională a Curții Constituționale
cu privire la inadmisibilitatea invocării unei excepții direct în fața
acesteia care, în toate cazurile, s-a referit la motive noi de
neconstituționalitate ce nu fuseseră ridicate prin încheierea de
sesizare.”
Astfel, în cauza de față, instanța de judecată ar fi trebuit să
fie cea care să califice în final cererea părții ca fiind sau nu o
veritabilă excepție de neconstituționalitate în sensul art. 146
lit. d) din Constituție. În lipsa indicării unui text constituțional
încălcat, ca cerință minimă, era evident că cererea părții nu
putea fi calificată ca fiind o excepție de neconstituționalitate în
sensul art. 29 alin. (1) din Legea nr. 47/1992, iar instanța de
judecată nu ar fi trebuit să sesizeze Curtea Constituțională, ci să
o respingă ca inadmisibilă în temeiul art. 29 alin. (1) și (6) din
Legea nr. 47/1992. În aceste condiții, o atare cerere nu este
decât o simplă apărare invocată de către parte în procesul său
pendinte. Eventual, instanța de judecată, ținând cont de rolul
său activ, ar fi trebuit să îi pună în vedere părții să își motiveze
cererea pentru a putea sesiza Curtea Constituțională cu o
excepție de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 219 alin. (1) lit. e) din Ordonanța Guvernului
nr. 92/2003 privind Codul de procedură fiscală, excepție ridicată de Dumitru Manoli în Dosarul nr. 11.511/197/2008 al Tribunalului
Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 576/13.VIII.2010

5

CURTEA CONSTITUȚIONALĂ

D E C I Z I A Nr. 889
din 6 iulie 2010

referitoare la excepția de neconstituționalitate a dispozițiilor art. 119 alin. (1) și art. 120 alin. (7)
din Ordonanța Guvernului nr. 92/2003 privind Codul de procedură fiscală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 119 alin. (1) și art. 120 alin. (7) din Ordonanța
Guvernului nr. 92/2003 privind Codul de procedură fiscală,
excepție ridicată de Cabinetul de expertiză contabilă — Ana
Andriuc în Dosarul nr. 1.173/111/CA/2008 al Curții de Apel
Oradea — Secția comercială, de contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea ca
neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 3 decembrie 2009, pronunțată în Dosarul
nr. 1.173/111/CA/2008, Curtea de Apel Oradea — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 119 alin. (1) și art. 120 alin. (7) din
Ordonanța Guvernului nr. 92/2003 privind Codul de
procedură fiscală, excepție ridicată de Cabinetul de expertiză
contabilă — Ana Andriuc într-o cauză având ca obiect anularea
unui act administrativ fiscal.
În motivarea excepției de neconstituționalitate se susține
că nivelul majorărilor de întârziere ar trebui să fie stabilit în
funcție de anumite elemente obiective, care să fie corelate cu
starea economiei. În lipsa unor astfel de elemente, stabilirea
majorărilor de întârziere apare ca fiind arbitrară. În fine, se arată
că aceste majorări nu ar trebui să existe sau să fie la un nivel
foarte scăzut, compatibil cu starea economiei.
Curtea de Apel Oradea — Secția comercială, de
contencios administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernului nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
art. 119 alin. (1) și art. 120 alin. (7) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare. Textele criticate au
următorul cuprins:
— Art. 119 alin. (1): ă(1) Pentru neachitarea la termenul de
scadență de către debitor a obligațiilor de plată, se datorează
după acest termen dobânzi și penalități de întârziere.”;
— Art. 120 alin. (7): ă(7) Nivelul dobânzii de întârziere este de
0,05% pentru fiecare zi de întârziere și poate fi modificat prin
legile bugetare anuale.”
Textele constituționale invocate sunt cele ale art. 44 alin. (2)
și (8) privind dreptul de proprietate privată și art. 136 alin. (5)
privind dreptul de proprietate.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată că, ulterior sesizării sale, noțiunea de
majorări de întârziere a fost înlocuită cu cea de
dobânzi/penalități de întârziere, după caz, iar cuantumul lor a
fost diminuat la 0,05% față de 0,1% cât era anterior sesizării
Curții Constituționale. Toate aceste modificări legislative nu
afectează fondul problemei deduse judecății Curții, astfel încât
instanța constituțională este competentă a judeca pe fond
prezenta cauză.
Astfel, textele legale criticate reprezintă o măsură de politică
fiscală pe care legiuitorul a instituit-o în vederea sancționării
conduitei culpabile pe care contribuabilii o au prin neachitarea la
termenul de scadență a obligațiilor de plată. O atare sancțiune,
evident, are o repercusiune directă cu privire la patrimoniul
debitorului, însă diminuarea corespunzătoare a patrimoniului
acestuia se datorează faptei culpabile pe care a săvârșit-o. Prin
urmare, nu se pune problema răsturnării prezumției dobândirii
licite a averii sau a încălcării dreptului de proprietate al
debitorului obligației fiscale.
De asemenea, faptul că legiuitorul a stabilit nivelul dobânzii
de întârziere la 0,1% pentru fiecare zi de întârziere nu are
relevanță constituțională din moment ce o atare valoare nu este
excesivă, ci este stabilită într-un cuantum rezonabil, dar suficient
de disuasiv pentru a nu își pierde rațiunea pentru care au fost
instituite aceste dobânzi de întârziere, și anume de a obliga
debitorii obligațiilor fiscale să își execute întru totul și până la
termenul scadent obligațiile pe care le au în raport cu bugetul de
stat.
De altfel, Curtea nu ar putea să modifice nivelul dobânzilor
de întârziere stabilite prin lege sau să introducă anumite criterii
pentru determinarea nivelului acestora, întrucât o atare
competență aparține, în mod exclusiv, legiuitorului.

6

MONITORUL OFICIAL AL ROMÂNIEI, PARTEA I, Nr. 576/13.VIII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 119 alin. (1) și art. 120 alin. (7) din Ordonanța
Guvernului nr. 92/2003 privind Codul de procedură fiscală, excepție ridicată de Cabinetul de expertiză contabilă — Ana Andriuc în
Dosarul nr. 1.173/111/CA/2008 al Curții de Apel Oradea — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 894
din 6 iulie 2010

referitoare la excepția de neconstituționalitate a dispozițiilor art. 172 alin. (2)
din Ordonanța Guvernului nr. 92/2003 privind Codul de procedură fiscală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 172 alin. (2) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăEriconf” — S.R.L. din Focșani în
Dosarul nr. 11.614/231/2009 al Tribunalului Vrancea –— Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea ca
neîntemeiată a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 decembrie 2009, pronunțată în Dosarul
nr. 11.614/231/2009, Tribunalul Vrancea — Secția civilă a
sesizat Curtea Constituțională cu excepția de
neconstituționalitate a dispozițiilor art. 172 alin. (2) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
ăEriconf” — S.R.L. din Focșani într-o cauză având ca obiect
soluționarea recursului formulat împotriva unei sentințe prin care
a fost admisă cererea de ordonanță președințială în materie
fiscală.
În motivarea excepției de neconstituționalitate se arată
că dispozițiile legale criticate îngrădesc dreptul de acces liber la
justiție din moment ce suspendarea provizorie a executării silite
în condițiile art. 403 alin. (4) din Codul de procedură civilă nu

poate fi dispusă în cazul în care creditor este statul prin organele
sale fiscale. Este limitat astfel accesul debitorului de a formula
o atare cerere în fața instanțelor judecătorești și se creează o
poziție privilegiată a statului în raport cu ceilalți creditori.
Tribunalul Vrancea — Secția civilă apreciază că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 172 alin. (2) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
care au următorul cuprins:
ă(2) Dispozițiile privind suspendarea provizorie a executării
silite prin ordonanță președințială prevăzute de art. 403 alin. 4
din Codul de procedură civilă nu sunt aplicabile.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) și (2) privind
egalitatea în drepturi și ale art. 21 privind accesul liber la justiție.
Totodată, se consideră a fi încălcate și prevederile art. 6
paragraful 1 din Convenția pentru apărarea drepturilor omului și
ale libertăților fundamentale privind dreptul la un proces
echitabil.

MONITORUL OFICIAL AL ROMÂNIEI, PARTEA I, Nr. 576/13.VIII.2010
Examinând excepția de neconstituționalitate, Curtea
constată următoarele:
Prin Decizia nr. 553 din 9 aprilie 2009, publicată în Monitorul
Oficial al României, Partea I, nr. 357 din 27 mai 2009, verificând
constituționalitatea textului art. 172 alin. (2) din Codul de
procedură fiscală în raport cu art. 21 din Constituție, Curtea a
statuat că, ăîn temeiul prevederilor art. 215 alin. (2) din Codul de
procedură fiscală, «instanța competentă poate suspenda
executarea, dacă se depune o cauțiune de până la 20% din
cuantumul sumei contestate», ceea ce presupune că
executarea silită nu mai poate avea loc.
Așadar, Curtea a constatat că ăacest mijloc procedural de
contestare a titlului de creanță conferă garanții suficiente în
sensul efectivității dreptului de acces la justiție, astfel încât
măsura procesuală prevăzută de art. 403 alin. 2 din Codul de
procedură civilă ar fi de natură doar să genereze tergiversarea
executării obligațiilor fiscale.
În temeiul dispozițiilor art. 126 alin. (2) din Constituție,
legiuitorul are deplina libertate să reglementeze prin lege norme
de procedură, cu condiția ca acestea să nu fie contrare
Constituției. Împrejurarea că nu se aplică dispozițiile referitoare
la suspendarea provizorie a executării silite prin ordonanța
președințială, prevăzute la art. 403 alin. 4 din Codul de
procedură civilă, nu are semnificația încălcării dispozițiilor art. 21

7

din Constituție, câtă vreme, anterior executării silite, debitorul a
putut uza de toate căile legale pentru a stabili cu claritate atât
suma datorată, cât și termenul de plată sau a suspendat chiar,
la instanța competentă, executarea actului administrativ fiscal,
beneficiind astfel de suficiente garanții privind accesul liber la
justiție”.
Cu privire la critica de neconstituționalitate ce vizează
încălcarea art. 16 din Constituție, se observă că instanța
constituțională, prin Decizia nr. 1.357 din 27 octombrie 2009,
publicată în Monitorul Oficial al României, Partea I, nr. 852 din
9 decembrie 2009, a stabilit că ădreptul fiscal și procedura fiscală
fac parte din dreptul public, ceea ce înseamnă că subiecții unor
atari raporturi nu pot fi egali în drepturi și obligații. Astfel, unul
dintre subiectele raportului de drept fiscal, și anume organul
fiscal, are o poziție dominantă, fiind înzestrat cu exercițiul puterii
de stat”. Raportând acest considerent la situația de față, Curtea
constată că textul legal criticat este o prevedere derogatorie de
la Codul de procedură civilă, iar rațiunea sa constă în faptul că
asigură celeritatea desfășurării procedurilor fiscale și, în final,
ritmicitatea încasărilor la bugetul de stat. Această rațiune
constituie o justificare obiectivă și rezonabilă a acestei excepții
de la regula consacrată de prevederile Codului de procedură
civilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 172 alin. (2) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăEriconf” — S.R.L. din Focșani în
Dosarul nr. 11.614/231/2009 al Tribunalului Vrancea — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 898
din 6 iulie 2010

referitoare la excepția de neconstituționalitate a dispozițiilor art. 154 alin. (5)
din Ordonanța Guvernului nr. 92/2003 privind Codul de procedură fiscală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 154 alin. (5) din Ordonanța Guvernului
nr. 92/2003 privind Codul de procedură fiscală, excepție ridicată
de Sergiu Gheorghe Pană în Dosarul nr. 3.150/288/2009 al
Judecătoriei Râmnicu Vâlcea.

La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea ca
neîntemeiată a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2009, pronunțată în Dosarul
nr. 3.150/288/2009, Judecătoria Râmnicu Vâlcea a sesizat
Curtea Constituțională cu excepția de neconstituționalitate
a dispozițiilor art. 154 alin. (5) din Ordonanța Guvernului
nr. 92/2003 privind Codul de procedură fiscală, excepție

8

MONITORUL OFICIAL AL ROMÂNIEI, PARTEA I, Nr. 576/13.VIII.2010

ridicată de Sergiu Gheorghe Pană într-o cauză având ca obiect
soluționarea unei contestații la executare.
În motivarea excepției de neconstituționalitate se arată
că dispozițiile legale criticate sunt neconstituționale, întrucât
permit organului fiscal să sechestreze și să indisponibilizeze
bunuri proprietate privată, ceea ce determină limitarea
posibilității proprietarilor bunurilor de a dispune de acestea.
Judecătoria Râmnicu Vâlcea, contrar art. 29 alin. (4) din
Legea nr. 47/1992, nu și-a exprimat opinia cu privire la excepția
de neconstituționalitate ridicată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 154 alin. (5) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
care au următorul cuprins:
ă(5) Executorul fiscal care aplică sechestrul încheie un
proces-verbal de sechestru, dispozițiile art. 151 alin. (9) și (10)
și ale art. 152 alin. (1) și (2) fiind aplicabile.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) și (2) privind
egalitatea în drepturi, art. 44 alin. (1) și (2) privind dreptul de
proprietate privată, art. 45 privind libertatea economică și
art. 136 privind proprietatea.
Examinând excepția de neconstituționalitate, Curtea
constată că dispozițiile legale criticate fac referire la art. 151
alin. (9) și (10) din Codul de procedură fiscală, care prevăd că,
de la data întocmirii procesului-verbal de sechestru, bunurile

sechestrate sunt indisponibilizate; totodată, cât timp durează
executarea silită, debitorul nu poate dispune de aceste bunuri
decât cu aprobarea dată, potrivit legii, de organul competent, iar
actele de dispoziție care ar interveni ulterior indisponibilizării
sunt lovite de nulitate absolută. Așadar, din critica autorului
excepției rezultă că acesta este nemulțumit de măsura
indisponibilizării prevăzute de norma de trimitere criticată.
Cu privire la măsura indisponibilizării bunurilor sechestrate,
Curtea, în jurisprudența sa, raportat la critică similară de
neconstituționalitate, prin Decizia nr. 293 din 11 martie 2008,
publicată în Monitorul Oficial al României, Partea I, nr. 435 din
10 iunie 2008, a constatat constituționalitatea sa, statuând că,
potrivit prevederilor constituționale ale art. 44 alin. (1) teza a
doua, conținutul și limitele dreptului de proprietate sunt stabilite
de lege, iar, potrivit art. 136 alin. (5), proprietatea privată este
inviolabilă în condițiile legii organice, astfel încât legiuitorul este
competent să stabilească cadrul juridic pentru exercitarea
atributelor dreptului de proprietate, în accepțiunea principială
conferită de Constituție, în așa fel încât să nu vină în coliziune
cu interesele generale sau cu interesele particulare legitime ale
altor subiecte de drept, instituind astfel niște limitări rezonabile
în valorificarea acestuia ca drept subiectiv garantat.
Executarea silită a bunurilor imobile ale debitorului
presupune aplicarea sechestrului asupra acestora de către
executorul
fiscal.
Măsura
sechestrului
constă
în
indisponibilizarea bunurilor care formează obiectul executării,
având ca scop conservarea acestora, și apare ca o măsură
rațională, pe care legiuitorul are competența să o adopte, în
conformitate cu art. 44 alin. (1) teza a doua din Constituție.
Prin aceasta, legiuitorul a urmărit preîntâmpinarea riscului la
care este expus, creditorul fiscal, și anume situația în care, deși
se află în posesia unui titlu executoriu, să se vadă pus în
imposibilitatea de a-l executa ca urmare a manoperelor
debitorului.
Pe de altă parte, legiuitorul a avut în vedere și interesul public
al recuperării creanțelor fiscale, sursă de alimentare a bugetului
general consolidat.
Neintervenind elemente noi, de natură a determina
reconsiderarea jurisprudenței Curții, considerentele și soluția
deciziei menționate își păstrează valabilitatea și în cauza de față.
Referitor la celelalte texte constituționale invocate în
susținerea excepției, se constată că autorul acesteia nu își
motivează critica, astfel încât Curtea nu își poate extinde analiza
și în raport cu textele constituționale ale art. 16 și 45, întrucât
s-ar substitui autorului excepției, ceea ce este inadmisibil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 154 alin. (5) din Ordonanța Guvernului
nr. 92/2003 privind Codul de procedură fiscală, excepție ridicată de Sergiu Gheorghe Pană în Dosarul nr. 3.150/288/2009 al
Judecătoriei Râmnicu Vâlcea.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

9

MONITORUL OFICIAL AL ROMÂNIEI, PARTEA I, Nr. 576/13.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății nr. 1.448/2005
privind categoriile de produse cosmetice și listele cuprinzând substanțele
ce pot fi utilizate în compoziția produselor cosmetice
Văzând Referatul de aprobare al Direcției sănătate publică și control în sănătate publică din cadrul Ministerului Sănătății
nr. 6.896/2010,
în conformitate cu prevederile art. 6 lit. f) pct. 1 din Legea nr. 95/2006 privind reforma în domeniul sănătății, cu modificările
și completările ulterioare,
în temeiul prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 1.448/2005 privind
categoriile de produse cosmetice și listele cuprinzând
substanțele ce pot fi utilizate în compoziția produselor
cosmetice, publicat în Monitorul Oficial al României, Partea I,
nr. 71 și 71 bis din 26 ianuarie 2006, cu modificările și
completările ulterioare, se modifică și se completează după cum
urmează:
1. La anexa III, partea 1 ăSubstanțele care pot fi folosite
numai în anumite condiții și limite de admisibilitate”, după

Nr.
crt.

Nr.
COLIPA

0

1

ă58

poziția 206 se introduc trei noi poziții, pozițiile 207—209,
prevăzute în anexa care face parte integrantă din prezentul
ordin.
2. La anexa III, partea 2 ăLista substanțelor admise
provizoriu”, pozițiile 26 și 29 se abrogă.
3. La anexa VI, partea 1 ăLista conservanților admiși”,
după poziția 57 se introduce o nouă poziție, poziția 58,
cu următorul cuprins:

Substanța

Concentrația
maximă admisă

Limitări sau cerințe

Condițiile utilizării
și precauții
care trebuie
să fie menționate
pe etichetă

2

3

4

5

0,4 %

A nu se utiliza în produse
pentru buze, în produse
pentru cavitatea orală și în
produse sub formă de
spray-uri.

Ethyl Lauroyl Arginate HCl (INCI) (*) (****)
Clorhidrat de etil-Ν α -dodecanoil-L-arginat
Nr. CAS 60372-77-2
Nr. CE 434-630-6

Notă explicativă:
(****) Pentru alte utilizări decât cele de conservanți, a se vedea anexa III partea 1 poziția 207.”

Art. II. — (1) Dispozițiile prevăzute la art. I pct. 1 pentru
poziția 207 din anexa la prezentul ordin și dispozițiile art. I pct. 3
intră în vigoare la data de 1 martie 2011.
(2) Dispozițiile prevăzute la art. I pct. 1 pentru pozițiile 208 și
209 din anexa la prezentul ordin, precum și dispozițiile pct. 2
intră în vigoare la data de 1 decembrie 2010, cu excepția
prevederilor de la poziția 208 din coloana 5 ăCondițiile de folosire
și precauțiile care trebuie menționate pe etichetă”.
(3) Este interzisă introducerea pe piață de către producătorii
din statele Uniunii Europene și importatori a produselor
cosmetice care nu se conformează dispozițiilor de la poziția 208
din coloana 5 ăCondițiile de folosire și precauțiile care trebuie
menționate pe etichetă” din anexă, după data de 1 noiembrie
2011.
(4) Este interzisă comercializarea sau furnizarea către
consumatorul final a produselor cosmetice care nu se

conformează prevederilor de la poziția 208 din coloana 5
ăCondițiile de folosire și precauțiile care trebuie menționate pe
etichetă” din anexă, după data de 1 noiembrie 2012.
(5) După datele prevăzute la art. II alin. (1) și (2) este
interzisă punerea pe piață, vânzarea sau punerea la dispoziția
consumatorului final a produselor cosmetice care nu se
conformează prevederilor prezentului ordin.
Art. III. — Direcțiile de specialitate din cadrul Ministerului
Sănătății și direcțiile de sănătate publică județene și a
municipiului București vor duce la îndeplinire prevederile
prezentului ordin.
Art. IV. — Prezentul ordin se publică în Monitorul Oficial al
României, Partea I.

10

MONITORUL OFICIAL AL ROMÂNIEI, PARTEA I, Nr. 576/13.VIII.2010

Prezentul ordin transpune prevederile Directivei 2010/3/UE a
Comisiei din 1 februarie 2010 de modificare în scopul adaptării
anexelor III și VI la progresul tehnic a Directivei 76/768/CEE a
Consiliului cu privire la produsele cosmetice, publicată în
Jurnalul Oficial al Uniunii Europene nr. L 29 din 2 februarie 2010,

și ale Directivei 2010/4/UE a Comisiei din 8 februarie 2010 de
modificare, în scopul adaptării anexei III la progresul tehnic, a
Directivei 76/768/CEE a Consiliului cu privire la produsele
cosmetice, publicată în Jurnalul Oficial al Uniunii Europene
nr. L 36 din 9 februarie 2010.

p. Ministrul sănătății,
Raed Arafat,
subsecretar de stat
București, 6 august 2010.
Nr. 1.102.
ANEXĂ

Nr.
crt.

Substanța/Denumirea INCI

0

1

Domeniul de aplicare

Concentrația
maximă
admisă
în produsul
cosmetic finit

Alte limitări și exigențe

Condițiile de folosire și
precauțiile care trebuie
menționate pe etichetă

2

3

4

5

207 Ethyl Lauroyl Arginate
HCl (INCI) (10)
Clorhidrat de etil-Ν α -dodecanoilL-arginat
Nr. CAS 60372-77-2
Nr. CE 434-630-6

a) săpun;
b) șampoane antimătreață;
c) deodorante, cu excepția
celor sub formă de spray-uri.

0,8%

În alte scopuri decât pentru
a inhiba dezvoltarea
microorganismelor în
produs. Acest scop trebuie
să reiasă clar din
prezentarea produsului.

208 1-(beta-aminoetil)
amino-4-(beta-hidroxietil)
oxi-2-nitrobenzen
și sărurile sale
HC Orange No. 2
Nr. CAS 85765-48-6
EINECS 416-410-1

Substanță de colorare a
părului utilizată în produsele
neoxidante pentru vopsirea
părului

1,0%

— A nu se folosi cu sisteme
nitrozante
! Coloranții
— Conținut maxim de
pentru păr pot cauza
nitrozamină: 50 μg/kg
— A se păstra în recipiente reacții alergice severe.
Citiți și urmați
fără nitriți
instrucțiunile.
Acest produs nu este
destinat pentru uzul
persoanelor cu vârsta
sub 16 ani.
Tatuajele temporare
cu ăhenna neagră” vă
pot crește riscul de
alergie.
Nu vă colorați părul
dacă:
— Aveți o erupție pe
față sau aveți scalp
sensibil, iritat sau cu
leziuni;
— Ați avut vreodată
orice reacție după
colorarea părului;
— Ați avut în trecut o
reacție la un tatuaj
temporar cu ăhenna
neagră”.

209 2-[(2-metoxi-4- nitrofenil)
amino]etanol și sărurile sale
2-Hydroxyethylamino- 5nitroanisole
Nr. CAS 66095-81-6
EINECS 266-138-0

Substanță de colorare a
părului utilizată în produsele
neoxidante pentru vopsirea
părului

0,2%

— A nu se folosi cu sisteme
nitrozante
— Conținut maxim de
nitrozamină: 50 μg/kg
— A se păstra în recipiente
fără nitriți

(10) Pentru utilizare în calitate de conservant, a se vedea anexa VI partea 1 poziția 58.

MONITORUL OFICIAL AL ROMÂNIEI, PARTEA I, Nr. 576/13.VIII.2010

11

REPUBLICĂRI
LEGEA
cetățeniei române nr. 21/1991*)
CAPITOLUL I
Dispoziții generale
Art. 1. — (1) Cetățenia română este legătura și apartenența
unei persoane fizice la statul român.
(2) Cetățenii români sunt egali în fața legii; numai ei vor fi
admiși în funcțiile publice civile și militare.
(3) Cetățenii României se bucură de protecția statului român.
Art. 2. — Modurile de dobândire și de pierdere a cetățeniei
române sunt cele prevăzute în prezenta lege.
Art. 3. — Încheierea, declararea nulității, anularea sau
desfacerea căsătoriei între un cetățean român și un străin nu
produce efecte asupra cetățeniei soților.
CAPITOLUL II
Dobândirea cetățeniei române
Art. 4. — Cetățenia română se dobândește prin:
a) naștere;
b) adopție;
c) acordare la cerere.
A. Prin naștere
Art. 5. — (1) Copiii născuți pe teritoriul României, din părinți
cetățeni români, sunt cetățeni români.
(2) Sunt, de asemenea, cetățeni români cei care:
a) s-au născut pe teritoriul statului român, chiar dacă numai
unul dintre părinți este cetățean român;
b) s-au născut în străinătate și ambii părinți sau numai unul
dintre ei are cetățenia română.
(3) Copilul găsit pe teritoriul statului român este considerat
cetățean român, până la proba contrarie, dacă niciunul dintre
părinți nu este cunoscut.
B. Prin adopție
Art. 6. — (1) Cetățenia română se dobândește de către
copilul cetățean străin sau fără cetățenie prin adopție, dacă

adoptatorii sunt cetățeni români. În cazul în care adoptatul este
major, este necesar consimțământul acestuia.
(2) În cazul în care numai unul dintre adoptatori este cetățean
român, cetățenia adoptatului minor va fi hotărâtă, de comun
acord, de către adoptatori. În situația în care adoptatorii nu cad
de acord, instanța judecătorească competentă să încuviințeze
adopția va decide asupra cetățeniei minorului, ținând seama de
interesele acestuia. În cazul copilului care a împlinit vârsta de
14 ani este necesar consimțământul acestuia.
(3) Dacă adopția se face de către o singură persoană, iar
aceasta este cetățean român, minorul dobândește cetățenia
adoptatorului.
Art. 7. — (1) În cazul declarării nulității sau anulării adopției,
copilul care nu a împlinit vârsta de 18 ani este considerat că nu
a fost niciodată cetățean român, dacă domiciliază în străinătate
sau dacă părăsește țara pentru a domicilia în străinătate.
(2) În cazul desfacerii adopției copilul care nu a împlinit vârsta
de 18 ani pierde cetățenia română pe data desfacerii adopției,
dacă acesta domiciliază în străinătate sau dacă părăsește țara
pentru a domicilia în străinătate.
C. Prin acordare la cerere
Art. 8. — (1) Cetățenia română se poate acorda, la cerere,
persoanei fără cetățenie sau cetățeanului străin, dacă
îndeplinește următoarele condiții:
a) s-a născut și domiciliază, la data cererii, pe teritoriul
României sau, deși nu s-a născut pe acest teritoriu, domiciliază
în condițiile legii pe teritoriul statului român de cel puțin 8 ani
sau, în cazul în care este căsătorit și conviețuiește cu un
cetățean român, de cel puțin 5 ani de la data căsătoriei;
b) dovedește, prin comportament, acțiuni și atitudine,
loialitate față de statul român, nu întreprinde sau sprijină acțiuni
împotriva ordinii de drept sau a securității naționale și declară că
nici în trecut nu a întreprins asemenea acțiuni;
c) a împlinit vârsta de 18 ani;

*) Republicată în temeiul art. 21 din Ordonanța de urgență a Guvernului nr. 5/2010 pentru înființarea, organizarea și funcționarea Autorității Naționale
pentru Cetățenie, publicată în Monitorul Oficial al României, Partea I, nr. 93 din 10 februarie 2010, aprobată cu modificări prin Legea nr. 112/2010, publicată în
Monitorul Oficial al României, Partea I, nr. 405 din 17 iunie 2010, dându-se textelor o nouă numerotare.
Legea cetățeniei române nr. 21/1991 a mai fost republicată în Monitorul Oficial al României, Partea I, nr. 98 din 6 martie 2000, iar ulterior a mai fost
modificată și completată prin:
— Ordonanța Guvernului nr. 84/2001 privind înființarea, organizarea și funcționarea serviciilor publice comunitare de evidență a persoanelor, publicată
în Monitorul Oficial al României, Partea I, nr. 544 din 1 septembrie 2001, aprobată cu modificări și completări prin Legea nr. 372/2002, publicată în Monitorul Oficial
al României, Partea I, nr. 447 din 26 iunie 2002, cu modificările și completările ulterioare;
— Ordonanța de urgență a Guvernului nr. 167/2001 privind suspendarea aplicării prevederilor art. 35 din Legea cetățeniei române nr. 21/1991, republicată,
publicată în Monitorul Oficial al României, Partea I, nr. 802 din 14 decembrie 2001, aprobată prin Legea nr. 225/2002, publicată în Monitorul Oficial al României,
Partea I, nr. 290 din 29 aprilie 2002;
— Ordonanța de urgență a Guvernului nr. 68/2002 pentru modificarea și completarea Legii cetățeniei române nr. 21/1991, publicată în Monitorul Oficial
al României, Partea I, nr. 424 din 18 iunie 2002, aprobată cu modificări prin Legea nr. 542/2002, publicată în Monitorul Oficial al României, Partea I, nr. 726 din
4 octombrie 2002;
— Ordonanța de urgență a Guvernului nr. 160/2002 privind suspendarea aplicării unor dispoziții din Legea cetățeniei române nr. 21/1991, publicată în
Monitorul Oficial al României, Partea I, nr. 850 din 25 noiembrie 2002, aprobată cu modificări prin Legea nr. 165/2003, publicată în Monitorul Oficial al României,
Partea I, nr. 305 din 7 mai 2003;
— Ordonanța de urgență a Guvernului nr. 43/2003 pentru modificarea și completarea Legii cetățeniei române nr. 21/1991, publicată în Monitorul Oficial
al României, Partea I, nr. 399 din 9 iunie 2003, aprobată cu modificări prin Legea nr. 405/2003, publicată în Monitorul Oficial al României, Partea I, nr. 721 din
15 octombrie 2003;
— Legea nr. 248/2003 pentru completarea Legii cetățeniei române nr. 21/1991, republicată, publicată în Monitorul Oficial al României, Partea I, nr. 414
din 13 iunie 2003;
— Ordonanța de urgență a Guvernului nr. 87/2007 pentru modificarea Legii cetățeniei române nr. 21/1991, publicată în Monitorul Oficial al României,
Partea I, nr. 634 din 14 septembrie 2007, aprobată cu modificări și completări prin Legea nr. 70/2008, publicată în Monitorul Oficial al României, Partea I, nr. 283
din 11 aprilie 2008;
— Ordonanța de urgență a Guvernului nr. 147/2008 pentru modificarea și completarea Legii cetățeniei române nr. 21/1991, publicată în Monitorul Oficial
al României, Partea I, nr. 765 din 13 noiembrie 2008, aprobată cu modificări și completări prin Legea nr. 171/2009, publicată în Monitorul Oficial al României, Partea I,
nr. 321 din 14 mai 2009;
— Ordonanța de urgență a Guvernului nr. 36/2009 pentru modificarea și completarea Legii cetățeniei române nr. 21/1991, publicată în Monitorul Oficial
al României, Partea I, nr. 259 din 21 aprilie 2009, aprobată cu modificări și completări prin Legea nr. 354/2009, publicată în Monitorul Oficial al României, Partea I,
nr. 781 din 16 noiembrie 2009.

12

MONITORUL OFICIAL AL ROMÂNIEI, PARTEA I, Nr. 576/13.VIII.2010

d) are asigurate în România mijloace legale pentru o
existență decentă, în condițiile stabilite de legislația privind
regimul străinilor;
e) este cunoscut cu o bună comportare și nu a fost
condamnat în țară sau în străinătate pentru o infracțiune care îl
face nedemn de a fi cetățean român;
f) cunoaște limba română și posedă noțiuni elementare de
cultură și civilizație românească, în măsură suficientă pentru a
se integra în viața socială;
g) cunoaște prevederile Constituției României și imnul
național.
(2) Termenele prevăzute la alin. (1) lit. a) pot fi reduse până
la jumătate în următoarele situații:
a) solicitantul este o personalitate recunoscută pe plan
internațional;
b) solicitantul este cetățeanul unui stat membru al Uniunii
Europene;
c) solicitantul a dobândit statut de refugiat potrivit prevederilor
legale în vigoare;
d) solicitantul a investit în România sume care depășesc
1.000.000 de euro.
(3) Dacă cetățeanul străin sau persoana fără cetățenie care
a solicitat să i se acorde cetățenia română se află în afara
teritoriului statului român o perioadă mai mare de 6 luni în cursul
unui an, anul respectiv nu se ia în calcul la stabilirea perioadei
prevăzute la alin. (1) lit. a).
Art. 9. — (1) Copilul născut din părinți cetățeni străini sau
fără cetățenie și care nu a împlinit vârsta de 18 ani dobândește
cetățenia română o dată cu părinții săi.
(2) În cazul în care numai unul dintre părinți dobândește
cetățenia română, părinții vor hotărî, de comun acord, cu privire
la cetățenia copilului. În situația în care părinții nu cad de acord,
tribunalul de la domiciliul minorului va decide, ținând seama de
interesele acestuia. În cazul copilului care a împlinit vârsta de
14 ani este necesar consimțământul acestuia.
(3) Copilul dobândește cetățenia română pe aceeași dată cu
părintele său.
(4) În cazul în care minorul a dobândit cetățenia română în
condițiile alin. (1) sau (2) și nu a fost inclus în certificatul de
cetățenie al părintelui sau nu i s-a eliberat certificat de cetățenie
potrivit dispozițiilor art. 20 alin. (5) sau (7), părinții sau, după caz,
părintele, cetățeni români, pot solicita transcrierea ori înscrierea
în registrele de stare civilă române a certificatelor sau extraselor
de stare civilă eliberate de autoritățile străine în condițiile Legii
nr. 119/1996*) cu privire la actele de stare civilă, republicată.
(5) Copilul care a împlinit vârsta de 14 ani poate formula în
nume propriu cererea de transcriere sau înscriere a certificatului
ori extrasului de naștere. În acest caz, dovada cetățeniei
minorului se face cu cartea de identitate sau pașaportul
emisă/emis de autoritățile române părintelui ori cu certificatul
prevăzut la art. 20 alin. (4).
Art. 10. — (1) Cetățenia română se poate acorda și
persoanelor care au pierdut această cetățenie, precum și
descendenților acestora până la gradul II inclusiv și care cer
redobândirea ei, cu păstrarea cetățeniei străine și stabilirea
domiciliului în țară sau cu menținerea acestuia în străinătate,
dacă îndeplinesc în mod corespunzător condițiile prevăzute la
art. 8 alin. (1) lit. b)—e).
(2) Dispozițiile alin. (1) se aplică și apatrizilor foști cetățeni
români și descendenților acestora până la gradul II inclusiv.
(3) Redobândirea cetățeniei de către unul dintre soți nu are
nicio consecință asupra cetățeniei celuilalt soț. Soțul cetățean
străin sau fără cetățenie al persoanei care redobândește
cetățenia română poate cere acordarea cetățeniei române în
condițiile prezentei legi.

Art. 11. — (1) Persoanele care au dobândit cetățenia română
prin naștere sau prin adopție și care au pierdut-o din motive
neimputabile lor sau această cetățenie le-a fost ridicată fără voia
lor, precum și descendenții acestora până la gradul III, la cerere,
pot redobândi sau li se poate acorda cetățenia română, cu
posibilitatea păstrării cetățeniei străine și stabilirea domiciliului în
țară sau cu menținerea acestuia în străinătate, dacă îndeplinesc
condițiile prevăzute la art. 8 alin. (1) lit. b), c) și e).
(2) Dispozițiile art. 10 alin. (2) și (3) se aplică în mod
corespunzător.
CAPITOLUL III
Procedura acordării cetățeniei române
Art. 12. — Aprobarea cererilor de acordare ori de
redobândire a cetățeniei române se face prin ordin al
președintelui Autorității Naționale pentru Cetățenie, pe baza
propunerilor Comisiei pentru cetățenie.
Art. 13. — (1) Cererea de acordare sau, după caz, de
redobândire a cetățeniei române se formulează în limba
română, se adresează Comisiei pentru cetățenie și se depune
personal sau, în cazuri temeinic justificate, prin mandatar cu
procură specială și autentică la sediul Autorității Naționale pentru
Cetățenie, fiind însoțită de acte care dovedesc îndeplinirea
condițiilor prevăzute de prezenta lege.
(2) Cererile de redobândire sau de acordare a cetățeniei
române întemeiate pe dispozițiile art. 10 alin. (1) și art. 11 pot fi
depuse și la misiunile diplomatice sau la oficiile consulare ale
României. În cazul în care cererile au fost depuse la misiunile
diplomatice sau la oficiile consulare ale României, acestea vor
fi trimise de îndată Comisiei pentru cetățenie din cadrul
Autorității Naționale pentru Cetățenie.
Art. 14. — (1) Comisia pentru cetățenie, denumită în
continuare Comisia, entitate fără personalitate juridică din cadrul
Autorității Naționale pentru Cetățenie, verifică îndeplinirea
condițiilor prevăzute de lege pentru acordarea, redobândirea,
retragerea sau renunțarea la cetățenia română.
(2) Comisia are un secretariat tehnic constituit în cadrul
Autorității Naționale pentru Cetățenie.
(3) Membrii Comisiei și președintele acesteia se numesc prin
ordin al ministrului justiției, pentru un mandat de 2 ani, și pot fi
revocați pe toată durata mandatului prin ordin al ministrului
justiției.
(4) Comisia are activitate permanentă, este formată dintr-un
președinte și din 20 de membri, personal din cadrul Autorității
Naționale pentru Cetățenie. Lucrările Comisiei nu sunt publice,
acestea se desfășoară în prezența a cel puțin 3 membri și sunt
prezidate de președinte, iar în lipsa acestuia, de către un
membru desemnat de acesta.
(5) Îndeplinirea sau, după caz, neîndeplinirea condițiilor
prevăzute de lege pentru acordarea ori redobândirea cetățeniei
române se constată printr-un raport motivat, care se adoptă de
Comisie cu votul majorității celor prezenți. În caz de paritate,
votul președintelui Comisiei sau al înlocuitorului acestuia este
decisiv.
Art. 15. — (1) Cererea de acordare sau de redobândire a
cetățeniei este înregistrată la secretariatul tehnic al Comisiei. În
cazul în care constată lipsa unor documente necesare
soluționării cererii, președintele Comisiei solicită, prin rezoluție,
completarea dosarului. În cazul în care, în termen de cel mult
6 luni de la primirea solicitării, nu sunt transmise actele
necesare, cererea se va respinge ca nesusținută.
(2) Președintele Comisiei, prin rezoluție, stabilește termenul
la care se va dezbate cererea de acordare sau redobândire a

*) Legea nr. 119/1996 cu privire la actele de stare civilă a fost republicată în Monitorul Oficial al României, Partea I, nr. 743 din 2 noiembrie 2009.

MONITORUL OFICIAL AL ROMÂNIEI, PARTEA I, Nr. 576/13.VIII.2010
cetățeniei, dispunând totodată solicitarea de relații de la orice
autorități cu privire la îndeplinirea condițiilor prevăzute la art. 8
alin. (1) lit. b) și e).
(3) La termenul stabilit în vederea dezbaterii cererii, Comisia
verifică îndeplinirea condițiilor necesare acordării sau
redobândirii cetățeniei, cu excepția condițiilor prevăzute la art. 8
alin. (1) lit. f) și g).
(4) În cazul în care Comisia constată necesitatea audierii
unor persoane care ar putea da informații utile în vederea
soluționării cererii, dispune citarea acestora, stabilind un nou
termen.
(5) În cazul în care sunt întrunite condițiile pentru acordarea
cetățeniei române, Comisia stabilește, într-un termen ce nu va
depăși 6 luni, programarea persoanei la interviul organizat
pentru verificarea condițiilor prevăzute la art. 8 alin. (1) lit. f) și g).
Art. 16. — (1) Cererea de acordare sau de redobândire a
cetățeniei române, formulată potrivit art. 11, este înregistrată la
secretariatul tehnic al Comisiei.
(2) Președintele Comisiei pentru cetățenie, prin rezoluție,
dispune:
a) solicitarea de relații de la orice autorități cu privire la
îndeplinirea condițiilor prevăzute la art. 8 alin. (1) lit. b) și e);
b) completarea dosarului, în termen de cel mult două luni de
la primirea solicitării secretariatului tehnic al Comisiei de către
petent, în cazul în care se constată lipsa unor documente
necesare soluționării cererii, sub sancțiunea respingerii cererii
ca nesusținută;
c) fixarea termenului la care Comisia va verifica îndeplinirea
condițiilor necesare acordării sau redobândirii cetățeniei române
potrivit art. 11, termen care nu va depăși 5 luni de la data
înregistrării cererii.
Art. 17. — (1) În cazul în care nu sunt îndeplinite condițiile
cerute de lege pentru acordarea ori redobândirea cetățeniei,
precum și în cazul nepromovării interviului prevăzut la art. 15
alin. (5) ori al neprezentării, în mod nejustificat, la susținerea
acestuia, Comisia, printr-un raport motivat, propune
președintelui Autorității Naționale pentru Cetățenie respingerea
cererii.
(2) O nouă cerere de acordare sau de redobândire a
cetățeniei române se poate depune după 6 luni de la
respingerea cererii anterioare.
Art. 18. — (1) Dacă solicitantul este declarat admis la
interviu, Comisia va întocmi un raport în care va menționa
întrunirea condițiilor legale pentru acordarea sau, după caz,
redobândirea cetățeniei.
(2) Raportul, însoțit de cererea de acordare ori de
redobândire a cetățeniei, va fi înaintat președintelui Autorității
Naționale pentru Cetățenie.
Art. 19. — (1) Președintele Autorității Naționale pentru
Cetățenie, constatând îndeplinite condițiile prevăzute de
prezenta lege, emite ordinul de acordare sau de redobândire a
cetățeniei române, după caz. Ordinul de acordare sau de
redobândire a cetățeniei române se comunică solicitantului, prin
scrisoare recomandată cu confirmare de primire, de îndată, de
la data emiterii ordinului.
(2) În cazul în care constată neîndeplinirea condițiilor
prevăzute de lege, președintele Autorității Naționale pentru
Cetățenie respinge, prin ordin, cererea de acordare sau de
redobândire a cetățeniei.
(3) Ordinul președintelui Autorității Naționale pentru
Cetățenie de acordare sau de redobândire a cetățeniei române,
respectiv ordinul de respingere a cererii de acordare sau de
redobândire a cetățeniei române se comunică, de îndată,
solicitantului, prin scrisoare recomandată cu confirmare de
primire.

13

(4) Ordinul de respingere a cererii de acordare sau
redobândire a cetățeniei române poate fi atacat, în termen de
15 zile de la data comunicării, la Curtea de Apel București,
Secția contencios administrativ. Hotărârea curții de apel este
definitivă și poate fi supusă recursului la Secția de contencios
administrativ a Înaltei Curți de Casație și Justiție.
Art. 20. — (1) Cetățenia română se acordă sau se
redobândește la data depunerii jurământului de credință.
(2) În termen de 3 luni de la data comunicării ordinului
președintelui Autorității Naționale pentru Cetățenie de acordare
sau redobândire a cetățeniei române, persoanele cărora li s-a
acordat sau care au redobândit cetățenia română vor depune
jurământul de credință față de România.
(3) Jurământul de credință se depune în ședință solemnă în
fața ministrului justiției și a președintelui Autorității Naționale
pentru Cetățenie sau a unuia dintre cei 2 vicepreședinți ai
autorității delegați în acest sens și are următorul conținut:
ăJur să fiu devotat patriei și poporului român, să apăr
drepturile și interesele naționale, să respect Constituția și legile
României.”
(4) După depunerea jurământului, Comisia eliberează
certificatul de cetățenie română, care va fi întocmit în două
exemplare, semnate de președintele Autorității Naționale pentru
Cetățenie, dintre care un exemplar va fi înmânat titularului.
Ambele exemplare ale certificatului conțin elemente de
siguranță și au aplicate fotografii ale titularului.
(5) În situația în care copiii minori dobândesc cetățenia
română odată cu părinții sau cu unul dintre ei, aceștia vor fi
înscriși în certificatul de cetățenie al părinților și nu depun
jurământul.
(6) Persoana care a obținut cetățenia română în condițiile
prevăzute la art. 10 și 11, cu menținerea domiciliului în
străinătate, va depune jurământul de credință în fața șefului
misiunii diplomatice sau al oficiului consular al României din țara
în care domiciliază, în termenul prevăzut la alin. (2). În acest
caz, certificatul de cetățenie română va fi eliberat de șeful
misiunii diplomatice sau al oficiului consular respectiv.
(7) În cazul în care copilul devine major în timpul procesului
de soluționare a cererii și până la data dobândirii de către părinți
a cetățeniei române, acesta va depune jurământul și i se va
elibera certificat de cetățenie distinct.
Art. 21. — (1) Nedepunerea, din motive imputabile persoanei
care a obținut cetățenia română, a jurământului de credință, în
termenul prevăzut la art. 20 alin. (2), atrage încetarea efectelor
ordinului de acordare sau de redobândire a cetățeniei române
față de persoana în cauză.
(2) Constatarea încetării efectelor ordinului de acordare sau
de redobândire a cetățeniei române față de persoanele care nu
au depus jurământul în condițiile legii se face de către
președintele Autorității Naționale pentru Cetățenie, la sesizarea
direcției de specialitate din cadrul autorității, sau, după caz, de
șeful misiunii diplomatice ori al oficiului consular.
(3) Persoana care decedează înaintea depunerii
jurământului de credință față de România este recunoscută ca
fiind cetățean român, la cererea succesorilor săi legali, de la
data emiterii ordinului președintelui Autorității Naționale pentru
Cetățenie de acordare sau de redobândire a cetățeniei române,
urmând a fi eliberat certificatul de cetățenie de către Comisie.
Cererea poate fi depusă în termen de un an de la data decesului
titularului cererii de acordare sau de redobândire a cetățeniei
române.
(4) Persoana care nu poate depune jurământul de credință
față de România din cauza unui handicap permanent sau a unei
boli cronice obține cetățenia română de la data emiterii ordinului
președintelui Autorității Naționale pentru Cetățenie de acordare
sau, după caz, de redobândire a cetățeniei române, pe baza
cererii și a înscrisurilor medicale, transmise în acest sens,

14

MONITORUL OFICIAL AL ROMÂNIEI, PARTEA I, Nr. 576/13.VIII.2010

personal sau prin reprezentantul legal ori convențional cu
mandat special, până la data finalizării procedurii de acordare
sau, după caz, de redobândire a cetățeniei. Cererea adresată
Comisiei privind eliberarea certificatului de cetățenie poate fi
formulată în termen de un an de la data luării la cunoștință a
termenului de depunere a jurământului de credință.
Nedepunerea cererii în termenul de un an atrage încetarea
efectelor ordinului președintelui Autorității Naționale pentru
Cetățenie de acordare sau de redobândire a cetățeniei române.
CAPITOLUL IV
Dovada cetățeniei române
Art. 22. — (1) Dovada cetățeniei române se face cu cartea de
identitate sau, după caz, cu buletinul de identitate, pașaportul
ori cu certificatul prevăzut la art. 20 alin. (4).
(2) Cetățenia copilului până la vârsta de 14 ani se dovedește
cu certificatul său de naștere, însoțit de buletinul ori cartea de
identitate, după caz, sau pașaportul oricăruia dintre părinți.
(3) În cazul în care copilul este înscris în pașaportul unuia
dintre părinți sau, după caz, în buletinul de identitate, dovada
cetățeniei se face cu oricare dintre aceste acte.
Art. 23. — În caz de nevoie misiunile diplomatice sau oficiile
consulare ale României eliberează, la cerere, dovezi de
cetățenie pentru cetățenii români aflați în străinătate.
CAPITOLUL V
Pierderea cetățeniei române
Art. 24. — Cetățenia română se pierde prin:
a) retragerea cetățeniei române;
b) aprobarea renunțării la cetățenia română;
c) în alte cazuri prevăzute de lege.
A. Prin retragerea cetățeniei române
Art. 25. — (1) Cetățenia română se poate retrage persoanei
care:
a) aflată în străinătate, săvârșește fapte deosebit de grave
prin care vatămă interesele statului român sau lezează prestigiul
României;
b) aflată în străinătate, se înrolează în forțele armate ale unui
stat cu care România a rupt relațiile diplomatice sau cu care este
în stare de război;
c) a obținut cetățenia română prin mijloace frauduloase;
d) este cunoscută ca având legături cu grupări teroriste sau
le-a sprijinit, sub orice formă, ori a săvârșit alte fapte care pun
în pericol siguranța națională.
(2) Cetățenia română nu poate fi retrasă persoanei care a
dobândit-o prin naștere.
Art. 26. — Retragerea cetățeniei române nu produce efecte
asupra cetățeniei soțului sau copiilor persoanei căreia i s-a
retras cetățenia.
B. Prin aprobarea renunțării la cetățenia română
Art. 27. — Pentru motive temeinice se poate aproba
renunțarea la cetățenia română persoanei care a împlinit vârsta
de 18 ani și care:
a) nu este învinuită sau inculpată într-o cauză penală ori nu
are de executat o pedeapsă penală;
b) nu este urmărită pentru debite către stat, persoane fizice
sau juridice din țară sau, având astfel de debite, le achită ori
prezintă garanții corespunzătoare pentru achitarea lor;
c) a dobândit ori a solicitat și are asigurarea că va dobândi o
altă cetățenie.
Art. 28. — (1) Pierderea cetățeniei române prin aprobarea
renunțării nu produce niciun efect asupra cetățeniei soțului sau
copiilor minori.
(2) Cu toate acestea, în cazul în care ambii părinți obțin
aprobarea renunțării la cetățenia română, iar copilul minor se
află împreună cu ei în străinătate ori părăsește împreună cu ei

țara, minorul pierde cetățenia română odată cu părinții săi, iar
dacă aceștia au pierdut cetățenia română la date diferite, pe
ultima dintre aceste date. Copilul minor care, pentru a domicilia
în străinătate, părăsește țara după ce ambii părinți au pierdut
cetățenia română pierde cetățenia română pe data plecării sale
din țară.
(3) Dispozițiile alin. (2) se aplică în mod corespunzător și în
cazul în care numai unul dintre părinți este cunoscut sau este în
viață.
(4) Copilul minor, încredințat prin hotărâre judecătorească
părintelui care are domiciliul în străinătate și care renunță la
cetățenie, pierde cetățenia română pe aceeași dată cu părintele
căruia i-a fost încredințat și la care locuiește, cu condiția obținerii
acordului celuilalt părinte, cetățean român.
(5) În situațiile prevăzute la alin. (2)—(4) copilului care a
împlinit vârsta de 14 ani i se cere consimțământul.
C. Alte cazuri de pierdere a cetățeniei române
Art. 29. — (1) Copilul minor, cetățean român, adoptat de un
cetățean străin, pierde cetățenia română, dacă, la cererea
adoptatorului sau, după caz, a adoptatorilor, dobândește
cetățenia acestora în condițiile prevăzute de legea străină.
Minorului care a împlinit vârsta de 14 ani i se cere
consimțământul.
(2) Data pierderii cetățeniei române în condițiile alin. (1) este
data dobândirii de către minor a cetățeniei adoptatorului.
(3) În cazul declarării nulității sau anulării adopției, copilul
care nu a împlinit vârsta de 18 ani este considerat că nu a
pierdut niciodată cetățenia română.
Art. 30. — (1) În situația prevăzută la art. 5 alin. (3) copilul
găsit pierde cetățenia română, dacă până la împlinirea vârstei
de 18 ani i s-a stabilit filiația față de ambii părinți, iar aceștia sunt
cetățeni străini.
(2) Cetățenia română se pierde și în cazul în care filiația s-a
stabilit numai față de un părinte cetățean străin, celălalt părinte
rămânând necunoscut.
(3) Data pierderii cetățeniei române în condițiile alin. (1) și
(2) este data stabilirii filiației copilului.
CAPITOLUL VI
Procedura retragerii cetățeniei române
și aprobării renunțării la cetățenia română
Art. 31. — (1) Cererea de renunțare la cetățenia română,
însoțită de actele doveditoare prevăzute la art. 27, se depune la
secretariatul tehnic al Comisiei sau la misiunile diplomatice ori
oficiile consulare ale României din țara în care solicitantul își are
domiciliul sau reședința.
(2) În cazul în care constată lipsa documentelor necesare
soluționării cererii, președintele Comisiei solicită, prin rezoluție,
completarea dosarului. În cazul în care, în termen de cel mult
6 luni de la comunicare, nu sunt transmise actele necesare,
cererea va fi respinsă ca nesusținută.
(3) În cazul în care dosarul cuprinde toate documentele
necesare soluționării cererii de renunțare la cetățenia română,
președintele Comisiei, prin rezoluție, dispune solicitarea de
relații de la orice autorități cu privire la îndeplinirea condiției
prevăzute, după caz, la art. 27 lit. a) și b).
(4) Președintele Autorității Naționale pentru Cetățenie
dispune, prin ordin, aprobarea sau, după caz, respingerea
cererii de renunțare la cetățenia română, pe baza raportului
Comisiei, prin care aceasta constată îndeplinirea sau
neîndeplinirea condițiilor prevăzute la art. 27.
(5) Ordinul președintelui Autorității Naționale pentru
Cetățenie de aprobare sau, după caz, de respingere a cererii
de renunțare la cetățenia română se comunică solicitantului, prin
scrisoare recomandată cu confirmare de primire.

MONITORUL OFICIAL AL ROMÂNIEI, PARTEA I, Nr. 576/13.VIII.2010
(6) Ordinul de respingere a cererii de renunțare la cetățenia
română poate fi atacat, în termen de 15 zile de la data
comunicării, la Curtea de Apel București. Hotărârea curții de apel
este definitivă și este supusă recursului la Secția de contencios
administrativ a Înaltei Curți de Casație și Justiție.
(7) Pierderea cetățeniei române prin renunțare are loc la data
eliberării adeverinței de renunțare la cetățenia română.
(8) Dovada renunțării la cetățenia română se face cu
adeverință eliberată de secretariatul Comisiei, pentru
persoanele cu domiciliul în România, ori de misiunile diplomatice
sau oficiile consulare ale României, pentru persoanele cu
domiciliul sau reședința în străinătate, în baza ordinului
președintelui Autorității Naționale pentru Cetățenie.
Art. 32. — (1) Orice autoritate sau persoană care are
cunoștință de existența unui motiv pentru retragerea cetățeniei
române poate sesiza, în scris, Comisia, având obligația să
prezinte dovezile de care dispune.
(2) Președintele Comisiei stabilește, prin rezoluție, termenul
la care se va dezbate sesizarea de retragere, dispunând
totodată:
a) solicitarea punctului de vedere al autorităților competente
cu privire la îndeplinirea condițiilor legale privind retragerea
cetățeniei;
b) invitarea persoanei care a formulat sesizarea, precum și
a oricărei persoane care ar putea da informații utile soluționării
cererii;
c) citarea persoanei în cauză la domiciliul cunoscut sau, dacă
acesta nu se cunoaște, prin publicarea citației în Monitorul
Oficial al României, Partea a III-a. Citarea persoanei are loc cu
cel puțin 6 luni înainte de termenul fixat pentru dezbaterea
sesizării.
(3) La termenul stabilit pentru dezbaterea sesizării, Comisia
verifică îndeplinirea condițiilor necesare retragerii cetățeniei
române. Aceasta audiază persoanele citate potrivit alin. (2)
lit. b), precum și persoana în cauză. Lipsa persoanei legal citate
nu împiedică desfășurarea procedurilor de retragere a cetățeniei
române.
(4) În cazul în care constată îndeplinirea sau, după caz,
neîndeplinirea condițiilor legale de retragere a cetățeniei
române, Comisia va propune președintelui Autorității Naționale
pentru Cetățenie, printr-un raport motivat, aprobarea retragerii
cetățeniei române sau, după caz, respingerea sesizării.
(5) Președintele Autorității Naționale pentru Cetățenie,
constatând îndeplinite condițiile prevăzute de lege, emite ordinul
de retragere a cetățeniei române, respectiv de respingere a
sesizării de retragere a cetățeniei, în cazul în care constată
neîndeplinirea condițiilor prevăzute de lege.
(6) Ordinul președintelui Autorității Naționale pentru
Cetățenie de admitere sau de respingere a sesizării de retragere
a cetățeniei se comunică persoanei în cauză, precum și
persoanei care a făcut sesizarea, prin scrisoare recomandată
cu confirmare de primire.
(7) Ordinul poate fi atacat, în termen de 15 zile de la data
comunicării, la secția de contencios administrativ a curții de apel
de la domiciliul sau, după caz, reședința solicitantului. Dacă
solicitantul nu are domiciliul sau reședința în România, ordinul
poate fi atacat, în același termen, la Secția de contencios
administrativ a Curții de Apel București. Hotărârea curții de apel
este definitivă și irevocabilă.
(8) Pierderea cetățeniei române prin retragere are loc la data
emiterii ordinului președintelui Autorității Naționale pentru
Cetățenie de aprobare a retragerii cetățeniei române.

15

CAPITOLUL VII
Dispoziții finale și tranzitorii
Art. 33. — Sunt și rămân cetățeni români persoanele care au
dobândit și au păstrat această cetățenie potrivit legislației
anterioare.
Art. 34. — (1) Cererile privind acordarea cetățeniei române
și aprobarea renunțării la cetățenia română sunt supuse unei
taxe prevăzute de lege.
(2) Prin derogare de la prevederile alin. (1), redobândirea
cetățeniei române potrivit art. 10 alin. (2) și art. 11 este scutită de
plata taxelor prevăzute de lege.
Art. 35. — Persoanele cărora li s-a acordat cetățenia
română, potrivit legii, au toate drepturile și libertățile, precum și
obligațiile prevăzute prin Constituție și prin legile țării pentru
cetățenii români.
Art. 36. — (1) Cetățenia română cu titlu de ăcetățenie de
onoare” se poate acorda unor străini pentru servicii deosebite
aduse țării și națiunii române, la propunerea Guvernului, fără
nicio altă formalitate, de către Parlamentul României.
(2) Persoanele care au dobândit cetățenia de onoare se
bucură de toate drepturile civile și politice recunoscute
cetățenilor români, cu excepția dreptului de a alege și de a fi
ales și de a ocupa o funcție publică.
Art. 37. — Pentru situațiile în care se cere consimțământul
celuilalt părinte sau al minorului care a împlinit vârsta de 14 ani,
acesta trebuie făcut în forma unei declarații autentice date în
fața notarului public sau, în străinătate, la misiunile diplomatice
ori oficiile consulare ale României.
Art. 38. — (1) Prezenta lege intră în vigoare la 30 de zile de
la publicarea în Monitorul Oficial al României.
(2) Cererile aflate în curs de soluționare la data intrării în
vigoare a prezentei legi se vor rezolva în conformitate cu
prevederile acesteia. Condițiile de dobândire a cetățeniei
române rămân supuse reglementărilor în vigoare la data
depunerii cererii.
Art. 39. — Pe data intrării în vigoare a prezentei legi se
abrogă Legea nr. 24/1971 — Legea cetățeniei române,
Decretul-lege nr. 137/1990 privind unele dispoziții referitoare la
cetățenia română, prevederile art. 3 și ale art. 8 din Decretullege nr. 7/1989 privind repatrierea cetățenilor români și a foștilor
cetățeni români, precum și orice alte dispoziții contrare
prevederilor prezentei legi.
NOTĂ:
Reproducem mai jos prevederi care nu sunt încorporate în
forma republicată a Legii nr. 21/1991 și care se aplică, în
continuare, ca dispoziții proprii ale actelor modificatoare:
1. Art. IV din Ordonanța de urgență a Guvernului nr. 87/2007
pentru modificarea Legii cetățeniei române nr. 21/1991:
ăArt. IV. — Litera n) a articolului 11 din Legea nr. 90/2001
privind organizarea și funcționarea Guvernului României și a
ministerelor, publicată în Monitorul Oficial al României, Partea I,
nr. 164 din 2 aprilie 2001, cu modificările și completările
ulterioare, se abrogă.”
2. Art. II din Legea nr. 354/2009 privind aprobarea
Ordonanței de urgență a Guvernului nr. 36/2009 pentru
modificarea și completarea Legii cetățeniei române nr. 21/1991:
ăArt. II*). — Începând cu data de 1 ianuarie 2010, în vederea
înregistrării cererilor de redobândire sau acordare a cetățeniei
române, formulate în temeiul dispozițiilor art. 101**) din Legea
cetățeniei române nr. 21/1991, republicată, cu modificările și
completările ulterioare, se vor înființa birouri teritoriale în
subordinea Autorității Naționale pentru Cetățenie.”

*) Art. II a fost modificat prin Ordonanța de urgență a Guvernului nr. 5/2010 pentru înființarea, organizarea și funcționarea Autorității Naționale pentru
Cetățenie, publicată în Monitorul Oficial al României, Partea I, nr. 93 din 10 februarie 2010.
**) Art. 101 a devenit în urma renumerotării art. 11.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 576/13.VIII.2010 conține 16 pagini.

Prețul: 3,20 lei

&JUYDGY|445628]
ISSN 1453—4495

