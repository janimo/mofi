PARTEA I

Anul 178 (XXII) — Nr. 797

Luni, 29 noiembrie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
HOTĂRÂRI ALE GUVERNULUI ROMÂNIEI

1.175. — Hotărâre pentru aprobarea cuantumului plății
naționale directe complementare în sectorul zootehnic,
pentru specia ovine/caprine, în anul 2010..................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.000. — Ordin al ministrului comunicațiilor și societății
informaționale pentru modificarea și completarea
Ordinului ministrului comunicațiilor și societății
informaționale nr. 473/2009 privind procedura de
acordare, suspendare și retragere a deciziei de
acreditare a furnizorilor de servicii de certificare ........

2–3

1.601. — Ordin al ministrului muncii, familiei și protecției
sociale privind aprobarea Ghidului solicitantului —
Condiții specifice pentru cererile de propuneri de
proiecte nr. 111 ăCalitate în serviciile de ocupare”
pentru implementarea Programului operațional
sectorial ăDezvoltarea resurselor umane 2007—2013”

4

ACTE ALE COMISIEI NAȚIONALE
A VALORILOR MOBILIARE
100. — Ordin pentru aprobarea Regulamentului nr. 27/2010
privind supravegherea electronică prin raportări ........

5–11

ACTE ALE CURȚII EUROPENE
A DREPTURILOR OMULUI
Hotărârea din 12 octombrie 2010, definitivă, în Cauza Stoian
împotriva României ....................................................

12–15

2

MONITORUL OFICIAL AL ROMÂNIEI, PARTEA I, Nr. 797/29.XI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea cuantumului plății naționale directe complementare în sectorul zootehnic,
pentru specia ovine/caprine, în anul 2010
În temeiul art. 108 din Constituția României, republicată, și al art. 12 alin. (2) din Ordonanța de urgență a Guvernului
nr. 125/2006 pentru aprobarea schemelor de plăți directe și plăți naționale directe complementare, care se acordă în agricultură
începând cu anul 2007, și pentru modificarea art. 2 din Legea nr. 36/1991 privind societățile agricole și alte forme de asociere în
agricultură, aprobată cu modificări și completări prin Legea nr. 139/2007, cu modificările ulterioare,
Guvernul României adoptă prezenta hotărâre.
Articol unic. — (1) Se aprobă cuantumul plății naționale
directe complementare în sectorul zootehnic la specia
ovine/caprine, pentru cererile depuse în anul 2010, denumită în
continuare primă, în valoare unitară de 40 lei/cap ovine/caprine,
în limita sumei de 268.440.520 lei, care se asigură de la bugetul
de stat, prin bugetul aprobat Ministerului Agriculturii și Dezvoltării
Rurale pe anul 2011.

(2) Procedura de acordare a acestor prime este
reglementată prin Ordinul ministrului agriculturii și dezvoltării
rurale nr. 98/2010 privind stabilirea modului de implementare, a
condițiilor specifice și a criteriilor de eligibilitate pentru aplicarea
schemelor de plăți naționale directe complementare în sectorul
zootehnic la speciile ovine/caprine, în acord cu reglementările
comunitare în domeniu, publicat în Monitorul Oficial al României,
Partea I, nr. 271 din 27 aprilie 2010.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu
București, 24 noiembrie 2010.
Nr. 1.175.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI SOCIETĂȚII INFORMAȚIONALE

ORDIN
pentru modificarea și completarea Ordinului ministrului comunicațiilor și societății informaționale
nr. 473/2009 privind procedura de acordare, suspendare și retragere a deciziei de acreditare
a furnizorilor de servicii de certificare
Având în vedere prevederile art. 36 și 37 din Legea nr. 455/2001 privind semnătura electronică, precum și ale art. 16—20
din Normele tehnice și metodologice pentru aplicarea Legii nr. 455/2001 privind semnătura electronică, aprobate prin Hotărârea
Guvernului nr. 1.259/2001, cu modificările ulterioare,
în temeiul art. 4 alin. (1) pct. 55 și al art. 6 alin. (6) din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare,
ministrul comunicațiilor și societății informaționale emite prezentul ordin.
Art. I. — Ordinul ministrului comunicațiilor și societății
informaționale nr. 473/2009 privind procedura de acordare,
suspendare și retragere a deciziei de acreditare a furnizorilor de

servicii de certificare, publicat în Monitorul Oficial al României,
Partea I, nr. 411 din 16 iunie 2009, se modifică și se
completează după cum urmează:

MONITORUL OFICIAL AL ROMÂNIEI, PARTEA I, Nr. 797/29.XI.2010
1. La articolul 1, alineatul (2) se modifică și va avea
următorul cuprins:
ă(2) Prezentul ordin stabilește condițiile, conținutul, durata de
valabilitate și efectele suspendării sau retragerii deciziei de
acreditare a furnizorilor de servicii de certificare.”
2. După articolul 3 se introduc opt noi articole,
articolele 31—38, cu următorul cuprins:
ăArt. 31. — (1) În vederea acreditării, furnizorul de certificate
calificate trebuie să facă dovada deținerii:
a) a cel puțin 5 angajați care au diplomă de absolvire a unei
forme de învățământ superior de lungă durată, eliberată de o
instituție de învățământ superior acreditată, având înscrisă una
dintre următoarele specializări: automatică, calculatoare,
informatică, matematică, cibernetică, electronică. Angajații
trebuie să aibă cunoștințe în domeniul securității informatice,
dovedite prin studii universitare sau postuniversitare în acest
domeniu ori prin deținerea cel puțin a uneia dintre certificările
CISA, CISM sau CISSP recunoscute la nivel internațional.
Schema de personal va fi înaintată autorității și publicată în
registrul furnizorilor. Orice modificare a schemei de personal va
fi notificată către autoritate în termen de 10 zile lucrătoare de la
producerea acesteia;
b) unei scheme de personal care să asigure un flux continuu
de emitere, suspendare și revocare a certificatelor și segregarea
rolurilor angajaților, asigurând acoperirea cel puțin a
următoarelor roluri: operator pentru crearea cererilor de
certificare (cel puțin două persoane), operator pentru verificarea
cererilor și emiterea certificatelor (cel puțin două persoane),
administrator al sistemului de certificare, administrator de
securitate și auditor intern. Schema de personal va fi înaintată
autorității și publicată în registrul furnizorilor. Orice modificare a
schemei de personal va fi notificată către autoritate în termen
de 10 zile lucrătoare de la producerea acesteia;
c) unei arhitecturi distribuite a sistemului de certificare și
sistemului de înregistrare, separând logic și fizic funcționalitățile
publice: înregistrarea cererilor de certificate, registrul de
certificate și validarea certificatelor de emitere a certificatelor
digitale. Furnizorul trebuie să dovedească disponibilitatea lunară
de 99,98% a soluției de emitere, publicare și validare a
certificatelor, precum și a registrului de certificare.
Disponibilitatea reprezintă capacitatea sistemelor informatice ale
furnizorului de a se afla în stare de funcționare în orice moment
din intervalul de observație de o lună calendaristică.
Disponibilitatea se calculează după formula:

,

unde:
TO = durata unei luni calendaristice, aproximată la 30 zile *
24 ore * 60 minute = 43.200 minute;
TÎ = durata însumată a întreruperilor de serviciu în minute.

d) unui sediu de rezervă pentru continuarea operațiunilor în
cazul apariției unui eveniment care să împiedice utilizarea
sediului principal. Sediul de rezervă trebuie să răspundă
acelorași condiții tehnice ca și sediul principal și să parcurgă
aceleași proceduri de audit. Documentația privind sediul de
rezervă și rapoartele de audit vor fi înaintate autorității și
publicate în registrul furnizorilor;
e) unor sisteme de management al calității, management al
securității informaționale, management de mediu și
management al sănătății și securității ocupaționale, certificate
în conformitate cu standardele ISO 9001, ISO 27001,
ISO 14001, respectiv OHSAS 18001, sau ultimele versiuni ale
acestora ori standardele care le înlocuiesc. Rapoartele de audit
vor fi înaintate autorității și publicate în registrul furnizorilor.
(2) Furnizorii de certificate calificate deja acreditați vor trebui
să facă dovada îndeplinirii condițiilor prevăzute la alin. (1)
lit. a)—e) în cel mult 6 luni de la data publicării în Monitorul
Oficial al României, Partea I, a prezentului ordin.
Art. 32. — Solicitarea acreditării se poate face nu înainte de
un an de la începerea activității ca furnizor de certificate
calificate.
Art. 33. — Raportul de audit care demonstrează îndeplinirea
condițiilor de funcționare ca furnizor acreditat va fi obligatoriu
publicat de către autoritate în registrul furnizorilor.
Art. 34. — Orice modificare a soluției tehnice sau a
procedurilor de lucru ale furnizorului va presupune reluarea
procedurii de reînnoire a acreditării. În acest caz furnizorul este
obligat să reia procedura de acreditare în cel mult 10 zile de la
producerea modificărilor.
Art. 35. — Pentru marcarea riguroasă a creării semnăturii
electronice extinse și verificarea ulterioară a faptului că la acel
moment certificatul utilizat pentru crearea semnăturii nu era
suspendat sau revocat, așa cum este definit în art. 5 din Legea
nr. 455/2001, se va realiza o marcă temporală, așa cum este
definită în Legea nr. 451/2004 privind marca temporală.
Art. 36. — Verificarea informațiilor din cererea de eliberare a
certificatului va fi realizată atât la înregistrarea cererii, cât și la
emiterea certificatului, numai de personalul încadrat în schema
de personal al furnizorului cu atribuții în acest scop.
Art. 37. — Autoritatea poate dispune suspendarea activității
furnizorului până la încetarea cauzelor care au determinat luarea
măsurii și în următoarele situații:
1. furnizorul nu îndeplinește cerințele privind personalul sau
nu anunță modificarea schemei de personal, așa cum este
prevăzut la art. 31 alin. (1) lit. a) și b);
2. furnizorul nu asigură disponibilitatea soluției sau nu anunță
modificările tehnice prevăzute la art. 31 alin. (1) lit. c);
3. furnizorul nu mai îndeplinește cerințele tehnice definite la
art. 31 alin. (1) lit. d) și e) și la art. 35;
4. furnizorul nu îndeplinește cerințele definite la art. 36. Toate
certificatele emise fără respectarea acestei prevederi vor fi
revocate.
Art. 38. — În cazurile prevăzute la art. 37 pct. 1—4,
autoritatea are dreptul de a emite pretenții asupra scrisorii de
garanție bancară sau a poliței de asigurare, în limita prejudiciului
creat.”
Art. II. — Prezentul ordin se publică în Monitorul Oficial al
României, Partea I.

Arhitectura tehnică și dovada îndeplinirii condițiilor de
disponibilitate a soluției vor fi înaintate autorității și publicate în
registrul furnizorilor;
Ministrul comunicațiilor și societății informaționale,
Valerian Vreme

București, 26 octombrie 2010.
Nr. 1.000.

3

4

MONITORUL OFICIAL AL ROMÂNIEI, PARTEA I, Nr. 797/29.XI.2010

MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea Ghidului solicitantului — Condiții specifice pentru cererile de propuneri
de proiecte nr. 111 ăCalitate în serviciile de ocupare” pentru implementarea
Programului operațional sectorial ăDezvoltarea resurselor umane 2007—2013”
Având în vedere:
— Legea nr. 500/2002 privind finanțele publice, cu modificările și completările ulterioare;
— Hotărârea Guvernului nr. 720/1991 privind aprobarea Normelor de organizare și exercitare a controlului financiar
elaborate de Ministerul Economiei și Finanțelor;
— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgență a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență, cu modificările și completările ulterioare;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Ordonanța Guvernului nr. 119/1999 privind controlul intern și controlul financiar preventiv, republicată, cu modificările
și completările ulterioare;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare;
— Ordinul ministrului muncii, familiei și protecției sociale și al ministrului finanțelor publice nr. 1.117/2.170/2010 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă Ghidul solicitantului — Condiții specifice
pentru cererile de propuneri de proiecte nr. 111 ăCalitate în
serviciile de ocupare” pentru implementarea Programului
operațional sectorial ăDezvoltarea resurselor umane 2007—
2013”, prevăzut în anexa*) care face parte integrantă din
prezentul ordin.

Art. 2. — Ministerul Muncii, Familiei și Protecției Sociale, prin
Direcția generală Autoritatea de management pentru Programul
operațional sectorial pentru dezvoltarea resurselor umane, va
duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Ioan Nelu Botiș

București, 24 noiembrie 2010.
Nr. 1.601.

*) Anexa se publică în Monitorul Oficial al României, Partea I, nr. 797 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 797/29.XI.2010

5

ACTE ALE COMISIEI NAȚIONALE
A VA L O R I L O R M O B I L I A R E
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 27/2010
privind supravegherea electronică prin raportări
În conformitate cu prevederile art. 1, 2 și ale art. 7 alin. (3), (10) și (15) din
Statutul Comisiei Naționale a Valorilor Mobiliare, aprobat prin Ordonanța de
urgență a Guvernului nr. 25/2002, aprobată cu modificări și completări prin Legea
nr. 514/2002, cu modificările și completările ulterioare,
Comisia Națională a Valorilor Mobiliare, în ședința din data de
10 noiembrie 2010, a hotărât emiterea următorului ordin:
Art. 1. — Se aprobă Regulamentul nr. 27/2010 privind supravegherea
electronică prin raportări, prevăzut în anexa care face parte integrantă din
prezentul ordin.
Art. 2. — Regulamentul menționat la art. 1 intră în vigoare la data publicării
acestuia și a prezentului ordin în Monitorul Oficial al României, Partea I, și va fi
publicat și în Buletinul Comisiei Naționale a Valorilor Mobiliare și pe site-ul acesteia
(www.cnvmr.ro).
Președintele Comisiei Naționale a Valorilor Mobiliare,
Gabriela Anghelache

București, 16 noiembrie 2010.
Nr. 100.

ANEXĂ

R E G U L A M E N T U L Nr. 27/2010
privind supravegherea electronică prin raportări
CAPITOLUL I
Dispoziții generale
Art. 1. — Prezentul regulament stabilește procedura de
transmitere electronică a raportărilor de către entitățile
reglementate și supravegheate de Comisia Națională a Valorilor
Mobiliare (C.N.V.M.).
Art. 2. — În sensul prezentului regulament, termenii și
expresiile de mai jos au următoarele semnificații:
a) destinatar este C.N.V.M., către care entitățile aflate sub
incidența Legii nr. 297/2004 privind piața de capital, cu
modificările și completările ulterioare (Legea nr. 297/2004) sau
a Ordonanței de urgență a Guvernului nr. 99/2006 privind
instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările
și completările ulterioare (OUG nr. 99/2006), au obligația de a
transmite raportări;
b) entitate raportoare este o persoană fizică sau juridică
aflată sub incidența Legii nr. 297/2004 sau OUG nr. 99/2006
care are obligația de a întocmi și de a trimite la C.N.V.M.
raportările prevăzute de reglementările în vigoare;
c) sistemul de raportare electronică SIR@CNVM este un
sistem informatic cu arhitectură ăclient-server” și interfață de tip
web. Pentru a transmite documentele elaborate în conformitate

cu reglementările în vigoare și în formatele compatibile
sistemului, entitatea raportoare se conectează la acesta prin
intermediul internetului, prin accesarea locului dedicat de pe
website-ul C.N.V.M. (www.cnvmr.ro sau www.rnsc.ro);
d) sistemul de raportare electronică SSER@CNVM este un
sistem informatic cu arhitectură ăclient-server”. Componenta de
tip ăserver” a sistemului rulează pe o stație de lucru dedicată,
din dotarea C.N.V.M. Pentru a transmite documentele elaborate
în conformitate cu reglementările în vigoare și în formatele
compatibile sistemului, entitatea raportoare se conectează la
acesta prin intermediul aplicației ăRaportări Piața Capital Client”,
care este componenta de tip ăclient” a sistemului. Entitatea
raportoare trebuie să instaleze aplicația menționată pe o stație
de lucru locală și să asigure dotarea tehnică necesară
funcționării aplicației. Instalarea aplicației se face de pe
website-ul C.N.V.M.;
e) sistemul de raportare electronică ReSE@CNVM este un
sistem informatic specializat pentru primirea de către C.N.V.M.
de raportări cu semnătură electronică extinsă. Entitatea
raportoare descarcă formatele compatibile sistemului de pe
website-ul C.N.V.M., în vederea completării și transmiterii
acestora prin intermediul poștei electronice, cu semnătură
electronică extinsă;

6

MONITORUL OFICIAL AL ROMÂNIEI, PARTEA I, Nr. 797/29.XI.2010

f) depunere pe cale electronică — procesul de transmitere
către C.N.V.M., prin intermediul sistemelor informatice
SIR@CNVM, SSER@CNVM și ReSE@CNVM, a documentelor
specificate de reglementările emise de C.N.V.M.;
g) cont de acces este ansamblul de date format din nume de
utilizator și parolă și este alocat de destinatar fiecărei entități
raportoare, în vederea permiterii accesului acestuia din urmă la
SIR@CNVM sau SSER@CNVM;
h) semnătură electronică extinsă — modalitatea de semnare
a unui document, bazată pe Certificat Calificat și generată prin
intermediul unor dispozitive securitizate, în conformitate cu
Legea nr. 455/2001 privind semnătura electronică și cu
precizările din Hotărârea Guvernului nr. 1.259/2001 privind
aprobarea Normelor tehnice și metodologice pentru aplicarea
Legii nr. 455/2001 privind semnătura electronică, cu modificările
ulterioare.
Art. 3. — (1) În conformitate cu prevederile Legii nr. 297/2004
și cu reglementările C.N.V.M. emise în aplicarea acestora,
următoarele entități raportoare au obligația de a transmite la
C.N.V.M. raportări pe cale electronică:
a) societăți de servicii de investiții financiare;
b) instituții de credit;
c) traderi;
d) consultanți de investiții;
e) societăți de administrare a investițiilor;
f) depozitari;
g) societăți de investiții care se autoadministrează;
h) operatori de piață;
i) operatori de sistem;
j) societăți de investiții de tip închis care se
autoadministrează;
k) depozitari centrali;
l) case de compensare;
m) contraparte centrală;
n) societăți de investiții financiare;
o) emitenți ale căror valori mobiliare sunt admise la
tranzacționare pe o piață reglementată;
p) emitenți ale căror valori mobiliare sunt tranzacționate pe
piața RASDAQ, la categoriile I și II, cu respectarea prevederilor
art. 10 alin. (4).
(2) Trimiterea pe cale electronică a documentelor specificate
de Legea nr. 297/2004, OUG nr. 99/2006 și de reglementările
emise în aplicarea acestora se va face, în conformitate cu
prezentul regulament, prin intermediul SIR@CNVM,
SSER@CNVM și ReSE@CNVM.
(3) Entitățile raportoare prevăzute la alin. (1) au obligația să
se prezinte la C.N.V.M. pentru a primi contul de acces, constituit
din nume de utilizator și parolă, cu respectarea următoarelor
etape:
a) entitățile raportoare transmit la C.N.V.M. adresa de
înaintare (anexa nr. 1), precum și convențiile pentru transmiterea
raportărilor
prin
intermediul
SIR@CNVM,
respectiv
SSER@CNVM, prevăzute în anexa nr. 2, respectiv în anexa
nr. 3;
b) ulterior transmiterii documentelor prevăzute la lit. a),
entitățile raportoare se prezintă la C.N.V.M. pentru a primi
numele de utilizator și parolă pentru SIR@CNVM și
SSER@CNVM.
(4) După primirea contului de acces, entitățile raportoare au
obligația de a schimba parola, în cadrul primei sesiuni de
autentificare din cadrul SIR@CNVM, respectiv al
SSER@CNVM.
(5) În situația în care entitatea raportoare nu mai deține plicul
conținând contul de acces furnizat de C.N.V.M. sau dacă se
constată că datele aferente contului de acces au intrat în
posesia unei persoane neautorizate de către entitatea
raportoare să folosească sistemul de raportare, respectiva

entitate raportoare are obligația notificării C.N.V.M. și solicitării
emiterii unui nou cont de acces. C.N.V.M. va bloca contul de
acces al entității raportoare imediat după notificare. Prevederile
alin. (4) se aplică în mod corespunzător după obținerea noului
cont de acces.
(6) Entitățile raportoare care au primit contul de acces pentru
utilizarea SIR@CNVM și SSER@CNVM, anterior intrării în
vigoare a prezentului regulament, vor transmite doar convențiile
prevăzute în anexa nr. 2, respectiv în anexa nr. 3, cu
respectarea prevederilor art. 13 alin. (2). Prevederile alin. (5) se
aplică în mod corespunzător și în cazul acestor entități.
CAPITOLUL II
Transmiterea rapoartelor prin intermediul SIR@CNVM
Art. 4. — În vederea transmiterii rapoartelor prin intermediul
sistemului de raportare SIR@CNVM, entitățile raportoare se
conectează la sistem, prin accesarea locului dedicat de pe
website-ul C.N.V.M. Entitățile raportoare pot descărca
instrucțiunile de utilizare, prin intermediul sistemului, de la
secțiunea ăAjutor”.
Art. 5. — (1) Entitățile raportoare au obligația de a transmite
prin intermediul SIR@CNVM raportările prevăzute de Legea
nr. 297/2004, OUG nr. 99/2006 și de reglementările C.N.V.M.
emise în aplicarea acestora, respectiv Regulamentul Băncii
Naționale a României și al Comisiei Naționale a Valorilor
Mobiliare nr. 13/18/2006 privind determinarea cerințelor minime
de capital pentru instituțiile de credit și firmele de investiții,
aprobat prin Ordinul Băncii Naționale a României și al Comisiei
Naționale a Valorilor Mobiliare nr. 10/107/2006, cu modificările și
completările ulterioare, Regulamentul Băncii Naționale a
României și al Comisiei Naționale a Valorilor Mobiliare
nr. 25/30/2006 privind cerințele de publicare pentru instituțiile de
credit și firmele de investiții, aprobat prin Ordinul Băncii
Naționale a României și al Comisiei Naționale a Valorilor
Mobiliare nr. 22/119/2006, cu modificările și completările
ulterioare, Regulamentul C.N.V.M. nr. 32/2006 privind serviciile
de investiții financiare, aprobat prin Ordinul C.N.V.M.
nr. 121/2006, cu modificările și completările ulterioare
(Regulamentul C.N.V.M. nr. 32/2006), Instrucțiunea C.N.V.M.
nr. 8/2007 privind raportarea cerințelor minime de capital,
aprobată prin Ordinul C.N.V.M. nr. 149/2007, Ordinul C.N.V.M.
nr. 75/2005 pentru aprobarea Reglementărilor contabile
conforme cu Directiva a IV-a a Comunităților Europene aplicabile
entităților autorizate, reglementate și supravegheate de Comisia
Națională a Valorilor Mobiliare, cu modificările și completările
ulterioare, și Regulamentul C.N.V.M. nr. 1/2006 privind emitenții
și operațiunile cu valori mobiliare, aprobat prin Ordinul C.N.V.M.
nr. 23/2006, cu modificările și completările ulterioare, după cum
urmează:
a) societățile de servicii de investiții financiare (SSIF):
raportările privind cerințele minime de capital, raportările
semestriale și anuale, situația privind capitalul inițial, precum și
alte situații solicitate de C.N.V.M.;
b) societățile de administrare a investițiilor (SAI): raportările
semestriale și anuale pentru organismele de plasament colectiv
administrate de acestea, raportările privind adecvarea capitalului
pentru societățile care au în obiectul de activitate administrarea
de portofolii individuale de investiții, precum și alte situații
solicitate de C.N.V.M.;
c) organismele de plasament colectiv autoadministrate
(OPC), exclusiv SIF: raportările anuale și semestriale, precum și
alte situații solicitate de C.N.V.M.;
d) societățile de investiții financiare (SIF): raportările
semestriale și anuale, precum și alte situații solicitate de
C.N.V.M.;

MONITORUL OFICIAL AL ROMÂNIEI, PARTEA I, Nr. 797/29.XI.2010
e) emitenții de valori mobiliare admise la tranzacționare pe o
piață reglementată: rapoarte curente și rapoarte periodice
(trimestriale, semestriale și anuale). În sensul prezentului
alineat, termenul ărapoarte curente” se referă la toate rapoartele
sau comunicatele pe care emitenții de valori mobiliare admise la
tranzacționare pe o piață reglementată trebuie să le
întocmească în conformitate cu Legea nr. 297/2004 și cu
Regulamentul C.N.V.M. nr. 1/2006, cu modificările și
completările ulterioare, cu excepția rapoartelor trimestriale,
semestriale și anuale.
(2) Societățile de investiții financiare (SIF), precum și
societățile de servicii de investiții financiare (SSIF) vor transmite
raportări atât în calitatea acestora de entități autorizate,
reglementate și supravegheate de C.N.V.M., cât și în calitatea
de emitent ale cărui valori mobiliare sunt tranzacționate pe o
piață reglementată.
Art. 6. — (1) Entitatea raportoare are obligația de a transmite
rapoartele în formatele compatibile sistemului SIR@CNVM
(machete standard în format tip .xls și/sau fișiere în format tip
.pdf), cu respectarea prevederilor art. 7. Machetele standard în
format Excel pot fi descărcate de către entitatea raportoare de
la secțiunea ăMachete” a SIR@CNVM. Transmiterea prin
sistemul informatic SIR@CNVM a unui raport este considerată
realizată cu succes la momentul în care aplicația generează
mesajul ăProcesul s-a încheiat cu succes”, care rămâne
evidențiat în secțiunea ăLog procese”. Ulterior generării de către
sistem a acestui mesaj, entitatea raportoare și/sau C.N.V.M. nu
pot invoca netransmiterea respectivului raport de către entitatea
raportoare.
(2) La transmiterea rapoartelor, entitățile raportoare au
obligația să se asigure că toate câmpurile din cadrul secțiunii
ăÎncărcare” a SIR@CNVM (de exemplu, periodicitate, nume
raportare etc.) corespund conținutului fișierului/fișierelor
atașat/atașate.
Art. 7. — (1) Entitățile raportoare prevăzute la art. 5 alin. (1)
lit. a)—d) au obligația să transmită rapoartele folosind machetele
standard în format .xls, având atașate fișierele în format .pdf
conținând informațiile incluse în respectivele machete standard
de tip .xls, precum și orice alte informații sau documente
corespunzătoare respectivului tip de raport, în cazul în care
pentru aceste informații sau documente nu există machetă tip
.xls.
(2) Emitenții prevăzuți la art. 5 alin. (1) lit. e) au obligația să
transmită rapoartele în format .pdf, având atașate machetele
standard în format .xls conținând informațiile incluse în
respectivul fișier de tip .pdf. Obligația cu privire la transmiterea
raportului în format .xls este aplicabilă în cazul în care sistemul
are predefinite respectivele rapoarte în format .xls.
(3) Entitățile raportoare au obligația de a transmite în formatul
tip .pdf menționat la alin. (1) și (2) forma scanată a rapoartelor
originale, ștampilate și semnate de persoana sau, după caz, de
toate persoanele responsabilă/responsabile din cadrul entității
raportoare care, potrivit prevederilor aplicabile, au obligația de a
semna respectivele rapoarte. În cazul în care se transmit
simultan fișiere în format .xls și în format .pdf, rapoartele în
format .pdf trebuie să conțină informațiile transmise în format
.xls.
(4) Rapoartele precizate la art. 5 alin. (1) lit. e), transmise de
către emitenți în format tip .pdf, se publică automat de către
sistem, pe website-ul C.N.V.M., în secțiunea dedicată Sistemului
oficial de stocare a rapoartelor emitenților ale căror valori
mobiliare sunt admise la tranzacționare pe o piață reglementată
(Sistemul oficial de stocare a rapoartelor).

7

(5) Emitenții nu vor transmite în format .pdf prin intermediul
SIR@CNVM informații confidențiale, care nu trebuie făcute
publice, și nici rapoartele prevăzute la art. 226 alin. (4) din Legea
nr. 297/2004, care conțin informațiile privilegiate a căror
dezvăluire publică se dorește a fi amânată. Rapoartele
respective pot fi transmise C.N.V.M. în format hârtie.
(6) Responsabilitatea cu privire la conținutul rapoartelor,
precum și cu privire la transmiterea acestora în conformitate cu
prevederile prezentului regulament revine în exclusivitate
entității raportoare, precum și persoanei sau, după caz,
persoanelor responsabile din cadrul entității raportoare.
Art. 8. — (1) Rapoartele transmise de emitenți prin
SIR@CNVM și publicate în Sistemul oficial de stocare a
rapoartelor nu pot fi retrase sau șterse din cadrul acestuia. În
cazul în care este necesară introducerea unor informații
suplimentare sau a unei modificări, emitentul va transmite un
nou raport conținând respectiva informație suplimentară sau
modificare.
(2) Disponibilitatea SIR@CNVM este asigurată de către
C.N.V.M. prin două conexiuni la internet.
(3) Calea de acces la SIR@CNVM prin fiecare dintre cele
două conexiuni la internet va fi publicată pe website-ul C.N.V.M.
și va fi indicată starea de funcționare a fiecăruia.
CAPITOLUL III
Transmiterea rapoartelor prin intermediul SSER@CNVM
și ReSE@CNVM
Art. 9. — (1) În vederea transmiterii rapoartelor prin
intermediul sistemului de raportare SSER@CNVM, C.N.V.M., în
calitate de destinatar, va pune la dispoziția entităților raportoare,
în mod gratuit, aplicația client a sistemului de raportare
SSER@CNVM, care va fi instalată de pe website-ul C.N.V.M.
(2) În vederea transmiterii rapoartelor prin intermediul
sistemului de raportare ReSE@CNVM, entitatea raportoare
descarcă formatele compatibile sistemului de pe website-ul
C.N.V.M., în vederea completării și transmiterii acestora prin
intermediul poștei electronice, cu semnătură electronică extinsă
validă. Entitățile reglementate și supravegheate au obligația
marcării temporale a documentelor, anterior transmiterii
acestora cu semnătură electronică extinsă.
(3) Pentru ca C.N.V.M. să poată primi automat raportările
trimise în conformitate cu alin. (2) entitatea raportoare trebuie
să trimită raportarea publicată pe website-ul C.N.V.M. cu privire
la detaliile persoanelor care dețin semnătură electronică extinsă.
Art. 10. — (1) Entitățile raportoare prevăzute la art. 3 au
obligația de a transmite prin intermediul SSER@CNVM sau,
după caz, ReSE@CNVM, prin folosirea semnăturii electronice
extinse, raportările care rezultă din aplicarea Legii nr. 297/2004,
a OUG nr. 99/2006 și a reglementărilor C.N.V.M. emise în
aplicarea acestora, altele decât cele prevăzute la art. 5.
Machetele raportărilor ce pot fi transmise prin ReSE@CNVM
sunt publicate pe website-ul C.N.V.M. la secțiunea dedicată
acestui sistem.
(2) Prin intermediul ReSE@CNVM sunt transmise
următoarele raportări, astfel:
a) societățile de servicii de investiții financiare (SSIF):
1. rapoartele prevăzute de Instrucțiunea C.N.V.M. nr. 7/2007
privind raportarea unor operațiuni, aprobată prin Ordinul
C.N.V.M. nr. 142/2007 (Instrucțiunea C.N.V.M. nr. 7/2007);
2. rapoartele prevăzute la art. 153 alin. (1) lit. b) și c) din
Regulamentul C.N.V.M. nr. 32/2006 (prezentate în anexele
nr. 7A, 7B, 7C și 7D);

8

MONITORUL OFICIAL AL ROMÂNIEI, PARTEA I, Nr. 797/29.XI.2010

3. rapoartele prevăzute la art. 149 din Regulamentul
C.N.V.M. nr. 32/2006;
4. raportarea persoanelor de contact pentru fiecare
raportare, precum și raportarea persoanelor care au semnătură
electronică extinsă;
5. alte situații solicitate de C.N.V.M.;
b) instituții de credit:
1. rapoartele prevăzute la art. 149 din Regulamentul
C.N.V.M. nr. 32/2006;
2. raportarea persoanelor de contact pentru fiecare
raportare, precum și raportarea persoanelor care au semnătură
electronică extinsă;
3. alte situații solicitate de C.N.V.M.;
c) operatorii de piață (OP):
1. rapoartele prevăzute de Instrucțiunea C.N.V.M. nr. 7/2007;
2. raportarea persoanelor de contact pentru fiecare
raportare, precum și raportarea persoanelor care au semnătură
electronică extinsă;
3. alte situații solicitate de C.N.V.M.;
d) consultanții de investiții (CI): Raportarea persoanelor de
contact pentru fiecare raportare, raportarea persoanelor care au
semnătură electronică extinsă, precum și alte situații solicitate
de C.N.V.M.;
e) societățile de administrare a investițiilor (SAI), organisme
de plasament colectiv autoadministrate (OPC), inclusiv SIF:
1. rapoartele săptămânale și rapoartele lunare pentru
organisme de plasament colectiv în valori mobiliare
(O.P.C.V.M.), respectiv pentru organisme de plasament colectiv,
altele decât O.P.C.V.M. (A.O.P.C.), prevăzute de Regulamentul
C.N.V.M. nr. 15/2004 privind autorizarea și funcționarea
societăților de administrare a investițiilor, a organismelor de
plasament colectiv și a depozitarilor, aprobat prin Ordinul
C.N.V.M. nr. 67/2004;
2. raportarea persoanelor de contact pentru fiecare
raportare, raportarea persoanelor care au semnătură electronică
extinsă, precum și alte situații solicitate de C.N.V.M.
(3) Prin intermediul SSER@CNVM sunt transmise
următoarele raportări, astfel:
a) societățile de servicii de investiții financiare (SSIF):
1. balanța și notele explicative la situațiile financiare;
2. alte situații solicitate de C.N.V.M.;
b) societățile de administrare a investițiilor (SAI): raportările
semestriale și anuale pentru propria activitate, balanța de
verificare și notele explicative, precum și alte situații solicitate
de C.N.V.M.;
c) entitățile raportoare prevăzute la art. 3, inclusiv cele
menționate la art. 5 și la alin. (2): raportările care nu sunt
menționate la art. 5 și la alin. (2) și care rezultă din aplicarea
Legii nr. 297/2004, a OUG nr. 99/2006 și a reglementărilor
C.N.V.M. emise în aplicarea acestora.
(4) Până la data reglementării statutului pieței RASDAQ,
emitenții ale căror valori mobiliare sunt tranzacționate pe piața
RASDAQ, la categoriile I și II vor transmite, în format electronic,
prin utilizarea sistemului ăSupraveghere electronică prin
raportări” (SSER@CNVM), raportările prevăzute de
reglementările C.N.V.M.
(5) În cazul în care rapoartele prevăzute la alin. (2) nu pot fi
transmise prin ReSE@CNVM, acestea vor fi transmise de
entitățile raportoare prin intermediul SSER@CNVM, cu
semnătură electronică extinsă validă și marcate temporal.
(6) Până la data publicării pe website-ul C.N.V.M., la
secțiunea dedicată ReSE@CNVM, a machetelor rapoartelor
prevăzute la alin. (2) lit. e) pct. 1, respectivele rapoarte vor fi
transmise prin SSER@CNVM. Machetele pentru transmiterea

prin ReSE@CNVM vor fi publicate de către C.N.V.M. în termen
de cel mult 6 luni de la data intrării în vigoare a prezentului
regulament.
(7) În cazul în care, potrivit prezentului regulament,
rapoartele se transmit prin ReSE@CNVM sau SSER@CNVM
cu semnătură electronică extinsă, respectivele rapoarte vor fi
semnate electronic de toate persoanele care, potrivit
prevederilor aplicabile, trebuie să semneze respectivul raport.
În cazul în care, potrivit prevederilor prezentului regulament, nu
se utilizează semnătura electronică extinsă pentru transmiterea
rapoartelor prin SSER@CNVM, entitățile raportoare au obligația
transmiterii formei scanate a rapoartelor originale, ștampilate și
purtând semnăturile tuturor persoanelor care, potrivit
prevederilor aplicabile, trebuie să semneze respectivul raport.
(8) Responsabilitatea cu privire la conținutul rapoartelor,
precum și cu privire la transmiterea acestora în conformitate cu
prezentul regulament revine în exclusivitate entității raportoare,
precum și persoanei sau, după caz, persoanelor responsabile
din cadrul entității raportoare.
(9) Disponibilitatea SSER@CNVM este asigurată de către
C.N.V.M. prin două conexiuni la internet.
(10) Calea de acces la SSER@CNVM prin fiecare dintre cele
două conexiuni la internet va fi publicată pe website-ul C.N.V.M.
și va fi indicată starea de funcționare a fiecăreia.
CAPITOLUL IV
Dispoziții comune aplicabile SIR@CNVM, SSER@CNVM
și ReSE@CNVM
Art. 11. — (1) Entitățile raportoare prevăzute la art. 3 alin. (1)
au obligația de a transmite electronic raportările în conformitate
cu prezentul regulament, cu respectarea termenelor și a
celorlalte condiții de transmitere a rapoartelor, prevăzute de
Legea nr. 297/2004, OUG nr. 99/2006 și de reglementările
emise în aplicarea acestora. Entitățile raportoare vor avea
obligația furnizării rapoartelor pe format hârtie, la cererea
C.N.V.M., cu excepția prevăzută la art. 7 alin. (5).
(2) C.N.V.M. poate, pe perioade scurte, să blocheze accesul
la sistemele de raportare SIR@CNVM, SSER@CNVM sau
ReSE@CNVM, ori de câte ori este necesar pentru efectuarea
unor lucrări de întreținere sau pentru modernizarea sistemelor.
În măsura în care este posibil, aceste întreruperi vor fi anunțate
în avans de C.N.V.M. pe website și se vor efectua în afara orelor
de program.
(3) În situația în care, din motive tehnice neimputabile
entităților raportoare (de exemplu, întreruperea comunicațiilor
de date sau a curentului electric, alte cazuri de forță majoră)
rapoartele nu pot fi transmise prin respectivele sisteme, entitățile
raportoare vor avea obligația transmiterii acestora pe format
hârtie. Entitatea raportoare are obligația de a retransmite
rapoartele prin sistemele de raportare electronică, odată ce
acestea sunt accesibile.
Art. 12. — Destinatarul va asigura confidențialitatea
informațiilor obținute prin aplicarea prezentului regulament în
conformitate cu prevederile Legii nr. 297/2004 și cu celelalte
prevederi aplicabile, cu excepțiile prevăzute în legislația în
vigoare.
Art. 13. — (1) Destinatarul și entitatea raportoare vor semna
convenții privind utilizarea sistemelor de raportare SIR@CNVM
și SSER@CNVM, întocmite în conformitate cu modelele
prevăzute în anexele nr. 1—3.
(2) Entitățile raportoare au obligația să transmită la C.N.V.M.
convențiile menționate la alin. (1) în termen de cel mult 7 zile
lucrătoare de la data intrării în vigoare a prezentului regulament.

9

MONITORUL OFICIAL AL ROMÂNIEI, PARTEA I, Nr. 797/29.XI.2010
(3) Obligațiile de marcare temporală a documentelor
transmise la C.N.V.M. cu semnătură electronică extinsă,
prevăzute la art. 9 alin. (2) și la art. 10 alin. (5), devin aplicabile
după scurgerea unui termen de două luni de la data intrării în
vigoare a prezentului regulament.
Art. 14. — Nerespectarea dispozițiilor prezentului regulament
de către o entitate raportoare se va sancționa în conformitate
cu prevederile titlului X al Legii nr. 297/2004.
Art. 15. — Anexele nr. 1—3 fac parte integrantă din prezentul
regulament.
Art. 16. — (1) Începând cu data intrării în vigoare a
prezentului regulament, următoarele reglementări se modifică
după cum urmează:
a) alineatul (1) al articolului 105 din Regulamentul
Comisiei Naționale a Valorilor Mobiliare nr. 1/2006 privind
emitenții și operațiunile cu valori mobiliare, aprobat prin
Ordinul Comisiei Naționale a Valorilor Mobiliare nr. 23/2006,
publicat în Monitorul Oficial al României, Partea I, nr. 312 și
312 bis din 6 aprilie 2006, cu modificările și completările
ulterioare, se modifică și va avea următorul cuprins:
ăArt. 105. — (1) Emitenții de valori mobiliare înregistrate la
C.N.V.M. trebuie să pună la dispoziția publicului și, simultan, să
transmită la C.N.V.M. și operatorului pieței reglementate
rapoartele stabilite prin prezentul regulament, în format
electronic, în conformitate cu reglementările aplicabile și/sau,
după caz, pe suport hârtie.”;

b) articolul 7 din Instrucțiunea Comisiei Naționale a
Valorilor Mobiliare nr. 7/2007 privind raportarea unor
operațiuni, aprobată prin Ordinul Comisiei Naționale a
Valorilor Mobiliare nr. 142/2007, publicată în Monitorul
Oficial al României, Partea I, nr. 28 din 15 ianuarie 2008, se
modifică și va avea următorul cuprins:
ăArt. 7. — Entitățile raportoare întocmesc rapoartele în
mediul de lucru Excel după modelele din anexele prezentei
instrucțiuni. Fișierele tip .xls se trimit la C.N.V.M., semnate
electronic de către reprezentantul legal, ca atașament al unui
e-mail, la o adresă alocată de Direcția tehnologia informației din
C.N.V.M. În cazul în care documentul nu poate fi semnat
electronic conform Legii nr. 455/2001, conținutul fișierelor tip .xls
se listează pe hârtie, documentele obținute se semnează de
reprezentantul legal al entității raportoare, se aplică ștampila
entității și se trimit la C.N.V.M. prin fax, poștă sau curier.”
(2) La data intrării în vigoare a prezentului regulament se
abrogă:
a) Ordinul președintelui C.N.V.M. nr. 1/2005 pentru
aprobarea Regulamentului nr. 1/2005 privind supravegherea
electronică prin raportări, publicat în Monitorul Oficial al
României, Partea I, nr. 54 din 17 ianuarie 2005;
b) orice dispoziții contrare.
Art. 17. — Prezentul regulament intră în vigoare la data
publicării ordinului de aprobare în Monitorul Oficial al României,
Partea I, și va fi publicat în Buletinul C.N.V.M. și pe website-ul
C.N.V.M.

ANEXA Nr. 1
la regulament

<Denumirea/Sigla societății>
Nr. ..../Data ...............
Către
Comisia Națională a Valorilor Mobiliare
Direcția generală supraveghere
Vă transmitem atașat ăAnexa nr. .... (și nr. ....) la Regulamentul nr. 27/2010 privind supravegherea
electronică prin raportări — Convenția pentru transmiterea raportărilor prin intermediul SIR@CNVM și/sau
Convenția pentru transmiterea raportărilor prin intermediul SSER@CNVM”*, în două exemplare, semnată
de către reprezentantul legal; lista angajaților desemnați pentru utilizarea SIR@CNVM și SSER@CNVM
și datele de identificare ale persoanei desemnate pentru a ridica de la C.N.V.M. plicul conținând contul de
acces, format din nume de utilizator și parolă.

Semnatar,
...............................

* Entitățile raportoare care au obligația să transmită raportări atât prin SIR@CNVM, cât și prin SSER@CNVM vor transmite
atât convenția prevăzută în anexa nr. 2 la regulament, cât și convenția prevăzută în anexa nr. 3 la regulament.

10

MONITORUL OFICIAL AL ROMÂNIEI, PARTEA I, Nr. 797/29.XI.2010
ANEXA Nr. 2
la regulament

CONVENȚIE

pentru transmiterea raportărilor prin intermediul SSER@CNVM nr.
/
.,
în conformitate cu Regulamentul Comisiei Naționale a Valorilor Mobiliare nr. 27/2010
privind supravegherea electronică prin raportări (regulamentul)
Între:
— Comisia Națională a Valorilor Mobiliare, persoană juridică română, cu sediul în municipiul București, Str. Foișorului
nr. 2, sectorul 3, cod fiscal 6367015, reprezentată prin domnul
.., director general executiv, în calitate de destinatar,
și
—
.., cu sediul în
.., cod fiscal
, reprezentată prin
.,
în calitate de entitate raportoare, a intervenit următoarea convenție:
Art. 1. — Destinatarul pune pe pagina web proprie, la dispoziția entității raportoare, aplicația client a sistemului de raportare
SSER@CNVM, cu care acesta din urmă se va conecta, prin intermediul internetului, la aplicația instalată pe serverul Comisiei
Naționale a Valorilor Mobiliare.
Art. 2. — Destinatarul are următoarele obligații:
a) să predea entității raportoare contul de acces, format din nume de utilizator și parolă, prin care acesta din urmă, utilizând
aplicația client a sistemului de raportare SSER@CNVM, se conectează la aplicația instalată pe serverul existent la destinatar;
b) să păstreze deplina confidențialitate asupra tuturor datelor și informațiilor de care ia cunoștință, cu excepțiile prevăzute
de lege;
c) să asigure de urgență modificarea contului de acces (nume de utilizator și parolă) la solicitarea entității raportoare.
Art. 3. — Predarea-primirea contului de acces (nume de utilizator și parolă) se va face pe bază de proces-verbal semnat
de ambele părți.
Art. 4. — (1) Entitatea raportoare are următoarele obligații:
a) să păstreze deplina confidențialitate a contului de acces (nume de utilizator și parolă);
b) să utilizeze contul de acces (nume de utilizator și parolă) în conformitate cu Manualul de utilizare, disponibil pe website-ul
destinatarului;
c) să dispună angajatului desemnat cu utilizarea aplicației client ca, după primirea contului de acces (nume de utilizator
și parolă) de la destinatar sau de la alt angajat al entității raportoare, la prima conectare în aplicație, să schimbe parola;
d) în cazul în care ia cunoștință de faptul că datele aferente contului de acces (nume de utilizator și parolă) au intrat în
posesia unor persoane neautorizate, aceasta are obligația de a informa destinatarul în cel mai scurt timp, pentru a fi blocate și
ulterior schimbate;
e) să configureze echipamentele de tehnică de calcul din dotarea proprie, astfel încât să permită comunicarea aplicației
ăRaportari Piata Capital Client” cu componenta de tip server din cadrul SSER@CNVM;
f) să supravegheze și să se asigure că angajatul desemnat cu utilizarea aplicației respectă toate prevederile
regulamentului, inclusiv cele ale prezentei convenții.
(2) Responsabilitatea cu privire la conținutul rapoartelor, precum și cu privire la transmiterea acestora în conformitate cu
regulamentul revine în exclusivitate entității raportoare, precum și persoanei sau, după caz, persoanelor responsabile din cadrul
entității raportoare.
Art. 5. — Nerespectarea prevederilor prezentei convenții atrage răspunderea civilă, contravențională sau penală, după caz,
conform legii.
Art. 6. — Prevederile prezentei convenții se completează de drept cu prevederile legii române incidente în materie, inclusiv
cu cele referitoare la protecția datelor cu caracter personal și la prevenirea și combaterea criminalității informatice.
Încheiată astăzi,

., în două exemplare originale, câte unul pentru fiecare parte semnatară.

Destinatar,
Comisia Națională a Valorilor Mobiliare,
prin director general executiv

Direcția tehnologia informației
....................
..

Entitate raportoare,
..
prin reprezentantul legal
.

MONITORUL OFICIAL AL ROMÂNIEI, PARTEA I, Nr. 797/29.XI.2010

11
ANEXA Nr. 3
la regulament

CONVENȚIE

pentru transmiterea raportărilor prin intermediul SIR@CNVM nr.
/
..,
în conformitate cu Regulamentul Comisiei Naționale a Valorilor Mobiliare nr. 27/2010
privind supravegherea electronică prin raportări (regulamentul)
Între:
— Comisia Națională a Valorilor Mobiliare, persoană juridică română, cu sediul în municipiul București, Str. Foișorului
nr. 2, sectorul 3, cod fiscal 6367015, reprezentată prin domnul
, director general executiv, în calitate de destinatar,
și
—
., cu sediul în
.., cod fiscal
., reprezentată prin
..,
în calitate de entitate raportoare, a intervenit următoarea convenție:
Art. 1. — Destinatarul va posta pe pagina web proprie, la dispoziția entității raportoare, adresa de internet a sistemului de
raportare electronică SIR@CNVM, prin intermediul căruia entitatea raportoare se conectează la acesta.
Art. 2. — Destinatarul are următoarele obligații:
a) să predea entității raportoare contul de acces, format din nume de utilizator și parolă, prin care acesta din urmă
accesează sistemul de raportare electronică SIR@CNVM;
b) să păstreze deplina confidențialitate asupra tuturor datelor și informațiilor de care ia cunoștință, cu excepțiile prevăzute
de lege;
c) să asigure de urgență modificarea contului de acces (nume de utilizator și parolă) la solicitarea entității raportoare.
Art. 3. — Predarea-primirea contului de acces (nume de utilizator și parolă) se va face pe bază de proces-verbal semnat
de ambele părți.
Art. 4. — Entitatea raportoare are următoarele obligații:
a) să păstreze deplina confidențialitate a contului de acces (nume de utilizator și parolă);
b) să utilizeze contul de acces (nume de utilizator și parolă) numai în conformitate cu instrucțiunile de utilizare, disponibile
prin intermediul sistemului de raportare electronică SIR@CNVM;
c) să dispună angajatului desemnat cu utilizarea aplicației ca, după primirea contului de acces (nume de utilizator și parolă)
de la destinatar sau de la alt angajat al entității raportoare, la prima conectare în aplicație, să schimbe parola;
d) în cazul în care ia cunoștință de faptul că datele aferente contului de acces (numele de utilizator și parola) au intrat în
posesia unor persoane neautorizate, aceasta are obligația de a informa destinatarul în cel mai scurt timp, pentru a fi blocate și
ulterior schimbate;
e) să configureze echipamentele de tehnică de calcul din dotarea proprie, astfel încât să permită accesarea locației
destinate SIR@CNVM prin browserul de internet folosit de entitatea raportoare;
f) la transmiterea rapoartelor, entitățile raportoare au obligația să se asigure că toate câmpurile din cadrul secțiunii
ăÎncărcare” a SIR@CNVM (de exemplu, periodicitate, nume raportare etc.) corespund conținutului fișierului/fișierelor atașat/atașate.
În cazul emitenților ale căror valori mobiliare sunt admise la tranzacționare pe o piață reglementată, ale căror rapoarte în format
.pdf vor fi publicate pe site-ul Comisiei Naționale a Valorilor Mobiliare, rapoartele se transmit după cum urmează: rapoartele curente
vor fi transmise în cadrul secțiunii ăExcepționale” din cadrul secțiunii ăÎncărcare”, elementele raportului anual vor fi transmise în
cadrul secțiunii ăAnuale”, cele trimestriale în cadrul secțiunii ăTrimestriale”, iar cele semestriale în cadrul secțiunii ăSemestriale”;
g) să supravegheze și să se asigure că angajatul desemnat cu utilizarea aplicației respectă toate prevederile
regulamentului, inclusiv cele ale prezentei convenții.
Art. 5. — (1) Transmiterea prin sistemul informatic SIR@CNVM a unui raport este considerată cu succes la momentul în
care aplicația generează mesajul ăProcesul s-a încheiat cu succes”, care rămâne evidențiat în secțiunea ăLog procese”. Ulterior
generării de către sistem a acestui mesaj, entitatea raportoare și/sau Comisia Națională a Valorilor Mobiliare nu pot/nu poate
invoca netransmiterea respectivului raport de către entitatea raportoare.
(2) Responsabilitatea cu privire la conținutul rapoartelor, precum și cu privire la transmiterea acestora în conformitate cu
prevederile regulamentului revine în exclusivitate entității raportoare, precum și persoanei sau, după caz, persoanelor responsabile
din cadrul entității raportoare.
(3) Rapoartele transmise de entitățile raportoare (emitenți) prin SIR@CNVM și publicate în sistemul oficial de stocare a
rapoartelor emitenților nu pot fi retrase sau șterse din cadrul acestuia. În cazul în care este necesară introducerea unor informații
suplimentare sau a unei modificări, respectiva informație ar trebui să precizeze informația pe care o modifică și să indice faptul că
este vorba de un corrigendum sau un addendum.
Art. 6. — Nerespectarea prevederilor prezentei convenții atrage răspunderea civilă, contravențională sau penală, după caz,
conform legii.
Art. 7. — Prevederile prezentei convenții se completează de drept cu prevederile legii române incidente în materie, inclusiv
cu cele referitoare la protecția datelor cu caracter personal și la prevenirea și combaterea criminalității informatice.
Încheiată astăzi,

., în două exemplare originale, câte unul pentru fiecare parte semnatară.

Destinatar,
Comisia Națională a Valorilor Mobiliare,
prin director general executiv

Direcția tehnologia informației
....................
..

Entitate raportoare,
..
prin reprezentantul legal
.

12

MONITORUL OFICIAL AL ROMÂNIEI, PARTEA I, Nr. 797/29.XI.2010

ACTE ALE CURȚII EUROPENE
A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 12 octombrie 2010,
definitivă,

în Cauza Stoian împotriva României
(Cererea nr. 12.221/06)
În Cauza Stoian împotriva României,
Curtea Europeană a Drepturilor Omului (Secția a treia), statuând în cadrul unui comitet format din: Elisabet Fura,
președinte, Boštjan M. Zupančič, Ineta Ziemele, judecători, și din Santiago Quesada, grefier de secție,
după ce a deliberat în camera de consiliu la data de 21 septembrie 2010,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 12.221/06)
îndreptată împotriva României, prin care un cetățean al acestui
stat, domnul Theodor Stoian (reclamantul), a sesizat Curtea la
data de 17 martie 2006 în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Reclamantul este reprezentat de domnul Ionel Olteanu,
avocat în București. Guvernul român (Guvernul) este
reprezentat de agentul său, domnul Răzvan-Horațiu Radu, de la
Ministerul Afacerilor Externe.
3. La data de 5 martie 2008, președintele Secției a treia a
hotărât să îi comunice cererea Guvernului. Așa cum permitea
art. 29 § 3 din Convenție, acesta a mai hotărât să se analizeze
în același timp admisibilitatea și fondul cauzei. În aplicarea
Protocolului nr. 14, cererea a fost atribuită unui comitet.
ÎN FAPT

I. Circumstanțele cauzei
4. Reclamantul s-a născut în anul 1934 și locuiește în
București.
5. Reclamantul, S.D.G., S.M., B.E., N.I. și S.E. sunt
coproprietari, cu cote-părți diferite, ai unui bun imobiliar situat în
București, din str. Virgil Pleșoianu nr. 120. Reclamantul și familia
sa locuiau în imobil din anul 1954.
6. La data de 30 noiembrie 1992, S.D.G. și S.M. au sesizat
Judecătoria Sectorului 1 București cu o acțiune îndreptată
împotriva reclamantului, a lui B.E., N.I. și S.E., în vederea ieșirii
din indiviziune cu privire la imobilul menționat mai sus. Prin
Sentința din data de 23 martie 1995, Judecătoria Sectorului 1
București le-a atribuit imobilul lui S.D.G. și lui S.M., cu condiția
plății unei sulte fiecăruia dintre pârâți, printre care se număra și
reclamantul.
7. Apelul reclamantului a fost admis de Tribunalul București
prin Decizia din data de 20 decembrie 1996, care i-a atribuit
astfel imobilul și l-a obligat să le plătească o sultă celorlalte părți.
Decizia a rămas definitivă la data de 11 noiembrie 1997, printr-o
decizie pronunțată de Curtea de Apel București care a respins
recursul formulat de S.D.G. și S.M.
8. La o dată neprecizată, B.E. i-a donat partea sa de imobil
lui S.D.G. La data de 19 decembrie 1997, reclamantul a plătit
sultele stabilite prin Decizia din 20 decembrie 1996 în favoarea
lui S.D.G. și S.M. S.E. și N.I. i-au cedat drepturile lor
reclamantului.
9. La data de 15 decembrie 1997, S.D.G. a sesizat Tribunalul
București cu o cerere de revizuire a Deciziei din data de
11 noiembrie 1997. Prin Decizia din data de 2 martie 1998,

tribunalul i-a respins cererea pe motivul că documentul invocat
de S.D.G. nu constituia ăun act nou” în sensul prevederilor legale
pentru a putea justifica o cerere de revizuire.
10. S.D.G. a formulat recurs în fața Curții de Apel București.
11. La data de 3 mai 1999, reclamantul a solicitat
strămutarea cauzei. Cauza a fost strămutată la Curtea de Apel
Pitești, care a admis cererea de revizuire introdusă de S.D.G.
prin Hotărârea rămasă definitivă din data de 29 octombrie 1999.
După ce a apreciat că cererea de revizuire era justificată, Curtea
de Apel Pitești a analizat fondul cauzei, a anulat Decizia din
11 noiembrie 1997 și a menținut Hotărârea din 28 martie 1995
a Judecătoriei Sectorului 1 București prin care imobilul le era
atribuit lui S.D.G. și lui S.M.
12. La data de 19 decembrie 2000, reclamantul a sesizat
Curtea de Apel Pitești cu o contestație în anulare împotriva
Deciziei definitive pronunțate de aceeași instanță la data de
29 octombrie 1999.
13. Prin Decizia rămasă definitivă din data de 16 iulie 2001,
Curtea de Apel Pitești a admis contestația în anulare și, pe fond,
a respins recursul lui S.D.G. împotriva Deciziei din 2 martie 1998
a Tribunalului București. Decizia Curții de Apel București din
11 noiembrie 1997, prin care imobilul îi era atribuit reclamantului,
a fost menținută.
14. La o dată neprecizată, S.D.G. a decedat, iar S.L. și S.M.
au fost recunoscute ca fiind moștenitoarele sale.
15. S.L. a formulat o contestație în anulare împotriva deciziei
din data de 16 iulie 2001. Sesizată cu cauza, Curtea de Apel
Pitești a constatat că dosarul cauzei dispăruse. Prin Încheierea
de ședință din data de 18 aprilie 2002, curtea de apel a amânat
judecarea cauzei până la reconstituirea integrală a dosarului.
16. La data de 16 iulie 2002, procurorul general de pe lângă
Curtea Supremă de Justiție a formulat un recurs în anulare
împotriva Deciziei din 16 iulie 2001 a Curții de Apel Pitești.
17. Prin Decizia din data de 20 septembrie 2005, Înalta Curte
de Casație și Justiție (fosta Curte Supremă de Justiție) a admis
recursul în anulare formulat de procurorul general și a anulat
Decizia din data de 16 iulie 2001 a Curții de Apel Pitești pentru
aplicarea greșită a legii.
18. Reclamantul locuiește încă în imobilul aflat în litigiu,
împotriva sa fiind în derulare o procedură de evacuare forțată.
II. Dreptul și practica internă pertinente
19. Prevederile legale și jurisprudența internă relevante sunt
descrise în hotărârile Brumărescu împotriva României ([MC],
nr. 28.342/95, §§ 31—44, CEDO 1999—VII) și Societatea
Comercială Mașinexportimport Industrial Group — S.A. împotriva
României (nr. 22.687/03, 1 decembrie 2005, § 22).

MONITORUL OFICIAL AL ROMÂNIEI, PARTEA I, Nr. 797/29.XI.2010
20. Prin Ordonanța de urgență a Guvernului nr. 58/2003
privind modificarea și completarea Codului de procedură civilă,
publicată în Monitorul Oficial al României, Partea I, nr. 460 din
28 iunie 2003, aprobată cu modificări și completări prin Legea
nr. 195/2004, au fost abrogate art. 330—3304 din Codul de
procedură civilă ce reglementau recursul în anulare. În virtutea
prevederilor tranzitorii, hotărârile judecătorești pronunțate până
la data intrării în vigoare a ordonanței de urgență erau supuse
căilor de atac existente la data la care au fost pronunțate
hotărârile respective.
ÎN DREPT

I. Asupra pretinsei încălcări a art. 6 § 1 din Convenție
21. Reclamantul se plânge de faptul că anularea deciziei
rămase definitivă a Curții de Apel Pitești din 16 iulie 2001 prin
Decizia din 20 septembrie 2005 a Înaltei Curți de Casație și
Justiție a încălcat principiul securității raporturilor juridice. Acesta
se plânge și de durata procedurii, pe care o consideră
exagerată. El invocă art. 6 § 1 din Convenție, care prevede
următoarele:
ăOrice persoană are dreptul la judecarea în mod echitabil, în
mod public și într-un termen rezonabil a cauzei sale, de către o
instanță (...) care va hotărî (...) asupra încălcării drepturilor și
obligațiilor sale cu caracter civil (...).”
A. Asupra admisibilității

22. Curtea constată că aceste capete de cerere nu sunt vădit
neîntemeiate în sensul art. 35 § 3 din Convenție. Pe de altă
parte, aceasta constată că acestea nu prezintă niciun alt motiv
de inadmisibilitate. Prin urmare, ele trebuie declarate admisibile.
B. Asupra fondului
1. Asupra securității raporturilor juridice

23. Citând jurisprudența Curții în materie, reclamantul
consideră că prin admiterea recursului în anulare, cale
extraordinară de atac, și anularea unei hotărâri interne definitive,
Înalta Curte de Casație și Justiție a încălcat principiul securității
raporturilor juridice.
24. Guvernul admite că faptul de a repune în discuție, pe
calea unui recurs extraordinar aflat la dispoziția procurorului
general, o hotărâre judecătorească definitivă, constituie o
încălcare a principiului securității raporturilor juridice, însă atrage
atenția asupra faptului că această cale de atac a fost abrogată
între timp.
25. Curtea a avut de-a face în mai multe rânduri cu cauze ce
ridică probleme similare cu cea de față, în care a constatat
încălcarea art. 6 § 1 din Convenție din cauza repunerii în
discuție, ca urmare a unui recurs în anulare formulat de
procurorul general, a soluției date în mod definitiv unui litigiu
(vezi, printre altele, Brumărescu, menționată mai sus, §§ 61—
65, Societatea Comercială Mașinexportimport Industrial Group —
S.A., menționată mai sus, § 32, și Societatea Comercială
Editura Orizonturi — S.R.L. împotriva României, nr. 15.872/03,
§§ 59—63, 13 mai 2008).
26. După ce a analizat cauza de față, Curtea consideră că
Guvernul nu a furnizat niciun argument convingător care să
poată conduce la o concluzie diferită (vezi și Mureșan împotriva
României, nr. 8.015/05, § 19, 26 mai 2009). Prin urmare, Curtea
apreciază că, aplicând astfel prevederile art. 330 din Codul de
procedură civilă ce reglementează recursul în anulare, Înalta
Curte de Casație și Justiție a încălcat prin Decizia sa din
20 septembrie 2005 principiul securității raporturilor juridice și,
prin aceasta, dreptul reclamantului la un proces echitabil în
sensul art. 6 § 1 din Convenție.
27. Prin urmare, a avut loc încălcarea art. 6 § 1 din acest
punct de vedere.
2. Asupra duratei procedurii civile

28. Reclamantul susține că durata procedurii care a început
la data de 30 noiembrie 1992 a încălcat principiul ătermenului

13

rezonabil”, astfel cum este acesta prevăzut de art. 6 § 1 din
Convenție. Conform afirmațiilor sale, procedura s-a încheiat la
data de 20 septembrie 2005, durând astfel 11 ani, ținând cont de
data intrării în vigoare a Convenției în privința României. Acesta
consideră că atât perioada care a precedat admiterea recursului
în anulare, cât și perioadele în care cauza nu s-a aflat pe rolul
unei instanțe de judecată trebuie luate în considerare, având în
vedere că această cauză ar fi trebuit să fie analizată, în
ansamblul său, într-un termen rezonabil, ținând cont de toate
fazele sale procedurale și de căile de atac aflate la dispoziția
reclamantului.
29. Reclamantul consideră că durata procedurii, al cărei
obiect este de o complexitate redusă, le este imputabilă integral
autorităților. El menționează că de mai multe ori cauza a fost
amânată din cauza neîndeplinirii procedurii de citare a părților și
pentru analizarea unei cereri de strămutare. Acesta subliniază
că Curtea de Apel Pitești a amânat judecarea cauzei pentru a
permite reconstituirea dosarului pierdut din cauza neglijenței
autorităților. La acest lucru se adaugă întârzierile înregistrate în
trimiterea dosarului de la o instanță la alta, în special cu ocazia
recursului în anulare.
30. Guvernul se opune acestui argument. Acesta admite că
procedura a început la data de 30 noiembrie 1992 și că s-a
încheiat la data de 20 septembrie 2005. Totuși, el consideră că
trebuie dedusă perioada scursă înainte de intrarea în vigoare a
Convenției în privința României, precum și perioada anterioară
admiterii recursului în anulare în care cauza nu s-a aflat efectiv
pe rol pe fond în fața unei instanțe naționale.
31. Guvernul consideră că această cauză are o anumită
complexitate, că nu au existat perioade lungi de inactivitate
imputabile autorităților și că reclamantul, care a făcut uz de toate
căile de atac disponibile la nivel intern, a contribuit și el la
prelungirea duratei procedurii.
a) Perioada de luat în considerare

32. Curtea reamintește că, pentru calcularea duratei
procedurii, trebuie luate în considerare toate căile de atac,
inclusiv cele cu caracter extraordinar, în măsura în care
procedura începută după introducerea lor era hotărâtoare pentru
drepturile și obligațiile cu caracter civil ale reclamantului (a se
vedea Poiss împotriva Austriei, 23 aprilie 1987, seria A nr. 117,
§ 50, și Zwierzyński împotriva Poloniei, nr. 34.049/96, § 39,
CEDO 2001-VI).
33. Cu toate acestea, numai perioadele în care cauza s-a
aflat efectiv pe rolul instanțelor vor fi luate în considerare,
excluzând așadar perioadele dintre adoptarea unei hotărâri
definitive și anularea sa ca urmare a unui recurs extraordinar
(Seregina împotriva Rusiei, nr. 12.793/02, § 92, 30 noiembrie
2006, și Cerăceanu împotriva României (nr. 1), nr. 31.250/02,
§ 47, 4 martie 2008).
34. Prin urmare, Curtea observă că perioada ce urmează a
fi avută în vedere a început la data de 20 iunie 1994, prin
intrarea în vigoare a Convenției în privința României. Pentru a
aprecia caracterul rezonabil al perioadelor scurse începând cu
această dată, trebuie ținut cont de stadiul în care se afla cauza
în acel moment, și anume în fața Judecătoriei Sectorului 1
București, sesizată cu acțiunea în primă instanță.
35. Prima perioadă ce urmează a fi avută în vedere s-a
încheiat la data de 11 noiembrie 1997, prin decizia definitivă a
Curții de Apel București. Această parte a procedurii s-a derulat,
așadar, pe parcursul a 3 ani, 4 luni și 22 de zile, pentru 3 grade
de jurisdicție.
36. Ulterior, părțile au formulat o cerere de revizuire și o
contestație în anulare, căi de atac extraordinare. Ele au dus la
hotărâri pronunțate după analizarea fondului cauzei (paragrafele
11 in fine și 13 de mai sus). Întrucât în urma recursului în anulare
formulat împotriva Deciziei definitive din data de 16 iulie 2001
procedura a fost redeschisă, cu urmări importante asupra

14

MONITORUL OFICIAL AL ROMÂNIEI, PARTEA I, Nr. 797/29.XI.2010

drepturilor civile ale reclamantului, trebuie considerat că ea s-a
încheiat la data de 20 septembrie 2005, prin decizia definitivă a
Înaltei Curți de Casație și Justiție, prin care a fost admis recursul
în anulare.
37. Curtea observă totuși că perioadele care s-au scurs între
cererea de revizuire și contestația în anulare, pe de o parte, și
admiterea lor de către instanțele naționale, pe de altă parte, nu
pot fi luate în considerare, dat fiind faptul că fondul cauzei nu a
fost repus în discuție înainte de admiterea cererilor menționate
mai sus (mutatis mutandis Cerăceanu împotriva României (nr. 1)
menționată mai sus, § 51). În mod similar, perioada scursă de la
data de 16 iulie 2002, când procurorul general a solicitat
redeschiderea procedurii prin intermediul unui recurs în anulare,
până la data de 20 septembrie 2005, data la care a fost admis
recursul în anulare, nu poate fi nici ea luată în considerare, din
aceleași motive, în calcularea duratei totale a procedurii. Curtea
constată în acest sens că cele 3 recursuri extraordinare
menționate mai sus au fost admise de fiecare dată prin decizii
care, în același timp, au admis recursurile și au soluționat
acțiunea pe fond în așa fel încât perioada avută în vedere nu a
fost prelungită decât cu o zi pentru fiecare dintre recursurile în
cauză.
38. Prin urmare, durata ce trebuie analizată este de 3 ani,
4 luni și 25 de zile.
b) Caracterul rezonabil al procedurii

39. Curtea reamintește că pentru aprecierea caracterului
rezonabil al duratei unei proceduri trebuie ținut cont de
circumstanțele cauzei și de criteriile consacrate de jurisprudența
sa, în special de complexitatea cauzei, de comportamentul
reclamantului și de cel al autorităților competente, precum și de
miza litigiului pentru părțile interesate (a se vedea, printre multe
altele, Frydlender împotriva Franței [MC], nr. 30.979/96, § 43,
CEDO 2000-VII). De asemenea, Curtea reamintește că numai
întârzierile imputabile statului pot duce la concluzia nerespectării
ătermenului rezonabil” (Proszak împotriva Poloniei, 16 decembrie
1997, Culegere de hotărâri și decizii 1997-VIII, § 40).
40. După ce a analizat toate elementele ce i-au fost supuse
atenției, ținând cont de jurisprudența sa în materie, Curtea
apreciază că, față de circumstanțele speciale ale cauzei, durata
procedurii descrise mai sus nu este excesivă.
41. Prin urmare, nu a avut loc încălcarea art. 6 § 1 din acest
punct de vedere.
II. Asupra pretinsei încălcări a art. 1 din Protocolul nr. 1
la Convenție
42. Reclamantul se plânge de faptul că Decizia din
20 septembrie 2005 a Înaltei Curți de Casație și Justiție a avut
ca efect încălcarea dreptului său la respectarea bunurilor sale,
astfel cum este acesta recunoscut de art. 1 din Protocolul nr. 1,
care prevede următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.”
A. Asupra admisibilității

43. Curtea constată că acest capăt de cerere nu este vădit
neîntemeiat în sensul art. 35 § 3 din Convenție. Aceasta
constată că el nu prezintă niciun alt motiv de inadmisibilitate.
Prin urmare, el trebuie declarat admisibil.
B. Asupra fondului

44. Reclamantul consideră că, admițând recursul în anulare
introdus de procurorul general, Înalta Curte de Casație și
Justiție, prin Decizia sa din 20 septembrie 2005, l-a privat de
imobilul ce îi fusese atribuit printr-o hotărâre judecătorească
definitivă. Această ingerință în dreptul său de proprietate este,

după părerea sa, arbitrară și nu asigură un just echilibru între
interesele în cauză.
45. Guvernul consideră că Decizia din 20 septembrie 2005 a
Înaltei Curți de Casație și Justiție nu constituie o ingerință în
dreptul de proprietate al reclamantului asupra imobilului în
cauză, în măsura în care decizia contestată nu a modificat
cotele-părți ale moștenitorilor, ci a vizat doar atribuirea bunului.
În subsidiar, presupunând că decizia în cauză constituie o
ingerință în dreptul de proprietate al reclamantului, Guvernul
consideră că ea era prevăzută de lege și urmărea un interes
legitim, și anume respectarea prevederilor legale în vigoare.
46. Curtea reamintește că prin Hotărârea definitivă din
16 iulie 2001 Curtea de Apel Pitești a confirmat dreptul de
proprietate al reclamantului asupra imobilului în cauză în
schimbul unei sulte și constată că dreptul astfel recunoscut nu
era revocabil. Reclamantul avea, așadar, un bun în sensul art. 1
din Protocolul nr. 1 (Savu împotriva României, nr. 19.982/04,
§ 22, 4 noiembrie 2008).
47. Curtea a analizat în mai multe rânduri cauze ce ridicau
probleme similare cu cea din cauza de față, în care a constatat
încălcarea art. 1 din Protocolul nr. 1, din cauza repunerii în
discuție a soluției date în mod definitiv unui litigiu și din cauza
privării reclamanților de bunurile de care beneficiau la finalul
procedurii, în urma unui recurs în anulare (a se vedea, printre
altele, Brumărescu, menționată mai sus, §§ 61, 77 și 80,
Societatea Comercială Mașinexportimport Industrial Group —
S.A., menționată mai sus, §§ 32 și 46—47, și Piața Bazar
Dorobanți — S.R.L. împotriva României, nr. 37.513/03, §§ 23 și
33, 4 octombrie 2007).
48. După ce a analizat cauza de față, Curtea consideră că
Guvernul nu a furnizat niciun fapt sau argument convingător
care să poată conduce la o concluzie diferită. Prin urmare,
Curtea apreciază că, în ciuda marjei de apreciere de care
dispune statul în materie, pretinsa eroare în aplicarea legii nu
poate fi de ajuns pentru a legitima privarea de un bun dobândit
în mod legal în urma unui litigiu civil soluționat definitiv (a se
vedea hotărârile Blidaru împotriva României, nr. 8.695/02, § 55,
8 noiembrie 2007 și Societatea Comercială Mașinexportimport
Industrial Group — S.A., menționată mai sus, § 46).
49. Prin urmare, a avut loc încălcarea art. 1 din Protocolul nr. 1.
III. Asupra aplicării art. 41 din Convenție
50. Conform art. 41 din Convenție,
ăDacă Curtea declară că a avut loc o violare a Convenției
sau protocoalelor sale și dacă dreptul intern al Înaltelor Părți
contractante nu permite decât o înlăturare incompletă a
consecințelor acestei violări, Curtea acordă părții lezate, dacă
este cazul, o reparație echitabilă.”
A. Prejudiciu

51. Reclamantul solicită, depunând un raport de expertiză,
suma de 477.000 euro (EUR) pentru prejudiciul material
reprezentând valoarea imobilului în cauză. De asemenea, el
solicită suma de 15.000 EUR pentru prejudiciul moral pe care
susține că l-a suferit.
52. Guvernul observă că reclamantul nu a fost privat de
dreptul său de proprietate asupra părții sale de imobil. Acesta
furnizează un raport de expertiză întocmit în luna decembrie
2008, conform căruia valoarea imobilului în litigiu este de
326.334 EUR. El consideră că legătura de cauzalitate dintre
pretinsele încălcări ale Convenției și prejudiciul moral invocat nu
a fost dovedită și că suma solicitată în acest sens este excesivă
în raport cu jurisprudența Curții în materie.
53. Curtea reamintește jurisprudența sa bine stabilită
conform căreia o hotărâre prin care se constată o încălcare
atrage pentru statul pârât obligația juridică față de Convenție de
a pune capăt încălcării și de a-i înlătura consecințele astfel încât
să restabilească, pe cât posibil, situația anterioară acesteia.
Statele contractante sunt, în principiu, libere să aleagă
mijloacele pe care le vor utiliza pentru a se conforma unei
hotărâri care constată o încălcare, pronunțată într-o cauză în

MONITORUL OFICIAL AL ROMÂNIEI, PARTEA I, Nr. 797/29.XI.2010
care ele au fost parte. În cazul în care natura încălcării permite
o restitutio in integrum, statului pârât îi revine obligația de a o
realiza. Dacă însă dreptul național nu permite sau nu permite
decât o înlăturare parțială a consecințelor încălcării, art. 41
permite Curții să îi acorde părții lezate, dacă este cazul,
reparația pe care o consideră potrivită (Brumărescu împotriva
României (reparație echitabilă) [MC], nr. 28.342/95, § 21,
CEDO 2001-I).
54. Curtea consideră că singura bază ce trebuie reținută
pentru acordarea unei reparații echitabile constă, în speță, în
constatarea încălcării art. 6 § 1 din Convenție și art. 1 din
Protocolul nr. 1 din cauza anulării, la data de 20 septembrie
2005, a Deciziei definitive din 16 iulie 2001 a Curții de Apel
Pitești. Această decizie confirmase partajul imobilului în litigiu
astfel cum fusese stabilit prin Decizia definitivă din 11 noiembrie
1997, și anume atribuindu-i reclamantului imobilul, cu condiția să
le plătească sulte celorlalte părți din litigiu. Făcând trimitere la
Hotărârea definitivă din 16 iulie 2001, Curtea apreciază că
autorităților le revine obligația de a lua măsurile necesare pentru
a-l pune pe reclamant într-o situație echivalentă cu cea în care
s-ar fi aflat dacă cerințele art. 6 § 1 din Convenție și art. 1 din
Protocolul nr. 1 nu ar fi fost încălcate din cauza pronunțării de
către Înalta Curte de Casație și Justiție a deciziei date în urma
recursului în anulare (Savu, menționată mai sus, § 30). Curtea
mai observă că reclamantul locuiește încă în imobilul în discuție.
55. De altfel, Curtea consideră că anularea Deciziei definitive
din 16 iulie 2001 de către Înalta Curte de Casație și Justiție a

15

determinat o gravă încălcare a dreptului reclamantului la un
proces echitabil conform principiului securității raporturilor
juridice și la respectarea bunurilor sale, încălcare ce constituie
un prejudiciu moral. Ținând cont de totalitatea elementelor aflate
în posesia sa și statuând în echitate, așa cum prevede art. 41
din Convenție, Curtea îi acordă reclamantului 5.000 EUR pentru
prejudiciul moral.
B. Cheltuieli de judecată

56. Reclamantul solicită, cu documente justificative, suma de
7.000 EUR pentru cheltuielile de judecată angajate în fața
instanțelor interne și în fața Curții.
57. Guvernul consideră că reclamantul ar fi avut posibilitatea
să își recupereze cheltuielile angajate în procedurile interne în
fața instanțelor naționale. De asemenea, acesta observă că
contractele de asistență judiciară prezentate nu sunt detaliate
și că numai o parte din documentele justificative conține
elemente suficiente pentru a stabili într-un mod cert legătura cu
cauza de față.
58. Ținând cont de documentele aflate în posesia sa și de
jurisprudența sa, Curtea consideră rezonabilă suma de
4.000 EUR pentru toate cheltuielile și i-o acordă reclamantului.
C. Dobânzi moratorii

59. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă;
2. hotărăște că a avut loc încălcarea art. 6 § 1 din Convenție, ca urmare a admiterii de către Înalta Curte de Casație și
Justiție a recursului în anulare;
3. hotărăște că nu a avut loc încălcarea art. 6 § 1 din Convenție, sub aspectul duratei procedurii;
4. hotărăște că a avut loc încălcarea art. 1 din Protocolul nr. 1 la Convenție;
5. hotărăște:
a) ca statul pârât să ia, în cel mult 3 luni, măsurile necesare pentru a-l repune pe reclamant într-o situație echivalentă cu
cea în care s-ar fi aflat dacă nu ar fi fost anulată Decizia definitivă din 16 iulie 2001 a Curții de Apel Pitești;
b) ca statul pârât să îi plătească reclamantului, în același termen de 3 luni, următoarele sume, ce vor fi convertite în
moneda statului pârât la cursul de schimb aplicabil la data plății:
(i) 5.000 EUR (cinci mii euro), plus orice sumă ce ar putea fi datorată cu titlu de impozit, ca daune morale;
(ii) 4.000 EUR (patru mii euro) pentru cheltuielile de judecată, plus orice sumă ce ar putea fi datorată cu titlu de impozit
de către reclamant;
c) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
6. respinge cererea de reparație echitabilă în rest.
Redactată în limba franceză, apoi comunicată în scris la data de 12 octombrie 2010, în aplicarea art. 77 §§ 2 și 3 din
Regulament.
Elisabeth Fura,
președinte

Santiago Quesada,
grefier

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 797/29.XI.2010 conține 16 pagini.

Prețul: 3,20 lei

&JUYDGY|447837]
ISSN 1453—4495

