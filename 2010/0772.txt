Anul 178 (XXII) — Nr. 772

PARTEA I

LEGI, DECRETE, HOTĂRÂRI ȘI ALTE ACTE

Joi, 18 noiembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.104 din 21 septembrie 2010 referitoare la
excepția de neconstituționalitate a prevederilor art. 10
alin. (3) și art. 11 alin. (2) din Ordonanța de urgență a
Guvernului nr. 40/1999 privind protecția chiriașilor și
stabilirea chiriei pentru spațiile cu destinația de
locuințe ......................................................................
Decizia nr. 1.127 din 23 septembrie 2010 referitoare la
excepția de neconstituționalitate a prevederilor art. 27
alin. (1) lit. a) și b) din Ordonanța de urgență a
Guvernului nr. 97/2005 privind evidența, domiciliul,
reședința și actele de identitate ale cetățenilor
români ........................................................................
Decizia nr. 1.129 din 23 septembrie 2010 referitoare la
excepția de neconstituționalitate a prevederilor art. 311
alin. (2) teza a doua din Legea administrației publice
locale nr. 215/2001 ....................................................
Decizia nr. 1.142 din 28 septembrie 2010 referitoare la
excepția de neconstituționalitate a prevederilor art. 101
din Legea locuinței nr. 114/1996 ................................

Pagina

3–5

5–7

7–9

9–12

Decizia nr. 1.148 din 28 septembrie 2010 referitoare la
excepția de neconstituționalitate a prevederilor art. 298
alin. (2) ultima liniuță din Legea nr. 53/2003 — Codul
muncii ........................................................................

2–3

Decizia nr. 1.146 din 28 septembrie 2010 referitoare la
excepția de neconstituționalitate a prevederilor art. 7
din Legea nr. 85/1992 privind vânzarea de locuințe și
spații cu altă destinație construite din fondurile statului
și din fondurile unităților economice sau bugetare de
stat, precum și a celor ale art. 6 din Decretul-lege
nr. 61/1990 privind vânzarea de locuințe construite din
fondurile statului către populație ................................

12–14

Decizia nr. 1.164 din 28 septembrie 2010 referitoare la
excepția de neconstituționalitate a prevederilor art. 2 și
3 din Ordonanța de urgență a Guvernului nr. 31/2009
privind unele măsuri în domeniul salarizării personalului
din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri
în domeniul salarizării personalului din sectorul
bugetar pentru perioada mai—decembrie 2009 ........

14–16

2

MONITORUL OFICIAL AL ROMÂNIEI, PARTEA I, Nr. 772/18.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.104
din 21 septembrie 2010

referitoare la excepția de neconstituționalitate a prevederilor art. 10 alin. (3) și art. 11 alin. (2)
din Ordonanța de urgență a Guvernului nr. 40/1999 privind protecția chiriașilor și stabilirea chiriei
pentru spațiile cu destinația de locuințe
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 10 alin. (3) și art. 11 alin. (2) din Ordonanța de
urgență a Guvernului nr. 40/1999 privind protecția chiriașilor și
stabilirea chiriei pentru spațiile cu destinația de locuințe, excepție
ridicată de Cornelia Cârciu, Gheorghe Victor Cârciu și Radu
Ștefan Cârciu în Dosarul nr. 3.803/300/2009 al Tribunalului
București — Secția a III-a civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 februarie 2010, pronunțată în Dosarul
nr. 3.803/300/2009, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a prevederilor art. 10 alin. (3) și art. 11
alin. (2) din Ordonanța de urgență a Guvernului nr. 40/1999
privind protecția chiriașilor și stabilirea chiriei pentru
spațiile cu destinația de locuințe, excepție ridicată de Cornelia
Cârciu, Gheorghe Victor Cârciu și Radu Ștefan Cârciu.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin dispozițiilor constituționale, întrucât ăfac o diferențiere
clară între categorii de cetățeni, în sensul în care unei categorii
de cetățeni îi sunt recunoscute mijloace diferite de protejare a
dreptului de proprietate, în timp ce categoria cealaltă nu are la
îndemână decât mijloacele normale recunoscute de lege”.
Tribunalul București — Secția a III-a civilă consideră că
prevederile de lege criticate nu contravin dispozițiilor
constituționale, invocând în acest sens jurisprudența în materie
a Curții Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 10 alin. (3) și
art. 11 alin. (2) din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru
spațiile cu destinația de locuințe, publicată în Monitorul Oficial al
României, Partea I, nr. 148 din 8 aprilie 1999, aprobată cu
modificări și completări prin Legea nr. 241/2001, publicată în
Monitorul Oficial al României, Partea I, nr. 265 din 23 mai 2001,
având următorul conținut:
— Art. 10 alin. (3): ăÎn cazul în care chiriașul sau fostul chiriaș
comunică proprietarului că nu cere să încheie un nou contract
de închiriere, acesta este obligat să îi predea proprietarului
locuința pe bază de proces-verbal, în termen de cel mult 60 de
zile de la data notificării prevăzute la alin. (1). Nepredarea
locuinței înăuntrul acestui termen îl îndreptățește pe proprietar
să ceară în justiție evacuarea necondiționată a locatarilor, cu
plata daunelor-interese, pe calea ordonanței președințiale.”;
— Art. 11 alin. (2): ăLipsa unui răspuns scris sau refuzul
nejustificat al chiriașului sau al fostului chiriaș de a încheia un
nou contract de închiriere în termen de 60 de zile de la primirea
notificării îl îndreptățește pe proprietar să ceară în justiție
evacuarea necondiționată a locatarilor, cu plata daunelorinterese, pe calea ordonanței președințiale.”
Autorii excepției invocă încălcarea dispozițiilor constituționale
ale art. 16 referitoare la egalitatea cetățenilor în fața legii și a
autorităților publice, ale art. 21 privind accesul liber la justiție și
ale art. 44 referitor la dreptul de proprietate privată.
Examinând excepția de neconstituționalitate, Curtea reține
următoarele:
Asupra constituționalității prevederilor art. 10 și 11 din
Ordonanța de urgență a Guvernului nr. 40/1999, prin raportare
la dispozițiile art. 16 și 21 din Legea fundamentală, Curtea s-a
pronunțat prin Decizia nr. 1.653 din 15 decembrie 2009,
publicată în Monitorul Oficial al României, Partea I, nr. 53 din
22 ianuarie 2010, statuând că aceste texte de lege sunt
constituționale.
În acest sens, Curtea a reținut că Ordonanța de urgență a
Guvernului nr. 40/1999 are ca scop protecția chiriașilor prin
prelungirea contractelor de închiriere pentru o perioadă de 5 sau
3 ani, după caz, asigurarea stabilității în viitor a drepturilor lor
locative prin acordarea dreptului chiriașului la reînnoirea

MONITORUL OFICIAL AL ROMÂNIEI, PARTEA I, Nr. 772/18.XI.2010
contractului de închiriere și crearea unor garanții împotriva unei
evacuări abuzive, precum și a unui drept de preempțiune în
cazul în care proprietarul intenționează să vândă locuința.
Cu privire la susținerea potrivit căreia textele criticate încalcă
principiul egalității în drepturi a cetățenilor, consacrat prin art. 16
din Constituție, Curtea a reținut că egalitatea între cetățeni nu
împiedică stabilirea unor restricții sau limitări ale drepturilor
chiriașilor, atât timp cât acestea sunt aplicabile în mod
nediscriminatoriu tuturor persoanelor prevăzute în ipoteza
normei.
Curtea nu a reținut nici critica referitoare la încălcarea
prevederilor art. 21 din Constituție privind accesul liber la justiție,

3

ci, dimpotrivă, a statuat că acest drept este confirmat prin
soluționarea litigiilor dintre chiriași și proprietari de către instanța
de judecată.
În ceea ce privește invocarea încălcării art. 44 din Constituție,
Curtea constată că acest text constituțional nu are relevanță,
întrucât în speța dedusă judecății autorii excepției au calitatea de
chiriași. Curtea Constituțională a statuat în jurisprudența sa, de
exemplu în Decizia nr. 42 din 4 februarie 2003, publicată în
Monitorul Oficial al României, Partea I, nr. 226 din 3 aprilie 2003,
că reglementarea contractului de închiriere nu privește regimul
proprietății.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 10 alin. (3) și art. 11 alin. (2) din Ordonanța de
urgență a Guvernului nr. 40/1999 privind protecția chiriașilor și stabilirea chiriei pentru spațiile cu destinația de locuințe, excepție
ridicată de Cornelia Cârciu, Gheorghe Victor Cârciu și Radu Ștefan Cârciu în Dosarul nr. 3.803/300/2009 al Tribunalului București —
Secția a III-a civilă.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 1.127
din 23 septembrie 2010

referitoare la excepția de neconstituționalitate a prevederilor art. 27 alin. (1) lit. a) și b)
din Ordonanța de urgență a Guvernului nr. 97/2005 privind evidența, domiciliul, reședința
și actele de identitate ale cetățenilor români
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor ăart. 27 alin. (1) lit. a) din Ordonanța de urgență a
Guvernului nr. 97/2005 privind evidența, domiciliul, reședința și
actele de identitate ale cetățenilor români și ale art. I pct. 4 din
Legea nr. 252/2007 pentru modificarea și completarea unor acte
normative care reglementează evidența persoanelor, eliberarea
actelor de identitate și activitatea serviciilor publice comunitare
de evidență a persoanelor”, excepție ridicată de Petre Glăveanu

în Dosarul nr. 18.968/3/2008 al Curții de Apel București —
Secția a VIII-a contencios administrativ și fiscal.
La apelul nominal se prezintă autorul excepției, lipsind
celelalte părți, față de care procedura de citare a fost legal
îndeplinită. Magistratul-asistent învederează Curții că autorul
excepției a transmis la dosarul cauzei un memoriu prin care, în
esență, solicită admiterea excepției, însoțit de un set de copii de
pe o serie de înscrisuri.
Cauza fiind în stare de judecată, președintele Curții acordă
cuvântul autorului excepției. Acesta arată că textele de lege
criticate folosesc noțiuni care nu sunt definite nici în actul
normativ din care fac parte, nici în legislația locativă, rezultând
o exprimare ambiguă, care nu respectă normele de tehnică
legislativă prevăzute de Legea nr. 24/2000 privind normele de
tehnică legislativă pentru elaborarea actelor normative și care
poate fi interpretată în mod diferit. Arată, din acest motiv, că este
posibil ca o persoană care deține în coproprietate un imobil să
își declare domiciliul la adresa la care se află imobilul respectiv,
afectând dreptul de proprietate al celuilalt coproprietar al
imobilului.
Reprezentantul Ministerului Public pune concluzii de
respingere ca inadmisibilă a excepției. Consideră că autorul

4

MONITORUL OFICIAL AL ROMÂNIEI, PARTEA I, Nr. 772/18.XI.2010

acesteia deduce neconstituționalitatea din interpretarea și
aplicarea textelor de lege criticate la speța concretă, dar aceasta
constituie o atribuție ce revine exclusiv instanței de judecată pe
rolul căreia se află litigiul în cadrul căruia a fost ridicată excepția
de neconstituționalitate, nicidecum Curții Constituționale, a cărei
competență este clar specificată prin Legea fundamentală și prin
legea sa de organizare și funcționare.
Autorul excepției solicită cuvântul în replică. După ce Curtea
i-l acordă, precizează că, în motivarea neconstituționalității
textului de lege supus controlului, nu s-a referit la cazul său, ci
criticile sale sunt de interes general.
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2010, pronunțată în Dosarul
nr. 18.968/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor ăart. 27 alin. (1) lit. a) din Ordonanța de urgență
a Guvernului nr. 97/2005 privind evidența, domiciliul,
reședința și actele de identitate ale cetățenilor români și ale
art. I pct. 4 din Legea nr. 252/2007 pentru modificarea și
completarea unor acte normative care reglementează
evidența persoanelor, eliberarea actelor de identitate și
activitatea serviciilor publice comunitare de evidență a
persoanelor”. Excepția a fost ridicată de Petre Glăveanu
într-o cauză de contencios administrativ având ca obiect
soluționarea unui recurs.
În motivarea excepției de neconstituționalitate autorul
acesteia arată că dispozițiile de lege criticate au o redactare
ambiguă și neclară în ceea ce privește tipurile de acte
considerate titluri locative, lăsând posibilitatea funcționarilor
publici și magistraților de a adăuga la lege și de a genera, astfel,
abuzuri și discriminări. În condițiile în care Codul civil și legislația
civilă, în general, nu cuprind o reglementare de ansamblu a
coproprietății sau a indiviziunii, autorul excepției susține că
certificatul de moștenitor nu poate fi calificat ca fiind un titlu de
proprietate, așa cum au apreciat, în speța sa, reprezentanții
autorității de stat.
Curtea de Apel București — Secția a VIII-a contencios
administrativ și fiscal consideră că dispozițiile de lege criticate
nu încalcă normele Legii fundamentale în ceea ce privește
posibilitatea adăugării la lege prin interpretarea acesteia de
către magistrați și polițiști.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 27 alin. (1)
din Ordonanța de urgență a Guvernului nr. 97/2005 și ale art. I
pct. 4 din Legea nr. 252/2007 sunt constituționale. Arată că rolul
normelor juridice este acela de a reglementa procedura
administrativă prin care persoanele interesate au posibilitatea
de a face dovada domiciliului în fața autorităților administrative,
acestea fiind în deplină concordanță cu dispozițiile
constituționale privind dreptul de proprietate privată. Precizează,
de asemenea, că instanța de contencios constituțional nu are
competența de a modifica conținutul normei juridice supuse
controlului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că acesta este reprezentat de dispozițiile
art. 27 alin. (1) lit. a) și b) din Ordonanța de urgență a Guvernului
nr. 97/2005 privind evidența, domiciliul, reședința și actele de
identitate ale cetățenilor români, publicată în Monitorul Oficial al
României, Partea I, nr. 641 din 20 iulie 2005, astfel cum au fost
modificate de art. I pct. 4 din Legea nr. 252/2007 pentru
modificarea și completarea unor acte normative care
reglementează evidența persoanelor, eliberarea actelor de
identitate și activitatea serviciilor publice comunitare de evidență
a persoanelor, publicată în Monitorul Oficial al României, Partea I,
nr. 506 din 27 iulie 2007. Textele de lege criticate au următorul
conținut:
— Art. 27 alin. (1) lit. a) și b): ă(1) Dovada domiciliului se
poate face cu unul dintre următoarele documente:
a) acte încheiate în condițiile de validitate prevăzute de
legislația română în vigoare, privind titlul locativ;
b) declarația scrisă a găzduitorului, persoană fizică sau
juridică, de primire în spațiu, însoțită de unul dintre documentele
prevăzute la lit. a).”
Autorul excepției de neconstituționalitate consideră că textele
legale criticate contravin prevederilor constituționale ale art. 44
alin. (1) și (2) privind dreptul de proprietate, art. 57 referitoare la
exercitarea cu bună-credință a drepturilor și a libertăților, art. 61
alin. (1) care consacră rolul Parlamentului de unică autoritate
legiuitoare a țării și ale art. 73 alin. (1) și alin. (3) lit. m) cu referire
la atribuția Parlamentului de a adopta legi constituționale, legi
organice și legi ordinare, respectiv de a reglementa prin lege
organică regimul juridic general al proprietății și al moștenirii.
Examinând excepția de neconstituționalitate, Curtea
constată că nu poate reține critica referitoare la pretinsa
redactare ăambiguă și neclară” a textelor de lege supuse
controlului de constituționalitate. Legiuitorul a înțeles să
redacteze textul astfel încât să îi confere un grad de generalitate
care să permită să acopere o arie cât mai largă de situații,
întrucât recunoașterea posibilității persoanelor fizice de a face
dovada domiciliului cu o gamă variată de documente, în măsura
în care legea le recunoaște acestora forța probantă, reprezintă
o garanție a respectării demnității acestora și dreptului la viață
intimă și privată. În plus, în ceea ce privește respectarea
criteriului calității legii în cadrul procesului de legiferare, însăși
Curtea Europeană a Drepturilor Omului a precizat că
previzibilitatea consecințelor ce decurg dintr-un act normativ
determinat nu poate avea o certitudine absolută, întrucât, oricât
de dorit ar fi aceasta, ar da naștere la o rigiditate excesivă a
reglementării (Hotărârea din 20 mai 1999, pronunțată în Cauza
Reckvényi împotriva Ungariei). În același sens este și
jurisprudența mai recentă a instanței de la Strasbourg, care, în
Hotărârea din 15 ianuarie 2009, pronunțată în Cauza Ligue du
Monde Islamique et Organisation islamique mondiale du
secours islamique împotriva Franței, a arătat că, urmare a
principiului generalității legilor, dispozițiile acestora nu se bucură
de o precizie absolută, iar una dintre tehnicile de reglementare
constă în folosirea de categorii generale, mai degrabă decât de
liste exhaustive. Totodată, reluând cele statuate prin Hotărârea
din 25 mai 1995, pronunțată în Cauza Kokkinakis împotriva
Greciei, și prin Hotărârea din 15 noiembrie 1996, pronunțată în

5

MONITORUL OFICIAL AL ROMÂNIEI, PARTEA I, Nr. 772/18.XI.2010
Cauza Cantoni împotriva Franței, Curtea Europeană a
Drepturilor Omului a constatat că numeroase legi utilizează, prin
forța lucrurilor, formule mai mult sau mai puțin precise, cu scopul
de a evita rigiditatea excesivă și de a se putea adapta la
schimbările de situație. În plus, Curtea a observat că
interpretarea și aplicarea unor astfel de texte depinde de
practică.
Prin urmare, este firesc ca legiuitorul să fi lăsat organelor
administrative ori, dacă este cazul, instanțelor judecătorești
posibilitatea de a aprecia care documente sunt apte să
demonstreze, potrivit legii, faptul că persoana fizică își are
locuința principală la adresa la care își declară domiciliul.
Totodată, Curtea observă că prevederile constituționale
referitoare la garantarea și ocrotirea egală a proprietății private
nu au incidență în cauza de față. Textele de lege criticate nu pot
fi examinate din perspectiva unei pretinse violări a acestui drept
fundamental, întrucât nu sunt de natură să aducă, prin ele
însele, vreo atingere dreptului de proprietate privată. Dacă prin
modul concret de aplicare în practică a dispozițiilor legale
supuse controlului de constituționalitate se produce o încălcare
a dreptului de proprietate privată al unei alte persoane, situația
conflictuală rezultată din această împrejurare va putea fi
soluționată de o instanță de judecată, nicidecum de Curtea
Constituțională. Din aceeași perspectivă, Curtea observă că a
lămuri dacă un certificat de moștenitor poate fi calificat drept titlu
de proprietate nu reprezintă o problemă de constituționalitate.
De asemenea, Curtea constată că textele de lege criticate
nu sunt susceptibile de a contraveni dispozițiilor art. 57 din

Legea fundamentală referitoare la exercitarea cu bună-credință
a drepturilor și a libertăților. Acestea au în vedere drepturile și
libertățile constituționale, or, prevederile de lege ce formează
obiect al excepției nu vizează niciunul dintre drepturile sau
libertățile cuprinse în titlul III din Legea fundamentală.
Comportamentul persoanei aflate în ipoteza normei criticate
poate fi însă pus în discuție în ceea ce privește posibila utilizare
cu rea-credință a documentelor ce fac dovada domiciliului —
înțeles ca adresă la care persoana fizică își are locuința
principală —, dar asupra unei astfel de chestiuni se poate
pronunța, așa cum s-a arătat mai sus, doar o instanță
judecătorească. În acest sens, art. 34 din Ordonanța de urgență
a Guvernului nr. 97/2005 stabilește că, ăÎn cazul în care
mențiunea din actul de identitate privind stabilirea domiciliului
sau a reședinței s-a efectuat în baza unui document care ulterior
a fost anulat, s-a constatat că era nul, fals ori falsificat, această
mențiune este nulă de drept”, iar ăNulitatea mențiunii poate fi
constatată de instanța de judecată (...)”.
Curtea nu poate reține nici critica prin raportare la dispozițiile
art. 73 alin. (1) și alin. (3) lit. m) din Constituție, coroborate cu
cele ale art. 61 alin. (1) care consacră rolul Parlamentului de
unică autoritate legiuitoare a țării, întrucât textele de lege
criticate, după cum s-a arătat anterior, nu au ca domeniu de
reglementare aspecte referitoare la regimul juridic general al
proprietății sau al moștenirii, astfel că includerea acestora într-un
act normativ cu o forță juridică inferioară legilor organice nu
reprezintă un viciu de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 27 alin. (1) lit. a) și b) din Ordonanța de
urgență a Guvernului nr. 97/2005 privind evidența, domiciliul, reședința și actele de identitate ale cetățenilor români, excepție
ridicată de Petre Glăveanu în Dosarul nr. 18.968/3/2008 al Curții de Apel București — Secția a VIII-a contencios administrativ și
fiscal.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.129
din 23 septembrie 2010

referitoare la excepția de neconstituționalitate a prevederilor art. 311 alin. (2) teza a doua
din Legea administrației publice locale nr. 215/2001
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător
— judecător

Ion Predescu
Puskás Valentin Zoltán
Tudorel Toader
Valentina Bărbățeanu

— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

6

MONITORUL OFICIAL AL ROMÂNIEI, PARTEA I, Nr. 772/18.XI.2010

Pe rol se află soluționarea excepției de neconstituționalitate
a prevederilor art. 311 alin. (2) teza a doua din Legea
administrației publice locale nr. 215/2001, excepție ridicată de
Consiliul Local al Orașului Popești Leordeni în Dosarul
nr. 49.876/3/2008 al Curții de Apel București — Secția a VIII-a
contencios administrativ și fiscal.
La apelul nominal se prezintă, pentru autorul excepției,
domnul avocat Dragoș Cârnu, membru al Baroului București, în
calitate de apărător ales, cu delegație depusă la dosarul cauzei.
Se constată lipsa celorlalte părți, față de care procedura de
citare a fost legal îndeplinită.
Cauza fiind în stare de judecată, președintele Curții acordă
cuvântul apărătorului autorului excepției. Acesta solicită
admiterea excepției, arătând că sintagma ăîn condițiile legii”
cuprinsă în textul art. 129 din Constituție nu poate avea
semnificația lipsei căilor de atac, întrucât ar lăsa fără obiect de
reglementare textul constituțional, iar legiuitorul ar putea
interveni în orice materie și ar putea suprima căile de atac
existente. Precizează că, în ceea ce privește textul de lege
criticat, celeritatea ar trebui realizată prin maniera de organizare
a proceselor, nu prin eliminarea căilor de atac, susținând că este
neconstituțională imposibilitatea contestării hotărârilor de
validare a mandatelor consilierilor locali. În plus, arată că
termenul de 30 de zile prevăzut de art. 311 alin. (2) teza a doua
din Legea administrației publice locale nr. 215/2001 este
imposibil de respectat în practică.
Reprezentantul Ministerului Public pune concluzii de
respingere ca neîntemeiată a excepției, invocând jurisprudența
în materie a Curții Constituționale, concretizată prin Decizia
nr. 101/2009. Consideră că textul de lege criticat reprezintă o
normă de procedură, a cărei edictare constituie opțiunea
legiuitorului.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2009, pronunțată în Dosarul
nr. 49.876/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 311 alin. (2) teza a doua din Legea
administrației publice locale nr. 215/2001. Excepția a fost
ridicată de Consiliul Local al Orașului Popești Leordeni într-un
recurs formulat într-o cauză de contencios administrativ.
În motivarea excepției de neconstituționalitate se susține, în
esență, că textul de lege criticat îngrădește accesul liber la
justiție, deoarece lipsește justițiabilul de posibilitatea folosirii căii
de atac a recursului. Constituția reglementează, la art. 129,
dreptul la folosirea căilor de atac, deci implicit existența
acestora, și nu lipsa lor, legiuitorul având deci o obligație pozitivă
de reglementare. Totodată, acest tratament juridic este
discriminatoriu față de cel aplicabil celorlalte subiecte de drept,
care, tot în materia contenciosului administrativ, dar în baza
Legii contenciosului administrativ nr. 554/2004, beneficiază de
calea de atac a recursului.
Curtea de Apel București — Secția a VIII-a contencios
administrativ și fiscal apreciază că dispozițiile criticate nu aduc
atingere dreptului de acces la justiție, de vreme ce, în virtutea
principiului egalității, la situații diferite se justifică un tratament
juridic diferit. Totodată, precizează că legea fundamentală nu
consacră un principiu al dublului grad de jurisdicție, ci ăfolosirea
căilor de atac în condițiile legii”. De altfel, Curtea Constituțională
s-a mai pronunțat asupra unor critici de neconstituționalitate
asemănătoare, prin deciziile nr. 101/2009 și nr. 562/2009.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile apărătorului autorului excepției,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 311 alin. (2) din Legea administrației publice
locale nr. 215/2001, republicată în Monitorul Oficial al României,
Partea I, nr. 123 din 20 februarie 2007, introduse prin art. III
pct. 4 din Ordonanța de urgență a Guvernului nr. 20/2008 privind
unele măsuri pentru organizarea și desfășurarea alegerilor
pentru autoritățile administrației publice locale, publicată în
Monitorul Oficial al României, Partea I, nr. 177 din 7 martie 2008,
care au următorul conținut:
— Art. 311 alin. (2): ă(2) Instanța de contencios administrativ
se pronunță în cel mult 30 de zile. În acest caz, procedura
prealabilă nu se mai efectuează, iar hotărârea primei instanțe
este definitivă și irevocabilă.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 16 —
ăEgalitatea în drepturi” , art. 21 — ăAccesul liber la justiție” și
art. 129 — ăFolosirea căilor de atac”. Prin intermediul art. 20
din Constituție, este invocat și art. 13 — ăDreptul la un recurs
efectiv” din Convenția pentru apărarea drepturilor omului și a
libertăților fundamentale, precum și art. 1 — ăInterzicerea
generală a discriminării” din Protocolul nr. 12 adițional la aceeași
convenție.
Examinând excepția de neconstituționalitate, Curtea observă
că dispozițiile art. 311 din Legea administrației publice locale
nr. 215/2001 au mai făcut obiect al controlului de
constituționalitate exercitat de Curtea Constituțională,
concretizat, de exemplu, prin Decizia nr. 101 din 20 ianuarie
2009, publicată în Monitorul Oficial al României, Partea I, nr. 134
din 4 martie 2009. Cu acel prilej, Curtea a constatat că textul de
lege criticat este constituțional, întrucât caracterul definitiv și
irevocabil al unei hotărâri judecătorești pronunțate în prima
instanță nu reprezintă o îngrădire a accesului liber la justiție al
persoanei interesate și nici a dreptului la un proces echitabil.
Pentru a ajunge la această concluzie, Curtea a avut în vedere
cele statuate prin Decizia Plenului nr. 1/1994, publicată în
Monitorul Oficial al României, Partea I, nr. 69 din 16 martie 1994,
în sensul că accesul liber la justiție nu înseamnă accesul, în
toate cazurile, la toate structurile judecătorești și la toate căile de
atac, deoarece competența și procedura sunt stabilite de lege,
astfel că, în temeiul art. 126 alin. (2) din Constituție, legiuitorul
poate institui, în considerarea unor situații deosebite, reguli
speciale de procedură, ca și modalități de exercitare a drepturilor
procedurale. Totodată, Curtea a observat că dispozițiile art. 311
din Legea administrației publice locale nr. 215/2001
reglementează procedura de contestare în justiție a hotărârilor
consiliilor locale privind validarea sau invalidarea mandatelor de
consilier local, având în cele din urmă ca finalitate declararea
ca legal constituit a consiliului local, care să exprime configurația
politică, așa cum aceasta a rezultat din voința electoratului.
Întregul proces de alegere și de constituire a autorităților publice
locale este caracterizat prin celeritate și tocmai aceasta este și

MONITORUL OFICIAL AL ROMÂNIEI, PARTEA I, Nr. 772/18.XI.2010
rațiunea pentru care dispozițiile art. 311 din Legea nr. 215/2001
stabilesc termene scurte, imperative, pentru depunerea la
instanță a contestației și pentru soluționarea acesteia. Textul de
lege criticat prevede o excepție de la necesitatea parcurgerii
procedurii prealabile și conferă caracter definitiv și irevocabil
hotărârii judecătorești pronunțate în primă instanță, fără ca
aceasta să constituie însă o încălcare a accesului liber la justiție
sau a dreptului la un proces echitabil. În plus, Curtea a observat
că dreptul la două grade de jurisdicție, potrivit art. 2 din
Protocolul nr. 7 la Convenția pentru apărarea drepturilor omului
și a libertăților fundamentale, este un drept specific materiei
penale, nefiind aplicabil unui domeniu special cum este cel
electoral.
Prin urmare, nu poate fi reținută critica autorului excepției
prin raportare la prevederile art. 13 din Convenția pentru
apărarea drepturilor omului și a libertăților fundamentale, dat

7

fiind că nici textul invocat și niciun alt text din Convenție nu
prevăd decât accesul la un tribunal, iar nu obligativitatea
instituirii unor căi de atac împotriva hotărârilor judecătorești. De
asemenea, nu se poate primi susținerea privind încălcarea
art. 129 din Constituție, care nu prevede obligativitatea instituirii
căilor de atac în toate cazurile, ci folosirea de către părți și de
Ministerul Public a căilor de atac stabilite prin lege.
Totodată, Curtea constată că nu este întemeiată nici
susținerea referitoare la pretinsa nesocotire a principiului
egalității, nefiind relevate elemente care să fie de natură să
conducă la o discriminare a anumitor subiecți de drept în raport
cu alții.
Întrucât nu au intervenit elemente noi, care să determine
modificarea soluției pronunțate prin deciziile menționate, atât
aceasta, cât și argumentele pe care s-a bazat își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 311 alin. (2) teza a doua din Legea
administrației publice locale nr. 215/2001, excepție ridicată de Consiliul Local al Orașului Popești Leordeni în Dosarul
nr. 49.876/3/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.142
din 28 septembrie 2010

referitoare la excepția de neconstituționalitate a prevederilor art. 101
din Legea locuinței nr. 114/1996
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor ăarticolului unic pct. 3 din Ordonanța de urgență
a Guvernului nr. 210/2008 pentru completarea Legii locuinței
nr. 114/1996, prin care au fost introduse prevederile art. 101 din

Legea nr. 114/1996”, excepție ridicată de Dan Dumitru Slăvescu
în Dosarul nr. 922/42/2009 al Curții de Apel Ploiești — Secția
comercială și de contencios administrativ și fiscal.
La apelul nominal se prezintă, pentru autorul excepției,
avocatul Mihai Popa, cu împuternicire avocațială, iar pentru
partea Societatea Comercială ăApartalia Imobiliare” — S.R.L.
răspunde avocatul Gabriel Udrea, cu delegație la dosar. Lipsesc
celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul
reprezentantului
autorului
excepției
de
neconstituționalitate, care solicită admiterea acesteia. Acesta
susține că prevederile art. 101 din Legea nr. 114/1996, astfel
cum erau în vigoare la data încheierii actului constitutiv și a
pronunțării încheierii recurate, sunt neconstituționale, deoarece
această ordonanță a fost emisă cu încălcarea dispozițiilor art. 73
alin. (1) lit. m) și art. 115 alin. (1) și (4) din Legea fundamentală,

8

MONITORUL OFICIAL AL ROMÂNIEI, PARTEA I, Nr. 772/18.XI.2010

potrivit cărora regimul juridic al proprietății nu poate fi
reglementat decât prin legi organice.
Față de aceste susțineri, avocatul părții Societatea
Comercială ăApartalia Imobiliare” — S.R.L. arată că autorul
excepției nu contestă constituționalitatea conținutului art. 101 din
Legea nr. 114/1996, astfel cum acesta a fost introdus prin
articolul unic pct. 3 din Ordonanța de urgență a Guvernului
nr. 210/2008, ci doar constituționalitatea extrinsecă a acestuia,
mai exact modalitatea de adoptare prin ordonanță de urgență a
Guvernului într-un domeniu rezervat legilor organice. În acest
context, arată că, anterior invocării excepției de
neconstituționalitate a art. 101, Ordonanța de urgență a
Guvernului nr. 210/2008 a fost aprobată prin Legea
nr. 310/2009, iar ulterior sesizării Curții Constituționale, aceste
prevederi de lege au fost modificate prin Legea nr. 170/2010.
Astfel, apreciază că motivele de neconstituționalitate invocate
nu mai subzistă, dat fiind faptul că reglementarea criticată a fost
aprobată și, respectiv, ulterior modificată prin legi organice,
adoptate în conformitate cu dispozițiile art. 76 alin. (1) din
Constituție.
Reprezentantul Ministerului Public pune concluzii de
respingere a excepției de neconstituționalitate. În acest sens,
arată că Ordonanța de urgență a Guvernului nr. 210/2008 a fost
aprobată prin Legea nr. 310/2009, lege organică, astfel încât nu
poate fi primită critica autorului de neconstituționalitate privind
încălcarea normelor constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 17 decembrie 2009, pronunțată în
Dosarul nr. 922/42/2009, Curtea de Apel Ploiești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a prevederilor ăarticolului unic pct. 3 din Ordonanța de
urgență a Guvernului nr. 210/2008 pentru completarea Legii
locuinței nr. 114/1996, prin care a fost introdus art. 101 din
Legea nr. 114/1996”, excepție ridicată de Dan Dumitru
Slăvescu într-o cauză având ca obiect recursul formulat
împotriva încheierii judecătorului delegat la Oficiul Registrului
Comerțului de pe lângă Tribunalul Prahova.
În motivarea excepției de neconstituționalitate autorul
acesteia susține că prevederile de lege criticate contravin
normelor constituționale invocate, deoarece Ordonanța de
urgență a Guvernului nr. 210/2008, prin care au fost introduse
prevederile art. 101 în Legea locuinței nr. 114/1996, a fost emisă
cu încălcare dispozițiilor constituționale ale art. 73 alin. (1) și (3)
lit. m) și art. 115 alin. (1) și (4). Astfel, potrivit acestora, regimul
juridic al proprietății nu poate fi reglementat decât prin legi
ordinare, iar ordonanțele de urgență pot fi emise de Guvern
numai în situații extraordinare, a căror reglementare nu poate fi
amânată și cu obligația motivării urgenței.
Curtea de Apel Ploiești — Secția comercială și de
contencios administrativ consideră că excepția de neconstituționalitate este întemeiată, deoarece, la data pronunțării
încheierii judecătorului delegat, era în vigoare Ordonanța de
urgență a Guvernului nr. 210/2008. În acest context, apreciază
că prevederile art. 101 sunt neconstituționale, fiind în contradicție
cu dispozițiile art. 73 alin. (1) și (3) lit. m) și art. 115 alin. (1) și (4)
din Legea fundamentală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată, astfel încât nu pot fi reținute criticile autorului

excepției privind încălcarea art. 73 alin. (1) lit. m) și art. 115
alin. (1) și (4) din Legea fundamentală.
Avocatul Poporului apreciază că prevederile articolului unic
pct. 3 din Ordonanța de urgență a Guvernului nr. 210/2008 sunt
constituționale. În acest sens, arată că prevederile de lege
criticate nu contravin normelor constituționale invocate, întrucât
situația extraordinară și urgența reglementării au fost justificate
în preambulul actului normativ criticat.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, notele scrise depuse la dosar, susținerile
părților prezente, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2) și ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie prevederile ăarticolului
unic pct. 3 din Ordonanța de urgență a Guvernului nr. 210/2008
pentru completarea Legii locuinței nr. 114/1996, prin care a fost
introdus art. 101 din Legea nr. 114/1996.”
În realitate, din examinarea succesiunii actelor normative în
materie, obiectul excepției, asupra căruia Curtea urmează a se
pronunța, îl constituie prevederile art. 101 din Legea locuinței
nr. 114/1996, republicată în Monitorul Oficial al României,
Partea I, nr. 393 din 31 decembrie 1997, cu modificările și
completările ulterioare, text introdus prin articolul unic pct. 3 din
Ordonanța de urgență a Guvernului nr. 210/2008 pentru
completarea Legii locuinței nr. 114/1996, publicată în Monitorul
Oficial al României, Partea I, nr. 835 din 11 decembrie 2008,
ordonanță aprobată prin Legea nr. 310/2009, publicată în
Monitorul Oficial al României, Partea I, nr. 680 din 9 octombrie
2009.
Ulterior sesizării Curții Constituționale, prevederile art. 101
din Legea locuinței nr. 114/1996 au fost modificate prin art. II
pct. 1 din Legea nr. 170/2010 pentru completarea art. 45 din
Legea cadastrului și a publicității imobiliare nr. 7/1996 și pentru
modificarea art. 101 din Legea locuinței nr. 114/1996, publicată
în Monitorul Oficial al României, Partea I, nr. 507 din 21 iulie
2010, și au următorul conținut:
ăArt. 101. — Locuințele și unitățile individuale pot fi înstrăinate
și dobândite prin acte juridice între vii, încheiate în formă
autentică notarială, sub sancțiunea nulității absolute. Dovada
dreptului de proprietate și a celorlalte drepturi reale asupra unei
unități de locuit se face numai pe baza actelor de proprietate și
a extrasului de carte funciară pentru informare.”
Autorul excepției susține că prevederile legale criticate
contravin dispozițiilor constituționale ale art. 73 alin. (1) și (3)
lit. m) privind regimul juridic general al proprietății și art. 115
alin. (1) și (4) referitoare la delegarea legislativă.
Examinând excepția de neconstituționalitate, Curtea
constată că nu poate fi reținută critica autorului excepției potrivit
căreia prevederile art. 101 din Legea locuinței nr. 114/1996 aduc
atingere dispozițiilor constituționale ale art. 73 alin. (1) și (3)
lit. m). Reglementarea de lege criticată nu afectează regimul
juridic general al proprietății și moștenirii, ci vizează, pe de o
parte, procedurile care conferă siguranță raporturilor juridice
dintre vânzătorul și dobânditorul de bună-credință ai locuinței și,
respectiv, consolidarea drepturilor dobândite de aceștia, în
condițiile legii, iar pe de altă parte, asigurarea corelării acestor

MONITORUL OFICIAL AL ROMÂNIEI, PARTEA I, Nr. 772/18.XI.2010
prevederi cu dispozițiile legislației în vigoare, inclusiv ale Legii
cadastrului și a publicității imobiliare nr. 7/1996.
În ceea ce privește critica referitoare la încălcarea art. 115
alin. (1) din Constituție privind posibilitatea Parlamentului de a
adopta o lege specială de abilitare a Guvernului pentru a emite
ordonanțe în domenii care nu fac obiectul legilor organice,
Curtea constată că această dispoziție nu este incidentă în
prezenta cauză, întrucât art. 101 din Legea locuinței nr. 114/1996
a fost introdus prin Ordonanța de urgență a Guvernului nr. 210/2008,
aprobată prin Legea nr. 310/2009 (lege organică), iar nu prin
ordonanță simplă, adoptată în temeiul legii de abilitare.
Referitor la invocarea încălcării art. 115 alin. (4) din Legea
fundamentală, care prevede posibilitatea Guvernului de a
adopta ordonanțe de urgență numai în situații extraordinare a
căror reglementare nu poate fi amânată, având obligația de a
motiva urgența în cuprinsul acestora, Curtea reține că motivarea
situației extraordinare care a determinat adoptarea Ordonanței
de urgență a Guvernului nr. 210/2008 se regăsește chiar în
preambulul actului normativ criticat.

9

Astfel, se arată că ăsituația extraordinară prevăzută la
art. 115 alin. (4) din Constituție se motivează prin necesitatea
urgentă de adaptare la condițiile socio-economice existente a
prevederilor Legii locuinței nr. 114/1996, republicată, cu
modificările și completările ulterioare, cu privire la definirea
extinsă a condominiilor, în vederea constituirii legale a
asociațiilor de proprietari din condominii”.
Aceasta, deoarece ăexistă foarte mulți proprietari din
ansamblurile rezidențiale nou-construite care nu se pot constitui
în asociații de proprietari, deoarece instanțele nu le recunosc
acest drept pe baza prevederilor legale în vigoare, acestea fiind
neclare și împiedicând, în practică, recunoașterea asociațiilor
de proprietari din alte forme de condominii”.
De asemenea, se menționează că ăneadoptarea în regim de
urgență a prezentei reglementări conduce la imposibilitatea
constituirii asociațiilor de proprietari din anumite condominii/
ansambluri rezidențiale, fapt ce duce la imposibilitatea de a se
încheia contracte pentru utilități în ansamblurile rezidențiale
respective, și ținând cont că mulți proprietari vor fi lăsați fără
căldură, electricitate și apă în anotimpul rece”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 101 din Legea locuinței nr. 114/1996, excepție ridicată de Dan
Dumitru Slăvescu în Dosarul nr. 922/42/2009 al Curții de Apel Ploiești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.146
din 28 septembrie 2010

referitoare la excepția de neconstituționalitate a prevederilor art. 7 din Legea nr. 85/1992
privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat, precum și a celor ale art. 6
din Decretul-lege nr. 61/1990 privind vânzarea de locuințe construite din fondurile statului
către populație
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 7 din Legea nr. 85/1992 privind vânzarea de
locuințe și spații cu altă destinație construite din fondurile statului
și din fondurile unităților economice sau bugetare de stat,
precum și a celor ale art. 6 din Decretul-lege nr. 61/1990 privind
vânzarea de locuințe construite din fondurile statului către
populație, excepție ridicată de Societatea Comercială ăPrima
Construct” — S.A. din Timișoara în dosarele nr. 1.279/325/2007

10

MONITORUL OFICIAL AL ROMÂNIEI, PARTEA I, Nr. 772/18.XI.2010

și nr. 7.719/325/2006 ale Tribunalului Timiș — Secția civilă, de
Societatea Comercială ăFaur” — S.A. din București în Dosarul
nr. 18.705/301/2006 al Judecătoriei Sectorului 3 București —
Secția civilă, precum și de către Tribunalul București — Secția
a III-a civilă, din oficiu, în Dosarul nr. 4.735/303/2009 al acestei
instanțe.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzelor și arată că, la
Dosarul nr. 322D/2010, Societatea Comercială ăFaur” — S.A.
din București a depus note scrise prin care solicită admiterea
excepției de neconstituționalitate a prevederilor art. 7 din Legea
nr. 85/1992 și a celor ale art. 6 din Decretul-lege nr. 61/1990.
Curtea, din oficiu, pune în discuție problema conexării
dosarelor nr. 146D/2010, nr. 322D/2010, nr. 544D/2010 și
nr. 3.285D/2010, având în vedere obiectul acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 322D/2010,
nr. 544D/2010 și nr. 3.285D/2010 la Dosarul nr. 146D/2010, care
este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

Prin încheierile din 18 decembrie 2009 și 12 ianuarie 2010,
pronunțate în dosarele nr. 1.279/325/2007 și nr. 7.719/325/2006,
Încheierea din 19 ianuarie 2010, pronunțată în Dosarul
nr. 18.705/301/2006, precum și prin Încheierea din 12 mai 2010,
pronunțată în Dosarul nr. 4.735/303/2009, Tribunalul Timiș —
Secția civilă, Judecătoria Sectorului 3 București — Secția
civilă și Tribunalul București — Secția a III-a civilă au
sesizat Curtea Constituțională cu excepția de
neconstituționalitate a prevederilor art. 7 din Legea
nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat, precum și a celor
ale art. 6 din Decretul-lege nr. 61/1990 privind vânzarea de
locuințe construite din fondurile statului către populație,
excepție ridicată de Societatea Comercială ăPrima Construct” —
S.A. din Timișoara, Societatea Comercială ăFaur” — S.A. din
București și, din oficiu, de către Tribunalul București — Secția
a III-a civilă în cauze civile având ca obiect obligația de a face.
În motivarea excepției de neconstituționalitate autorii
acesteia
susțin
că
reglementarea
criticată
este
neconstituțională, întrucât ăconsacră” obligația de a vinde
locuințele construite din fondurile statului și din fondurile
unităților economice sau bugetare de stat către titularii
contractelor de închiriere, fără a diferenția între calitatea de
persoană de drept public și cea de drept privat, precum și
impunerea unui preț de vânzare derizoriu și fără a se avea în
vedere că între timp aceste unități de stat s-au privatizat, iar
locuințele fac parte din ăpatrimoniul” acestora. De asemenea,
apreciază că prevederile de lege criticate sunt neconstituționale
și datorită faptului că vânzarea se poate încheia doar cu
chiriașul locuinței de serviciu și nu dă posibilitatea de a-l încheia
cu un terț, eventual cu respectarea unui drept de preempțiune al
chiriașului, ceea ce contravine atât art. 45 din Constituție, cât și
dispozițiilor art. 14 din Convenția pentru apărarea drepturilor
omului și a libertăților fundamentale și art. 1 din Protocolul
adițional nr. 12 la Convenție, care consacră în mod clar și
imperativ interzicerea discriminării. Totodată, se arată că o
normă juridică care obligă proprietarul de drept să vândă aceste

apartamente chiriașilor reprezintă o sfidare a dreptului de
proprietate garantat de Convenția pentru apărarea drepturilor
omului și a libertăților fundamentale. Reglementarea criticată
reprezintă un caz de restrângere a componentei de dispoziție a
dreptului de proprietate, cu încălcarea art. 53 din Legea
fundamentală care prevede că restrângerea exercițiului unor
drepturi sau libertăți este posibilă numai în cazurile expres și
limitativ prevăzute de norma constituțională.
Autorii excepției susțin că prevederile art. 7 din Legea
nr. 85/1992 aduc atingere și art. 135 din Constituție, potrivit
cărora ăeconomia României este o economie de piață, bazată
pe libera inițiativă și concurență”, prin aceea că prin norma
legală criticată se creează ădisparități sociale greu de surmontat
și se impun restrângeri unor agenți economici cu capital integral
privat”.
Așa fiind, aceștia apreciază că art. 7 din Legea nr. 85/1992
și art. 6 din Decretul-lege nr. 61/1990 reprezintă o încălcare a
dreptului de proprietate și a inviolabilității acestuia, precum și a
dreptului la exercitarea unei activități economice.
Tribunalul Timiș — Secția civilă consideră că excepția de
neconstituționalitate este neîntemeiată, reglementarea legală
criticată nefiind în contradicție cu normele constituționale
invocate. În acest sens, invocă jurisprudența în materie a Curții
Constituționale.
Judecătoria Sectorului 3 București — Secția civilă și
Tribunalul București — Secția a III-a civilă consideră că
excepția de neconstituționalitate este întemeiată. Astfel,
apreciază că prin instituirea obligației de vânzare în sarcina
unităților proprietare se aduce atingere dreptului de proprietate
privată a acestor persoane juridice asupra bunurilor din
patrimoniul propriu, patrimoniu care este distinct de cel al
statului. Obligația de înstrăinare astfel instituită de lege
reprezintă o limitare a dreptului de dispoziție asupra bunurilor
din patrimoniul persoanelor juridice la care se referă art. 7 din
Legea nr. 85/1992, ceea ce contravine art. 44 alin. (1) din
Constituție. Instanța consideră că a institui, prin lege, obligația
de înstrăinare a bunurilor din patrimoniul propriu al acestor
persoane juridice, la un preț stabilit în mod expres de art. 6 din
Decretul-lege nr. 61/1990, reprezintă o limitare neconstituțională
a dreptului la garantarea proprietății.
Așa fiind, apreciază că rațiunile și considerentele care au stat
la baza Deciziei Curții Constituționale nr. 870/2007, prin care
s-a statuat că ăprin înlăturarea posibilității autorităților publice
locale de a dispune în mod liber de bunurile aflate în
proprietatea privată a unităților administrativ-teritoriale, în sensul
de a opta sau nu pentru vânzarea acestora, se încalcă în mod
vădit dreptul unităților administrativ-teritoriale de exercitare a
prerogativei dispoziției, ca atribut ce ține de esența dreptului de
proprietate” și se aduce atingere dispozițiilor constituționale
cuprinse în art. 44 alin. (1) teza întâi privind garantarea dreptului
de proprietate privată, sunt aplicabile și în cazul prevederilor
art. 7 alin. (1) din Legea nr. 85/1992.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 772/18.XI.2010
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiect al excepției de neconstituționalitate îl constituie
prevederile art. 7 din Legea nr. 85/1992 privind vânzarea de
locuințe și spații cu altă destinație construite din fondurile statului
și din fondurile unităților economice sau bugetare de stat,
republicată în Monitorul Oficial al României, Partea I, nr. 264 din
15 iulie 1998, precum și cele ale art. 6 din Decretul-lege
nr. 61/1990 privind vânzarea de locuințe construite din fondurile
statului către populație, publicat în Monitorul Oficial al României,
Partea I, nr. 22 din 8 februarie 1990.
— Art. 7 din Legea nr. 85/1992 are următorul cuprins:
ăLocuințele construite din fondurile unităților economice sau
bugetare de stat, până la data intrării în vigoare a prezentei legi,
altele decât locuințele de intervenție, vor fi vândute titularilor
contractelor de închiriere, la cererea acestora, cu plata integrală
sau în rate a prețului, în condițiile Decretului-lege nr. 61/1990 și
ale prezentei legi.
De asemenea, vor fi vândute la cerere, în condițiile
prevederilor alin. 1 și cu respectarea dispozițiilor art. 1 alin. 3,
titularilor de contracte de închiriere și locuințele care înainte de
6 martie 1945 au aparținut regiilor autonome, instituțiilor și
societăților cu capital de stat, mixt sau privat, care și-au încetat
existența după această dată sau, după caz, au devenit, prin
reorganizare, unități economice sau bugetare de stat.
Locuințele care înainte de 6 martie 1945 au aparținut
societăților cu capital privat sau mixt vor fi vândute în condițiile
de evaluare, de achitare integrală sau în rate a prețului și de
exceptare de la vânzare, prevăzute în Legea nr. 112/1995.
Evaluarea și vânzarea locuințelor prevăzute la alin. 1 și 2 și
la art. 1 alin. 1, pentru care nu s-au încheiat contracte de
vânzare-cumpărare până la data intrării în vigoare a prezentei
legi, se vor face în condițiile Decretului-lege nr. 61/1990 și ale
prezentei legi, completate cu prevederile referitoare la
coeficienții de uzură din Decretul nr. 93/1977, la un preț indexat
în funcție de creșterea salariului minim brut pe țară la data
cumpărării, față de cel existent la data intrării în vigoare a Legii
nr. 85/1992.
Art. 1 alin. 2 se aplică în mod corespunzător.
Beneficiază de prevederile alin.1 și chiriașii care nu sunt
angajații unităților proprietare.
Locuințele de intervenție, în sensul prezentei legi, sunt cele
destinate cazării personalului unităților economice sau bugetare
care, prin contractul de muncă, îndeplinește activități sau funcții
ce necesită prezența, permanentă sau în caz de urgență, în
cadrul unităților. Aceste locuințe nu se vând.
Unitățile economice sau bugetare pot să dețină și să
construiască din fonduri proprii locuințe de serviciu, destinate
închirierii salariaților acestora, cu contract de închiriere
accesoriu la contractul de muncă. Modul de administrare și
eventuala înstrăinare a acestor locuințe se vor stabili de
consiliile de administrație, respectiv de conducerile unităților.
Locuințele de serviciu din mediul rural, destinate personalului
medical, didactic, altor specialiști sau personalului Ministerului
Administrației și Internelor, nu se vând.”;
— Art. 6 din Decretul-lege nr. 61/1990 prevede că:
ăPrețurile de vânzare către populație pentru locuințele
construite din fondurile statului și recepționate până la data de
31 decembrie 1989 se stabilesc potrivit anexelor nr. 1 și 2.
În vederea corelării prețurilor de vânzare cu prețurile de deviz
pentru locuințele recepționate după 1 ianuarie 1990, Ministerul
Economiei Naționale, Ministerul Finanțelor și Comisia Națională
pentru Urbanism și Amenajarea Teritoriului vor prezenta în
termen de 60 de zile de la data prezentului decret-lege nivelurile

11

corespunzătoare ale prețurilor de vânzare în funcție de numărul
de camere, suprafețele utile, gradul de confort și finisaj.”
În susținerea neconstituționalității acestor prevederi legale,
autorii excepției invocă încălcarea dispozițiilor constituționale ale
art. 16 privind egalitatea în drepturi, art. 20 referitoare la tratatele
internaționale privind drepturile omului, art. 44 privind dreptul de
proprietate privată, art. 45 privind libertatea economică, art. 53
referitoare la restrângerea exercițiului unor drepturi sau al unor
libertăți și art. 135 privind Economia. De asemenea, este
invocată înfrângerea art. 14 din Convenția pentru apărarea
drepturilor omului și a libertăților fundamentale, art. 1 din Primul
Protocol adițional și art. 1 din Protocolul adițional nr. 12 la
Convenție.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, prin raportare la aceleași
dispoziții constituționale și convenționale, având motivări
similare, prilej cu care a statuat că prevederile art. 7 din Legea
nr. 85/1992 și cele ale art. 6 din Decretul-lege nr. 61/1990 sunt
constituționale.
În acest sens, este Decizia nr. 437/2009, publicată în
Monitorul Oficial al României, Partea I, nr. 393 din 10 iunie 2009,
și Decizia nr. 651/2009, publicată în Monitorul Oficial al
României, Partea I, nr. 354 din 27 mai 2009, prin care Curtea a
statuat că ăart. 7 din Legea nr. 85/1992 consacră o normă de
justiție socială, întrucât dă posibilitatea chiriașilor să cumpere
locuințele la construirea cărora au contribuit direct sau indirect
în vechiul sistem statal-juridic. Pe această bază s-a apreciat că
dispozițiile criticate sunt nu numai conforme literei și spiritului
art. 44 din Constituție, ci și legitime din punct de vedere
economic, social și moral. Curtea reține că, deși în proprietatea
societăților comerciale sau a regiilor autonome au intrat și
locuințele construite din fondurile proprii în condițiile contractului
de privatizare, legiferarea, ulterior adoptării Constituției, a
posibilității ca fiecare chiriaș al unei asemenea locuințe să
devină proprietar nu poate fi privită decât ca o limitare legală a
dreptului de proprietate al persoanelor juridice respective.
Pentru aceleași considerente nu se poate reține nici
contrarietatea prevederilor criticate raportat la dispozițiile art. 1
din Primul Protocol adițional la Convenția pentru apărarea
drepturilor omului și a libertăților fundamentale.
În cazul privatizării unităților din ale căror fonduri a fost
construită locuința ce a făcut obiectul vânzării, obligația de
vânzare către chiriași, prevăzută de dispozițiile Legii nr. 85/1992,
este, astfel cum a statuat Curtea Constituțională, o obligație in
rem, instituită în considerarea obiectului (locuința construită din
fondurile unității economice sau bugetare), iar nu o obligație in
personam, reglementată în considerarea subiectului, societatea
comercială ce a luat naștere pe calea privatizării”.
Prin aceleași decizii, Curtea a constatat că ătextele de lege
criticate nu prevăd o expropriere și nici o naționalizare sau orice
altă măsură de trecere silită a locuințelor în proprietatea publică
a statului. În același mod, Curtea reține că art. 7 din Legea
nr. 85/1992 nu instituie o confiscare, ci o transmitere în
proprietatea deținătorilor de locuințe, foști chiriași ai acestora, a
locuințelor și a terenurilor aferente acestor locuințe dobândite
prin cumpărare de la unitățile economice sau bugetare de stat.
De asemenea, Curtea nu a reținut nici contrarietatea textelor
de lege criticate în raport cu dispozițiile art. 45 din Constituție
referitoare la libertatea economică, de vreme ce posibilitatea
chiriașilor de a cumpăra locuințele la construirea cărora au
contribuit direct sau indirect în vechiul sistem statal-juridic a fost
reglementată, prin textul de lege criticat, înainte de încheierea
contractului de privatizare”.
În ceea ce privește pretinsa încălcare a dispozițiilor art. 53
din Constituție, Curtea a reținut că ăacestea sunt aplicabile
numai în ipoteza în care există o restrângere a exercitării

12

MONITORUL OFICIAL AL ROMÂNIEI, PARTEA I, Nr. 772/18.XI.2010

drepturilor și libertăților fundamentale, restrângere care nu a fost
constatată”.
Totodată, Curtea a constatat că ănu poate fi reținută nici
invocarea dispozițiilor constituționale ale art. 135 alin. (1)
referitoare la principiile economiei de piață, de vreme ce
prevederile art. 7 din Legea nr. 85/1992 sunt o concretizare a
obligației statului de a asigura crearea condițiilor necesare

pentru creșterea calității vieții, potrivit art. 135 alin. (2) lit. f) din
Constituție”.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 din Legea nr. 85/1992 privind vânzarea de locuințe și spații
cu altă destinație construite din fondurile statului și din fondurile unităților economice sau bugetare de stat, precum și a celor ale
art. 6 din Decretul-lege nr. 61/1990 privind vânzarea de locuințe construite din fondurile statului către populație, excepție ridicată
de Societatea Comercială ăPrima Construct” — S.A. din Timișoara în dosarele nr. 1.279/325/2007 și nr. 7.719/325/2006 ale
Tribunalului Timiș — Secția civilă, de Societatea Comercială ăFaur” — S.A. din București în Dosarul nr. 18.705/301/2006 al
Judecătoriei Sectorului 3 București — Secția civilă, precum și de către Tribunalul București — Secția a III-a civilă, din oficiu, în
Dosarul nr. 4.735/303/2009 al acestei instanțe.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.148
din 28 septembrie 2010

referitoare la excepția de neconstituționalitate a prevederilor art. 298 alin. (2) ultima liniuță
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București în Dosarul
nr. 299/87/2009 al Tribunalului Giurgiu — Secția civilă.
La apelul nominal se constată lipsa părților, față de care
procedura de citare a fost legal îndeplinită.

Președintele dispune să se facă apelul și în dosarele
nr. 295D/2010, 296D/2010, 367—374D/2010, 376—390D/2010,
398D/2010, 481D/2010, 580D/2010 și 605D/2010, având ca
obiect excepția de neconstituționalitate a prevederilor art. 298
alin. (2) ultima liniuță din Legea nr. 53/2003 — Codul muncii.
Excepția a fost ridicată de Societatea Comercială ăPetrom” — S.A.
(ăOMV Petrom” — S.A.) din București în dosarele nr. 717/122/2009
și 3.824/87/2008 ale Tribunalului Giurgiu — Secția civilă, în
dosarele nr. 7.544/30/2008 și nr. 8.349/30/2008 ale Curții de
Apel Timișoara — Secția litigii de muncă și asigurări sociale, în
dosarele nr. 7.535/30/2008, 7.639/30/2008, 7.610/30/2008,
8.365/30/2008, 8.287/30/2008, 7.976/30/2008, 77/30/2009,
7.606/30/2008, 8.004/30/2008, 8.095/30/2008, 7.602/30/2008,
8.352/30/2008, 2.270/30/2009, 2.447/30/2009, 7.971/30/2008,
7.991/30/2008, 8.232/30/2008, 8.528/30/2008, 7.992/30/2008,
8.257/30/2008, 8.270/30/2008 și 8.093/30/2008 ale Tribunalului
Timiș — Secția civilă, în Dosarul nr. 193/100/2009 al Tribunalului
Maramureș — Secția civilă, în Dosarul nr. 1.022/87/2009 al
Tribunalului Teleorman — Secția conflicte de muncă, asigurări
sociale și contencios administrativ fiscal și în Dosarul
nr. 2.101/116/2008 al Curții de Apel București — Secția a VII-a

MONITORUL OFICIAL AL ROMÂNIEI, PARTEA I, Nr. 772/18.XI.2010
civilă și pentru cauze privind conflicte de muncă și asigurări
sociale.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 294—296D/2010, 367D/2010, 368—
374D/2010, 376—390D/2010, 398D/2010, 481D/2010,
580D/2010 și 605D/2010 au obiect identic, pune în discuție, din
oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 295D/2009, 296D/2010,
367D/2010, 368—374D/2010, 376—390D/2010, 398D/2010,
481D/2010, 580D/2010 și 605D/2010 la Dosarul nr. 294D/2010,
care este primul înregistrat la Curte.
Cauza este în stare de judecată.
Având cuvântul, reprezentantul Ministerului Public invocă
jurisprudența în materie a Curții Constituționale și pune concluzii
de respingere a excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 30 octombrie 2009 și 11 decembrie 2009,
pronunțate în dosarele nr. 299/87/2009, 717/122/2009 și
3.824/87/2008, prin Decizia civilă nr. 1.563 din 30 octombrie
2009, pronunțată în Dosarul nr. 7.544/30/2008, și prin Încheierea
din 12 ianuarie 2010, pronunțată în Dosarul nr. 8.349/30/2008,
prin încheierile din 18 decembrie 2009, 8 ianuarie 2010,
15 ianuarie 2010, 18 ianuarie 2010 și 22 ianuarie 2010,
pronunțate în dosarele nr. 7.535/30/2008, 7.639/30/2008,
7.610/30/2008, 8.365/30/2008, 8.287/30/2008, 7.976/30/2008,
77/30/2009, 7.606/30/2008, 8.004/30/2008, 8.095/30/2008,
7.602/30/2008, 8.352/30/2008, 2.270/30/2009, 2.447/30/2009,
7.971/30/2008, 7.991/30/2008, 8.232/30/2008, 8.528/30/2008,
7.992/30/2008, 8.257/30/2008, 8.270/30/2008 și 8.093/30/2008,
prin Încheierea din 18 decembrie 2009, pronunțată în Dosarul
nr. 193/100/2009, prin Încheierea din 18 martie 2009, pronunțată
în Dosarul nr. 1.022/87/2009, și prin Decizia nr. 4.154R din
5 iunie 2009, pronunțată în Dosarul nr. 2.101/116/2008,
Tribunalul Giurgiu — Secția civilă, Curtea de Apel Timișoara —
Secția litigii de muncă și asigurări sociale, Tribunalul
Timiș — Secția civilă, Tribunalul Maramureș — Secția civilă,
Tribunalul Teleorman — Secția conflicte de muncă,
asigurări sociale și contencios administrativ fiscal și Curtea
de Apel București — Secția a VII-a civilă și pentru cauze
privind conflicte de muncă și asigurări sociale au sesizat
Curtea Constituțională cu excepția de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. (ăOMV Petrom” — S.A.) din București
în cauze având ca obiect pretenții bănești.
În motivarea excepției de neconstituționalitate se susține,
în esență, că textul de lege criticat, prin formularea sa imprecisă,
poate ridica dificultăți de interpretare și aplicare a legii. În acest
sens, autorul face referire la normele procedurale aplicabile în
spețele acestuia, care au ca obiect conflicte de muncă, arătând
că art. 298 alin. (2) ultima liniuță din Codul muncii nu este în
măsură să clarifice care dintre acestea urmează să se aplice.
Astfel, se arată că prevederile art. 72 din Legea nr. 168/1999
privind soluționarea conflictelor de muncă sunt diferite de cele
ale art. 284 din Codul muncii, care reglementează aceeași
materie, respectiv instanța competentă să soluționeze aceste
conflicte. Cu toate că, din perspectiva principiilor de aplicare a
legii în timp, în speță ar trebui să fie incidente reglementările mai

13

noi, respectiv cele ale Codului muncii, caracterul special pe care
îl are Legea nr. 168/1999 față de dreptul comun în materie,
reglementat de Codul muncii, poate conduce la o concluzie
contrară, potrivit căreia incidente ar fi dispozițiile legii speciale.
Toate aceste argumente duc la concluzia că prevederile art. 298
alin. (2) ultima liniuță din Codul muncii încalcă principiul
efectivității juridice, consacrat de Curtea Europeană a Drepturilor
Omului. În plus față de acestea, autorul excepției consideră că,
prin dispozițiile art. 62 alin. (1) și art. 63 alin. (3) din Legea
nr. 24/2000 privind normele de tehnică legislativă pentru
elaborarea actelor normative, legiuitorul a impus cu caracter
imperativ abrogarea expresă directă, excluzând, prin urmare,
abrogarea implicită. Acest mod de abordare a fost determinat
atât pentru a asigura coerența sistemului legislativ, cât și pentru
a asigura eficacitatea principiului separației puterilor în stat,
întrucât nu permite judecătorului să legifereze expres unde
legiuitorul a tăcut, respectiv să constate abrogarea, deși
legiuitorul nu a făcut-o.
Tribunalul Giurgiu — Secția civilă apreciază că excepția
de neconstituționalitate este neîntemeiată.
Curtea de Apel Timișoara — Secția litigii de muncă și
asigurări sociale apreciază că excepția de neconstituționalitate
este neîntemeiată.
Tribunalul Timiș — Secția civilă apreciază că excepția de
neconstituționalitate este inadmisibilă.
Tribunalul Maramureș — Secția civilă apreciază că
excepția de neconstituționalitate este neîntemeiată.
Tribunalul Teleorman — Secția conflicte de muncă,
asigurări sociale și contencios administrativ fiscal apreciază
că excepția de neconstituționalitate este neîntemeiată.
Curtea de Apel București — Secția a VII-a civilă și pentru
cauze privind conflicte de muncă și asigurări sociale nu și-a
exprimat opinia cu privire la excepția de neconstituționalitate
invocată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
ridicată este inadmisibilă, invocând în acest sens jurisprudența
în materie a Curții Constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor art. 298 alin. (2) ultima liniuță
din Legea nr. 53/2003 — Codul muncii, având următorul
conținut: ăPe data intrării în vigoare a prezentului cod se
abrogă: [... ]
— orice alte dispoziții contrare.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (4) și (5) privind separația puterilor în stat și
supremația Constituției și a legilor, celor ale art. 73 alin. (3) lit. p)
privind reglementarea, prin lege organică, a raporturilor de

14

MONITORUL OFICIAL AL ROMÂNIEI, PARTEA I, Nr. 772/18.XI.2010

muncă, sindicatelor, patronatelor și protecției sociale și ale
art. 79 alin. (1) din Constituție privind rolul Consiliului Legislativ.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Constituție invocate de autorul excepțiilor și în
prezenta cauză. Astfel, de exemplu, prin Decizia nr. 1.017 din
7 iulie 2009, publicată în Monitorul Oficial al României, Partea I,

nr. 567 din 14 august 2009, Curtea a respins ca inadmisibile
critici identice de neconstituționalitate.
Întrucât nu au survenit elemente noi, care să determine
reconsiderarea jurisprudenței în materie, considerentele și
soluția deciziei menționate își păstrează valabilitatea și în cauza
de față, iar excepția de neconstituționalitate ridicată va fi
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. (ăOMV Petrom” — S.A.) din București
în dosarele nr. 299/87/2009, 717/122/2009 și 3.824/87/2008 ale Tribunalului Giurgiu — Secția civilă, în dosarele nr. 7.544/30/2008
și 8.349/30/2008 ale Curții de Apel Timișoara — Secția litigii de muncă și asigurări sociale, în dosarele nr. 7.535/30/2008,
7.639/30/2008, 7.610/30/2008, 8.365/30/2008, 8.287/30/2008, 7.976/30/2008, 77/30/2009, 7.606/30/2008, 8.004/30/2008,
8.095/30/2008, 7.602/30/2008, 8.352/30/2008, 2.270/30/2009, 2.447/30/2009, 7.971/30/2008, 7.991/30/2008, 8.232/30/2008,
8.528/30/2008, 7.992/30/2008, 8.257/30/2008, 8.270/30/2008 și 8.093/30/2008 ale Tribunalului Timiș — Secția civilă, în Dosarul
nr. 193/100/2009 al Tribunalului Maramureș — Secția civilă, în Dosarul nr. 1.022/87/2009 al Tribunalului Teleorman — Secția
conflicte de muncă, asigurări sociale și contencios administrativ fiscal și în Dosarul nr. 2.101/116/2008 al Curții de Apel București —
Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 1.164
din 28 septembrie 2010

referitoare la excepția de neconstituționalitate a prevederilor art. 2 și 3 din Ordonanța de urgență
a Guvernului nr. 31/2009 privind unele măsuri în domeniul salarizării personalului din sectorul
bugetar și ale art. 2 din Ordonanța de urgență a Guvernului nr. 41/2009 privind unele măsuri
în domeniul salarizării personalului din sectorul bugetar pentru perioada
mai—decembrie 2009
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării

personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai—decembrie 2009, excepție ridicată de Sindicatul
Independent al Învățământului Preuniversitar din Județul Timiș
în Dosarul nr. 6.835/30/2009 al Tribunalului Timiș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în dosarele
nr. 593—601D/2010, având ca obiect excepția de
neconstituționalitate a prevederilor art. 2 și 3 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009, precum și în dosarele
nr. 602—604D/2010, având ca obiect excepția de
neconstituționalitate a prevederilor art. 2 din Ordonanța de
urgență a Guvernului nr. 41/2009. Excepțiile au fost ridicate de
Sindicatul Liber al Învățământului din Județul Covasna în

MONITORUL OFICIAL AL ROMÂNIEI, PARTEA I, Nr. 772/18.XI.2010
dosarele nr. 2.056/119/2009, 2.206/119/2009, 2.201/119/2009,
2.060/119/2009,
2.205/119/2009,
2.203/119/2009
și
2.230/119/2009 ale Tribunalului Covasna, de Sindicatul
Învățământului Preuniversitar Teleorman în dosarele
nr. 3.803/87/2009 și 3.799/87/2009 ale Tribunalul Teleorman —
Secția conflicte de muncă, asigurări sociale și contencios
administrativ fiscal și de Uniunea Teritorială a Sindicatului
Învățământ Preuniversitar — Râmnicu Sărat în dosarele
nr. 4.635/114/2008, 4.725/114/2008 și 4.632/114/2008 ale
Tribunalului Buzău — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 571D/2010, 593—599D/2010,
600D/2010, 601D/2010 și 602—604D/2010 au obiect parțial
identic, pune în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 593—599D/2009, 600D/2010,
601D/2010 și 602—604D/2010 la Dosarul nr. 571D/2010, care
este primul înregistrat la Curte.
Cauza este în stare de judecată.
Având cuvântul, reprezentantul Ministerului Public pune
concluzii de respingere a excepției de neconstituționalitate ca
fiind inadmisibilă, întrucât textele de lege criticate nu mai sunt în
vigoare.
C U R T E A,

având în vedere actele și lucrările dosarelor, constată
următoarele:
Prin Încheierea din 12 februarie 2010, pronunțată în Dosarul
nr. 6.835/30/2009, prin încheierile din 7 ianuarie 2010,
pronunțate în dosarele nr. 2.056/119/2009, 2.206/119/2009,
2.201/119/2009,
2.060/119/2009,
2.205/119/2009,
2.203/119/2009 și 2.230/119/2009, prin încheierile din
14 ianuarie 2010, pronunțate în dosarele nr. 3.803/87/2009 și
3.799/87/2009, și prin încheierile din 2 decembrie 2009,
pronunțate în dosarele nr. 4.635/114/2008, 4.725/114/2008 și
4.632/114/2008, Tribunalul Timiș — Secția civilă, Tribunalul
Covasna, Tribunalul Teleorman — Secția conflicte de
muncă, asigurări sociale și contencios administrativ fiscal
și Tribunalul Buzău — Secția civilă au sesizat Curtea
Constituțională cu excepția de neconstituționalitate a
dispozițiilor art. 2 și 3 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar și ale art. 2 din
Ordonanța de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie 2009,
excepție ridicată de Sindicatul Independent al Învățământului
Preuniversitar din Județul Timiș, de Sindicatul Liber al
Învățământului din Județul Covasna, de Sindicatul
Învățământului Preuniversitar Teleorman și de Uniunea
Teritorială a Sindicatului Învățământ Preuniversitar — Râmnicu
Sărat în cauze având ca obiect drepturi bănești.
În motivarea excepțiilor de neconstituționalitate autorul
susține, în esență, că prin emiterea ordonanțelor de urgență în
discuție Guvernul și-a exercitat abuziv dreptul de apreciere.
Consideră că motivările prezentate de Guvern nu justifică
urgența emiterii ordonanțelor. De asemenea, se arată că
dispozițiile criticate au fost inițiate de Ministerul Educației,
Cercetării și Tineretului fără consultarea federațiilor semnatare
ale contractului colectiv de muncă la nivel de ramură și fără
avizul Consiliului Economic și Social. Se consideră că textele

15

de lege criticate au fost emise cu încălcarea principiului
supremației legii.
Tribunalul Timiș — Secția civilă apreciază că excepția de
neconstituționalitate a prevederilor art. 2 din Ordonanța de
urgență a Guvernului nr. 31/2009 și art. 2 din Ordonanța de
urgență a Guvernului nr. 41/2009 este întemeiată.
Tribunalul Covasna apreciază că excepția de
neconstituționalitate este întemeiată.
Tribunalul Teleorman — Secția conflicte de muncă,
asigurări sociale și contencios administrativ fiscal apreciază
că excepția de neconstituționalitate este întemeiată.
Tribunalul Buzău — Secția civilă apreciază că excepția de
neconstituționalitate este întemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
invocată este inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, precum și
prevederile art. 2 din Ordonanța de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada mai—
decembrie 2009, publicată în Monitorul Oficial al României,
Partea I, nr. 286 din 30 aprilie 2009, având următorul conținut:
— Art. 2 din Ordonanța de urgență a Guvernului nr. 31/2009:
ăAlineatul (1) al articolului 11 din Ordonanța Guvernului
nr. 15/2008 privind creșterile salariale ce se vor acorda în anul
2008 și în anul 2009 personalului din învățământ, publicată în
Monitorul Oficial al României, Partea I, nr. 82 din 30 ianuarie
2008, aprobată cu modificări prin Legea nr. 221/2008, cu
modificările și completările ulterioare, se modifică și se
completează după cum urmează:
1. După litera a) se introduce o nouă literă, litera a1), cu
următorul cuprins:
«a1) pentru perioada 1—30 aprilie 2009, coeficienții de
multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. Litera b) se modifică și va avea următorul cuprins:
«b) pentru perioada 1 mai—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».”;
— Art. 3 din Ordonanța de urgență a Guvernului nr. 31/2009:
ăValorile coeficientului de multiplicare 1,000 prevăzute în
anexele nr. 1.1a, 1.2a, 2a, 3a, 1.1b, 1.2b, 2b și 3b la Ordonanța

16

MONITORUL OFICIAL AL ROMÂNIEI, PARTEA I, Nr. 772/18.XI.2010

Guvernului nr. 15/2000, aprobată cu modificări prin Legea
nr. 221/2999, cu modificările și completările ulterioare, se aplică
corespunzător perioadelor stabilite la art. 2 din prezenta
ordonanță de urgență.”;
— Art. 2 din Ordonanța de urgență a Guvernului nr. 41/2009:
ăOrdonanța Guvernului nr. 15/2008 privind creșterile salariate
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările și completările ulterioare, se
modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 1 alin. (4) și (5) privind statul român, art. 20 alin. (1)
referitor la tratatele internaționale privind drepturile omului,
art. 41 alin. (2) referitor la muncă și protecția socială a muncii,
art. 61 alin. (1) privind rolul Parlamentului, art. 102 alin. (1)
referitor la rolul și structura Guvernului, art. 111 alin. (1) privind

informarea Parlamentului, art. 115 alin. (4) și (6) referitor la
delegarea legislativă și art. 141 privind Consiliul Economic și
Social.
Curtea constată că Ordonanța Guvernului nr. 15/2008 privind
creșterile salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, a fost abrogată în mod expres prin
art. 48 alin. (1) pct. 16 al cap. VI — Dispoziții finale din Legeacadru nr. 330/2009 privind salarizarea unitară a personalului
plătit din fonduri publice, publicată în Monitorul Oficial al
României, Partea I, nr. 762 din 9 noiembrie 2009. În aceste
condiții, Ordonanța de urgență a Guvernului nr. 31/2009 și
Ordonanța de urgență a Guvernului nr. 41/2009, ca acte
normative modificatoare ale Ordonanței Guvernului nr. 15/2008,
sunt și ele abrogate.
Față de această situație, devin aplicabile dispozițiile art. 29
alin. (1) din Legea nr. 47/1992, potrivit cărora instanța de
contencios constituțional se pronunță asupra ăunei legi sau
ordonanțe ori a unei dispoziții dint-o lege sau dintr-o ordonanță
în vigoare”. Ca atare, Curtea urmează să respingă, ca fiind
inadmisibilă, excepția de neconstituționalitate a prevederilor
art. 2 și 3 din Ordonanța de urgență a Guvernului nr. 31/2009 și
ale art. 2 din Ordonanța de urgență a Guvernului nr. 41/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de urgență a
Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—decembrie
2009, excepție ridicată de Sindicatul Independent al Învățământului Preuniversitar din Județul Timiș în Dosarul nr. 6.835/30/2009
al Tribunalului Timiș — Secția civilă, de Sindicatul Liber al Învățământului din Județul Covasna în dosarele nr. 2.056/119/2009,
2.206/119/2009, 2.201/119/2009, 2.060/119/2009, 2.205/119/2009, 2.203/119/2009 și 2.230/119/2009 ale Tribunalul Covasna, de
Sindicatul Învățământului Preuniversitar Teleorman în dosarele nr. 3.803/87/2009 și 3.799/87/2009 ale Tribunalului Teleorman —
Secția conflicte de muncă, asigurări sociale și contencios administrativ fiscal și de Uniunea Teritorială a Sindicatului Învățământ
Preuniversitar — Râmnicu Sărat în dosarele nr. 4.635/114/2008, 4.725/114/2008 și 4.632/114/2008 ale Tribunalului Buzău —
Secția civilă.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 772/18.XI.2010 conține 16 pagini.

Prețul: 3,20 lei

&JUYDGY|447585]
ISSN 1453—4495

