PARTEA I

Anul 178 (XXII) — Nr. 812

Luni, 6 decembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

230. — Lege pentru modificarea și completarea Legii
nr. 678/2001 privind prevenirea și combaterea
traficului de persoane ................................................

2–5

1.150. — Decret privind promulgarea Legii pentru
modificarea și completarea Legii nr. 678/2001 privind
prevenirea și combaterea traficului de persoane ......

5

1.134. — Decret privind conferirea Semnului onorific
În Serviciul Patriei unor ofițeri din Ministerul Apărării
Naționale ....................................................................

5–6

DECIZII ALE CURȚII CONSTITUȚIONALE
Decizia nr. 1.329 din 19 octombrie 2010 referitoare la excepția
de neconstituționalitate a prevederilor art. 480 și
art. 481 din Codul civil și ale art. 304 și art. 305 din
Codul de procedură civilă ..........................................

6–8

Decizia nr. 1.396 din 28 octombrie 2010 referitoare la excepția
de neconstituționalitate a dispozițiilor art. 244 alin. 1 și
ale art. 2441 din Codul de procedură civilă ................

8–9

HOTĂRÂRI ALE GUVERNULUI ROMÂNIEI
1.185. — Hotărâre privind aprobarea sumei necesare
Ministerului Sănătății pentru contractarea și
implementarea componentelor necontractate din
proiectul PHARE 2006/018-147.03.11 — Sprijin pentru
autoritățile de sănătate din România pentru
implementarea directivelor UE privind băncile de sânge —
unitățile de transfuzie — din spitale și utilizarea
terapeutică a țesuturilor și celulelor umane ..................

10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
941. — Ordin al ministrului transporturilor și infrastructurii
pentru publicarea acceptării amendamentelor la anexa
la Protocolul din 1978 privind Convenția internațională
din 1973 pentru prevenirea poluării de către nave,
adoptate de Organizația Maritimă Internațională prin
rezoluțiile MEPC.186(59) și MEPC.187(59) ale
Comitetului pentru protecția mediului marin din 17 iulie
2009 ..........................................................................

11–16

2

MONITORUL OFICIAL AL ROMÂNIEI, PARTEA I, Nr. 812/6.XII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 678/2001 privind prevenirea și combaterea traficului
de persoane
Parlamentul României adoptă prezenta lege.
Art. I. — Legea nr. 678/2001 privind prevenirea și
combaterea traficului de persoane, publicată în Monitorul Oficial
al României, Partea I, nr. 783 din 11 decembrie 2001, cu
modificările și completările ulterioare, se modifică și se
completează după cum urmează:
1. La articolul 2 punctul 2, literele c) și d) se modifică și
vor avea următorul cuprins:
ăc) obligarea la practicarea prostituției, cerșetoriei, la
reprezentări pornografice în vederea producerii și difuzării de
materiale pornografice sau alte forme de exploatare sexuală;
d) prelevarea de organe, țesuturi sau celule de origine
umană, cu încălcarea dispozițiilor legale;”.
2. La articolul 2, după punctul 2 se introduce un nou
punct, punctul 3, cu următorul cuprins:
ă3. prin victimă a traficului de persoane se înțelege persoana
fizică, subiect pasiv al faptelor prevăzute la art. 12, 13, 15, 17 și
18, indiferent dacă participă sau nu în procesul penal în calitate
de parte vătămată.”
3. Articolul 4 se modifică și va avea următorul cuprins:
ăArt. 4. — Ministerul Afacerilor Externe, Ministerul Muncii,
Familiei și Protecției Sociale, Ministerul Administrației și
Internelor, prin Inspectoratul General al Poliției Române,
Ministerul Educației, Cercetării, Tineretului și Sportului,
Ministerul Sănătății, Ministerul Justiției, autoritățile administrației
publice locale, precum și alte organisme guvernamentale cu
atribuții în domeniul traficului de persoane iau măsurile necesare
pentru aplicarea, în domeniile lor de activitate, a Strategiei
naționale împotriva traficului de persoane și a Planului național
de acțiune pentru implementarea acesteia.”
4. La articolul 5, alineatul (2) se modifică și va avea
următorul cuprins:
ă(2) Ministerul Afacerilor Externe și Ministerul Administrației și
Internelor adoptă măsurile necesare, în baza legislației care
reglementează regimul străinilor în România, pentru a împiedica
accesul pe teritoriul României al cetățenilor străini în legătură
cu care există indicii temeinice că ar fi implicați în traficul de
persoane, în sensul prezentei legi.”
5. Articolul 7 se modifică și va avea următorul cuprins:
ăArt. 7. — Inspectoratul General al Poliției Române
realizează și difuzează materiale documentare privind riscurile
la care pot fi expuse persoanele, potențiale victime ale traficului
de persoane.”
6. Articolul 8 se modifică și va avea următorul cuprins:
ăArt. 8. — Ministerul Educației, Cercetării, Tineretului și
Sportului realizează, individual ori în parteneriat cu celelalte
ministere implicate și/sau cu organizațiile neguvernamentale cu
activitate în domeniu, programe educative în vederea prevenirii
traficului de persoane, după cum urmează:
a) activități educative în zona educației formale și nonformale
destinate elevilor din învățământul preuniversitar și studenților
din învățământul universitar;
b) activități de informare și consiliere a părinților și elevilor
asupra consecințelor traficului de persoane;

c) seminare de informare a cadrelor didactice în domeniul
drepturilor copiilor și al traficului de persoane.”
7. Articolul 9 se modifică și va avea următorul cuprins:
ăArt. 9. — (1) Inspectoratul General al Poliției Române, cu
sprijinul altor instituții și organizații cu atribuții în domeniu,
realizează și actualizează baza de date privind fenomenul
traficului de persoane, monitorizează și evaluează periodic
acest fenomen, luând în considerare atât făptuitorii, cât și
victimele traficului de persoane, precum și persoanele juridice
implicate în săvârșirea infracțiunii de trafic de persoane.
(2) Constituirea și actualizarea bazei de date privind
fenomenul traficului de persoane se realizează prin grija fiecărei
instituții din cadrul Ministerului Administrației și Internelor
prevăzute la alin. (1), pe domeniul specific de activitate.
(3) Publicarea semestrială a informațiilor statistice și
publicarea anuală a raportului privind fenomenul traficului de
persoane se fac de către Inspectoratul General al Poliției
Române.”
8. Articolul 10 se modifică și va avea următorul cuprins:
ăArt. 10. — Inspectoratul General al Poliției Române, cu
sprijinul altor instituții și organizații cu atribuții în domeniu,
efectuează studii periodice în scopul identificării cauzelor care
determină și a condițiilor ce favorizează traficul de persoane.”
9. Articolul 11 se modifică și va avea următorul cuprins:
ăArt. 11. — Pentru prevenirea traficului de persoane,
Inspectoratul General al Poliției Române, în cooperare cu
instituțiile
interesate,
precum
și
cu
organizații
neguvernamentale, organizații internaționale și reprezentanți ai
societății civile angajați în prevenirea traficului de persoane, în
protecția și asistarea victimelor acestuia, organizează campanii
de informare privind fenomenul traficului de persoane și riscurile
la care sunt supuse victimele acestuia.”
10. La articolul 12, alineatul (1) se modifică și va avea
următorul cuprins:
ăArt. 12. — (1) Constituie infracțiunea de trafic de persoane
recrutarea, transportarea, transferarea, cazarea ori primirea unei
persoane, prin amenințare, violență sau prin alte forme de
constrângere, prin răpire, fraudă ori înșelăciune, abuz de
autoritate sau profitând de imposibilitatea acelei persoane de a
se apăra sau de a-și exprima voința ori prin oferirea, darea,
acceptarea sau primirea de bani ori de alte foloase pentru
obținerea consimțământului persoanei care are autoritate
asupra altei persoane, în scopul exploatării acestei persoane,
și se pedepsește cu închisoare de la 3 ani la 10 ani și
interzicerea unor drepturi.”
11. La articolul 13, alineatul (3) se modifică și va avea
următorul cuprins:
ă(3) Dacă faptele prevăzute la alin. (1) și (2) sunt săvârșite în
condițiile prevăzute la art. 12 alin. (2) sau de către un membru
de familie, pedeapsa este închisoare de la 7 ani la 18 ani și
interzicerea unor drepturi, în cazul prevăzut la alin. (1), și
închisoare de la 10 ani la 20 de ani și interzicerea unor drepturi,
în cazul prevăzut la alin. (2).”

MONITORUL OFICIAL AL ROMÂNIEI, PARTEA I, Nr. 812/6.XII.2010
12. După articolul 14 se introduce un nou articol,
articolul 141, cu următorul cuprins:
ăArt. 141. — Fapta de a utiliza serviciile prevăzute la art. 2
pct. 2, prestate de o persoană despre care beneficiarul știe că
este victimă a traficului de persoane ori a traficului de minori, se
pedepsește cu închisoare de la 6 luni la 3 ani sau cu amendă,
dacă fapta nu constituie o infracțiune mai gravă.”
13. La articolul 17, alineatul (2) se abrogă.
14. După articolul 18 se introduce un nou articol,
articolul 181, cu următorul cuprins:
ăArt. 181. — Dacă una dintre faptele prevăzute la art. 12, 13,
15, 17 și 18 a fost săvârșită de o persoană juridică, pe lângă
pedeapsa amenzii se aplică și pedeapsa complementară a
dizolvării persoanei juridice sau a suspendării activității ori a
uneia dintre activitățile persoanei juridice, după caz.”
15. La articolul 20, alineatul (1) se modifică și va avea
următorul cuprins:
ăArt. 20. — (1) Persoana supusă traficului de persoane, care
a săvârșit, ca urmare a exploatării sale, infracțiunea de
prostituție, de cerșetorie, trecere frauduloasă a frontierei unui
stat ori donare de organe sau țesuturi ori celule de origine
umană, în condițiile prevăzute la art. 157 alin. (1) din Legea
nr. 95/2006 privind reforma în domeniul sănătății, cu modificările
și completările ulterioare, nu se pedepsește pentru aceste
infracțiuni.”
16. La articolul 24, alineatele (2) și (3) se modifică și vor
avea următorul cuprins:
ă(2) La desfășurarea judecății în condițiile alin. (1) pot asista
părțile, reprezentanții acestora, apărătorii, reprezentanți ai
Inspectoratului General al Poliției Române specializați în
prevenirea traficului de persoane, precum și alte persoane a
căror prezență este considerată necesară de instanță.
(3) În cauzele privind infracțiunile prevăzute în prezenta lege,
ascultarea minorului care nu a împlinit vârsta de 14 ani se face
în prezența a cel puțin unuia dintre părinți sau a altui
reprezentant legal, fiind totodată obligatorie și citarea unui
psiholog, respectiv a unui reprezentant al direcției generale de
asistență socială și protecția copilului.”
17. Articolul 26 se modifică și va avea următorul cuprins:
ăArt. 26. — (1) Persoanelor vătămate prin infracțiunile
prevăzute în prezenta lege, precum și altor victime ale acestor
infracțiuni li se acordă în mod special protecție și asistență fizică,
psihologică, medicală, juridică și socială.
(2) Victimele traficului de persoane, în condițiile în care
furnizează organelor de urmărire penală sau instanței de
judecată date și informații cu caracter determinant pentru
identificarea și tragerea la răspundere penală a autorilor, pot fi
incluse în Programul de protecție a martorilor, potrivit legii.
(3) Viața privată și identitatea victimelor traficului de
persoane sunt ocrotite potrivit prezentei legi.
(4) Victimele infracțiunilor prevăzute în prezenta lege au
dreptul la recuperarea lor fizică, psihologică și socială.
(5) Minorilor, victime ale infracțiunilor prevăzute în prezenta
lege, li se acordă protecție și asistență specială, în raport cu
vârsta lor.
(6) Femeilor, victime ale infracțiunilor prevăzute în prezenta
lege, precum și celor care sunt supuse unui risc ridicat de a
deveni victime ale acestor infracțiuni li se acordă o protecție și
o asistență socială specifice.”
18. Articolul 27 se modifică și va avea următorul cuprins:
ăArt. 27. — (1) La cererea organelor judiciare, Ministerul
Administrației și Internelor asigură protecția fizică pentru
victimele traficului de persoane, precum și pentru membrii
grupurilor,
fundațiilor,
asociațiilor
sau
organizațiilor
neguvernamentale care desfășoară activități de asistență a
acestora, în condițiile stabilite prin regulamentul de aplicare a
prezentei legi.

3

(2) Inspectoratul General al Poliției Române, în cooperare cu
instituțiile
interesate,
precum
și
cu
organizații
neguvernamentale, organizații internaționale și reprezentanți ai
societății civile angajați în protecția și asistarea victimelor
traficului de persoane, asigură acestora suportul psihologic și
asistența necesare integrării sociale.
(3) Inspectoratul General al Poliției Române monitorizează
asistența acordată victimei traficului de persoane și susține
participarea acesteia la activitatea de urmărire penală și
judecată, desfășurând activități destinate facilitării actului de
justiție.”
19. După articolul 27 se introduc două noi articole,
articolele 271 și 272, cu următorul cuprins:
ăArt. 271. — Asistența medicală pentru victimele traficului de
persoane se asigură în conformitate cu actele normative care
reglementează materia asigurărilor sociale de sănătate.
Art. 272. — (1) În vederea îmbunătățirii accesului victimelor
traficului de persoane la serviciile de asistență și protecție,
instituțiile și organizațiile neguvernamentale cu atribuții în
domeniu cooperează în vederea aplicării Mecanismului național
de identificare și referire a victimelor traficului de persoane.
(2) Mecanismul prevăzut la alin. (1) se aprobă prin ordin
comun al ministrului administrației și internelor, al ministrului
educației, cercetării, tineretului și sportului, al ministrului
sănătății, al ministrului muncii, familiei și protecției sociale, al
ministrului afacerilor externe, al procurorului general al
Parchetului de pe lângă Înalta Curte de Casație și Justiție și al
ministrului justiției și are ca obiect stabilirea modalităților de
identificare a victimelor traficului de persoane și a procedurii de
încredințare a acestora către furnizorii de servicii de protecție și
asistență.
(3) Monitorizarea funcționării Mecanismului național de
identificare și referire a victimelor traficului de persoane este
asigurată de către Inspectoratul General al Poliției Române.”
20. La articolul 28 se introduce un nou alineat,
alineatul (2), cu următorul cuprins:
ă(2) În vederea repatrierii cetățenilor români victime ale
traficului de persoane, Ministerul Afacerilor Externe asigură
transportul acestora.”
21. La articolul 30, alineatul (3) se modifică și va avea
următorul cuprins:
ă(3) Misiunile diplomatice și oficiile consulare ale României în
străinătate publică, prin mijloace electronice proprii, informații
referitoare la legislația națională și a statului străin în domeniu,
datele de contact ale Inspectoratului General al Poliției Române,
precum și ale unităților teritoriale subordonate acestuia.”
22. Articolul 32 se modifică și va avea următorul cuprins:
ăArt. 32. — (1) Victimele traficului de persoane pot fi cazate,
la cerere, temporar, în centre de asistență și protecție a
victimelor traficului de persoane, denumite în continuare centre,
sau în locuințe protejate pentru victimele traficului de persoane,
înființate prin prezenta lege, denumite în continuare locuințe
protejate.
(2) Centrele funcționează în subordinea consiliilor județene
Arad, Botoșani, Galați, Giurgiu, Iași, Ilfov, Mehedinți, Satu Mare
și Timiș.
(3) Locuința protejată reprezintă așezământul social, fără
personalitate juridică, dezvoltat pentru a asigura victimelor
traficului de persoane găzduire de tip familial în sistem protejat
și asistență, în vederea reintegrării sociale a acestora.
(4) Locuințele protejate sunt organizate și funcționează în
subordinea direcțiilor generale de asistență socială și protecția
copilului.
(5) Durata cazării în centre, respectiv în locuințele protejate
este stabilită prin hotărâre a consiliului județean, pentru cel mult
90 de zile.

4

MONITORUL OFICIAL AL ROMÂNIEI, PARTEA I, Nr. 812/6.XII.2010

(6) Durata cazării în centre sau în locuințele protejate poate
fi prelungită, prin hotărâre a consiliului județean, la solicitarea
organelor judiciare, cu cel mult 6 luni sau, după caz, până la
finalizarea procesului penal.
(7) Centrele și locuințele protejate sunt amenajate și dotate
astfel încât să ofere condiții civilizate de cazare și igienă
personală, hrană, asistență psihologică și medicală.
(8) În cadrul direcțiilor generale de asistență socială și
protecția copilului se înființează servicii de asistență pentru
victimele adulte ale traficului de persoane.
(9) Finanțarea cheltuielilor curente și de capital pentru
centrele prevăzute la alin. (2), precum și pentru locuințele
protejate prevăzute la alin. (4) se realizează de la bugetele
locale ale județelor pe a căror rază administrativ-teritorială
funcționează.
(10) Costurile referitoare la cazarea, asistența și protecția
victimelor traficului de persoane, precum și la transportul
acestora între unitățile administrativ-teritoriale unde au fost
identificate și cele în care se află centrul sau locuința protejată
unde urmează să fie cazate/asistate se suportă de la bugetul
local al județului pe a cărui rază administrativ-teritorială
funcționează centrul sau locuința protejată.
(11) În funcție de evoluția fenomenului traficului de persoane
în România, Consiliul General al Municipiului București sau
consiliile județene, altele decât cele prevăzute la alin. (2), pot
înființa centre în condițiile alin. (7), (9) și (10).”
23. La articolul 34, alineatul (1) se modifică și va avea
următorul cuprins:
ăArt. 34. — (1) Regulamentele de organizare și funcționare
ale centrelor și locuințelor protejate, precum și structura
organizatorică a acestora se aprobă de consiliul județean sau,
după caz, de Consiliul General al Municipiului București, cu
consultarea inspectorului general al Inspectoratului General al
Poliției Române.”
24. La articolul 34, alineatul (3) se abrogă.
25. Articolul 35 se modifică și va avea următorul cuprins:
ăArt. 35. — (1) Agențiile județene pentru ocuparea forței de
muncă organizează gratuit, în condițiile legii, programe speciale
de scurtă durată pentru formarea profesională a victimelor
cazate.
(2) De asemenea, agențiile prevăzute la alin. (1) asigură
gratuit, cu prioritate, victimelor traficului de persoane servicii de
consiliere și mediere a muncii, în vederea identificării unui loc de
muncă.
(3) Persoanele cu risc ridicat de a fi traficate și victimele
traficului de persoane, care au dreptul de a munci în România,
beneficiază gratuit, cu prioritate, de serviciile oferite de agențiile
pentru ocuparea forței de muncă județene, respectiv a
municipiului București, potrivit normelor legale privind sistemul
asigurărilor de șomaj și stimularea ocupării forței de muncă.”
26. Articolul 38 se modifică și va avea următorul cuprins:
ăArt. 38. — (1) Străinii victime ale traficului de persoane pot
fi cazați în centrele special amenajate potrivit Ordonanței de
urgență a Guvernului nr. 194/2002 privind regimul străinilor în
România, republicată, cu completările ulterioare, fără a mai fi
necesară luarea în custodie publică a acestora. În acest scop,
administrația centrelor amenajează spații speciale, separate de
cele destinate cazării străinilor luați în custodie publică.
(2) Străinii victime ale traficului de persoane, solicitanți ai
unei forme de protecție în România, pot fi cazați în centrele
special amenajate potrivit Legii nr. 122/2006 privind azilul în
România, cu modificările și completările ulterioare.
(3) Cazarea persoanelor prevăzute la alin. (1) se aprobă de
directorul general al Oficiului Român pentru Imigrări, la
solicitarea scrisă a autorităților competente.
(4) Străinii victime ale traficului de persoane sunt informați în
locurile de cazare, într-o limbă pe care o înțeleg, cu privire la
procedurile judiciare și administrative aplicate și pot beneficia

de consiliere psihologică, de asistență medicală și socială,
precum și de medicamente și hrană în aceleași condiții ca și
victimele cetățeni români.”
27. După articolul 38 se introduce un nou articol,
articolul 381, cu următorul cuprins:
ăArt. 381. — Prevederile referitoare la victimele traficului de
persoane cetățeni români se aplică și victimelor traficului de
persoane cetățeni ai unui stat membru al Uniunii Europene sau
al Spațiului Economic European.”
28. Articolul 39 se modifică și va avea următorul cuprins:
ăArt. 39. — În cazul în care străinii, victime ale traficului de
persoane, nu posedă niciun document de identitate sau acesta
a fost pierdut, furat ori distrus, Ministerul Administrației și
Internelor poate solicita ambasadelor acreditate în România
eliberarea unui nou pașaport sau titlu de călătorie, după caz,
pentru aceștia, cu excepția cazului solicitanților de azil ori al
beneficiarilor de protecție în România.”
29. La articolul 391, alineatul (1) se modifică și va avea
următorul cuprins:
ăArt. 391. — (1) Străinii cu privire la care există motive
serioase să se considere că sunt victime ale traficului de
persoane beneficiază de o perioadă de recuperare și reflecție
de până la 90 de zile, pentru a se reface, a ieși de sub influența
făptuitorilor și a lua o decizie în cunoștință de cauză privind
cooperarea cu autoritățile competente, timp în care li se acordă
de către Oficiul Român pentru Imigrări, la solicitarea procurorului
sau a instanței, tolerarea rămânerii pe teritoriul României. În
perioada de recuperare și reflecție, străinii beneficiază de
drepturile prevăzute la art. 38.”
30. La articolul 391, după alineatul (2) se introduce un
nou alineat, alineatul (3), cu următorul cuprins:
ă(3) Perioada de reflecție încetează în oricare dintre
următoarele cazuri:
a) se constată că victimele traficului de persoane restabilesc,
din proprie inițiativă, contactul cu infractorii;
b) există un pericol pentru ordinea publică și securitatea
națională;
c) statutul de victimă a fost invocat în mod nejustificat.”
31. După articolul 391 se introduce un nou articol,
articolul 392, cu următorul cuprins:
ăArt. 392. — (1) Cetățenii români cu privire la care există
motive temeinice să se considere că sunt victime ale traficului de
persoane beneficiază de o perioadă de recuperare și reflecție
de până la 90 de zile, fie pentru a li se permite să se recupereze,
fie pentru a evita influența traficanților, fie pentru a lua o decizie
în cunoștință de cauză privind cooperarea cu autoritățile
competente.
(2) În perioada de recuperare și reflecție, cetățenii români
beneficiază de consiliere psihologică, de asistență medicală și
socială, de medicamente și hrană, precum și de cazare, la
cerere, în centrele sau locuințele protejate și sunt informați cu
privire la procedurile judiciare și administrative aplicabile.
(3) Perioada de reflecție încetează în oricare dintre
următoarele cazuri:
a) se constată că victimele traficului de persoane restabilesc,
din proprie inițiativă, contactul cu infractorii;
b) există un pericol pentru ordinea publică și securitatea
națională;
c) statutul de victimă a fost invocat în mod nejustificat.”
32. Articolul 41 se modifică și va avea următorul cuprins:
ăArt. 41. — Minorilor cetățeni străini care însoțesc victimele
traficului de persoane sau care sunt ei înșiși victime li se aplică,
în mod corespunzător, prevederile referitoare la regimul străinilor
în România.”
33. Articolul 43 se modifică și va avea următorul cuprins:
ăArt. 43. — Victimele infracțiunilor prevăzute în prezenta lege
sunt informate cu privire la procedurile judiciare și administrative
aplicabile.”

MONITORUL OFICIAL AL ROMÂNIEI, PARTEA I, Nr. 812/6.XII.2010
34. Articolul 44 se modifică și va avea următorul cuprins:
ăArt. 44. — (1) Persoanelor prevăzute la art. 43 li se asigură
asistență juridică obligatorie pentru a putea să își exercite
drepturile în cadrul procedurilor penale prevăzute de lege, în
toate fazele procesului penal, și să își susțină cererile și
pretențiile civile față de persoanele care au săvârșit infracțiunile
prevăzute de prezenta lege, în care ele sunt implicate.
(2) Prevederile cap. IV din Legea nr. 211/2004 privind unele
măsuri pentru asigurarea protecției victimelor infracțiunilor, cu
modificările și completările ulterioare, referitoare la asistența
juridică gratuită a victimelor unor infracțiuni se aplică în mod
corespunzător și victimelor traficului de persoane.”

5

Art. II. — Se autorizează Ministerul Finanțelor Publice să
suplimenteze bugetele locale ale județelor cu sumele necesare
aplicării prezentei legi, la solicitarea ordonatorilor principali de
credite ai bugetelor locale.
Art. III. — Legea nr. 678/2001 privind prevenirea și
combaterea traficului de persoane, publicată în Monitorul Oficial
al României, Partea I, nr. 783 din 11 decembrie 2001, cu
modificările și completările ulterioare, precum și cu modificările
și completările aduse prin prezenta lege, va fi republicată în
Monitorul Oficial al României, Partea I, dându-se textelor o nouă
numerotare.

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 30 noiembrie 2010.
Nr. 230.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 678/2001 privind prevenirea și combaterea traficului
de persoane
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 678/2001 privind prevenirea și combaterea traficului de persoane și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 29 noiembrie 2010.
Nr. 1.150.

PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor ofițeri din Ministerul Apărării
Naționale
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile ministrului apărării naționale,
Președintele României d e c r e t e a z ă:
Art. 1. — Pe data de 1 decembrie 2010 se conferă Semnul
onorific În Serviciul Patriei, pentru 15 ani de activitate în
domeniul apărării și rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa nr. 1*
la prezentul decret.

Art. 2. — Pe data de 1 decembrie 2010 se conferă Semnul
onorific În Serviciul Patriei, pentru 20 de ani de activitate în
domeniul apărării și rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa nr. 2*
la prezentul decret.

6

MONITORUL OFICIAL AL ROMÂNIEI, PARTEA I, Nr. 812/6.XII.2010

Art. 3. — Pe data de 1 decembrie 2010 se conferă Semnul
onorific În Serviciul Patriei, pentru 25 de ani de activitate în domeniul

apărării și rezultate meritorii în îndeplinirea atribuțiilor și în pregătirea
profesională, ofițerilor prevăzuți în anexa nr. 3* la prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția
României,
republicată,
contrasemnăm acest decret.
PRIM-MINISTRU

EMIL BOC
București, 26 noiembrie 2010.
Nr. 1.134.

*Anexele nr. 1—3 conțin informații clasificate și urmează regimul Legii nr. 182/2002.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.329
din 19 octombrie 2010

referitoare la excepția de neconstituționalitate a prevederilor art. 480 și art. 481
din Codul civil și ale art. 304 și art. 305 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 480 și art. 481 din Codul civil și ale art. 304 și
art. 305 din Codul de procedură civilă, excepție ridicată de
Cornelia Todean în Dosarul nr. 42.820/3/2007 al Înaltei Curți de
Casație și Justiție — Secția civilă și de proprietate intelectuală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Decizia nr. 9.664 din 26 noiembrie 2009, pronunțată în
Dosarul nr. 42.820/3/2007, Înalta Curte de Casație și Justiție —
Secția civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. 480 și art. 481 din Codul civil și ale art. 304
și art. 305 din Codul de procedură civilă, excepție ridicată de
Cornelia Todean într-o cauză având ca obiect o revendicare
imobiliară.

În motivarea excepției de neconstituționalitate autorul
acesteia susține că prevederile art. 480 și art. 481 din Codul civil
sunt de natură a limita caracterul exclusiv și absolut al exercitării
dreptului de proprietate, atenuându-l prin formularea unei
sintagme generale ăîn limitele determinate de lege”. În temeiul
acestor texte de lege, instanța procedează la compararea a
două titluri de proprietate, aparținând părților în proces, iar în
speță, autorului excepției, care are atât titlul de proprietate, cât
și posesia bunului, prin compararea titlului său cu cel al
reclamantului, i se aduce atingere dreptului de proprietate,
garantat de Constituție.
De asemenea, apreciază că prin aceste prevederi de lege
sunt încălcate și dispozițiile constituționale ale art. 16 alin. (2) și
art. 21, întrucât autorul excepției, în calitate de parte interesată
în soluționarea în mod corect a litigiului, nu poate administra
decât proba cu înscrisuri, iar aceasta în condiții deosebit de
restrictive. Totodată, prin reglementarea art. 305 din Codul de
procedură civilă, neexistând posibilitatea de a administra probe
în recurs, care să conducă la soluționarea justă a litigiului, se
aduce atingere principiului egalității părților în fața legii și liberului
acces la justiție. În final, apreciază că, prin existența unor motive
de recurs limitativ prevăzute de art. 304 din Codul de procedură
civilă, este exclusă posibilitatea de a se supune instanței de
recurs motive de natură a conduce la casarea deciziei și
pronunțarea unei hotărâri juste.
Înalta Curte de Casație și Justiție — Secția civilă și de
proprietate intelectuală și-a exprimat opinia în sensul că
excepția de neconstituționalitate este neîntemeiată. În acest
context, apreciază că prevederile art. 480 și art. 481 din Codul
civil și cele ale art. 304 și art. 305 din Codul de procedură civilă
nu contravin normelor constituționale și convenționale invocate
în susținerea excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 812/6.XII.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 480 și art. 481
din Codul civil, precum și ale art. 304 și art. 305 din Codul de
procedură civilă, care au următorul conținut:
— Art. 480 din Codul civil: ăProprietatea este dreptul ce are
cineva de a se bucura și a dispune de un lucru în mod exclusiv
și absolut, însă în limitele determinate de lege.”;
— Art. 481 din Codul civil: ăNimeni nu poate fi silit a ceda
proprietatea sa, afară numai pentru cauză de utilitate publică și
primind o dreaptă și prealabilă despăgubire.”;
— Art. 304 din Codul de procedură civilă: ăModificarea sau
casarea unor hotărâri se poate cere în următoarele situații,
numai pentru motive de nelegalitate:
1. când instanța nu a fost alcătuită potrivit dispozițiilor legale;
2. când hotărârea s-a dat de alți judecători decât cei care au
luat parte la dezbaterea în fond a pricinii;
3. când hotărârea s-a dat cu încălcarea competenței altei
instanțe;
4. când instanța a depășit atribuțiile puterii judecătorești;
5. când, prin hotărârea dată, instanța a încălcat formele de
procedură prevăzute sub sancțiunea nulității de art. 105 alin. 2;
6. dacă instanța a acordat mai mult decât s-a cerut, ori ceea
ce nu s-a cerut;
7. când hotărârea nu cuprinde motivele pe care se sprijină
sau când cuprinde motive contradictorii ori străine de natura
pricinii;
8. când instanța, interpretând greșit actul juridic dedus
judecății, a schimbat natura ori înțelesul lămurit și vădit
neîndoielnic al acestuia;
9. când hotărârea pronunțată este lipsită de temei legal ori a
fost dată cu încălcarea sau aplicarea greșită a legii.”;
— Art. 305 din Codul de procedură civilă: ăÎn instanța de
recurs nu se pot produce probe noi, cu excepția înscrisurilor,
care pot fi depuse până la închiderea dezbaterilor.”
Autorul excepției consideră că textele de lege criticate
contravin prevederilor constituționale ale art. 16 alin. (1) și (2)
referitoare la egalitatea în drepturi, art. 21 alin. (1) și (2) privind
accesul liber la justiție și art. 44 alin. (2) potrivit cărora
proprietatea privată este garantată și ocrotită în mod egal de
lege. De asemenea, apreciază că prevederile legale criticate
aduc atingere și dispozițiilor Convenției pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași
dispoziții constituționale invocate în prezenta cauză, având
motivări similare.
În acest sens, prin Decizia nr. 565 din 29 aprilie 2010,
publicată în Monitorul Oficial al României, Partea I, nr. 415 din
22 iunie 2010, Decizia nr. 1.646 din 15 decembrie 2009,
publicată în Monitorul Oficial al României, Partea I, nr. 49 din
21 ianuarie 2010, sau Decizia nr. 1.409 din 16 decembrie 2008,
publicată în Monitorul Oficial al României, Partea I, nr. 178 din
23 martie 2009, Curtea a statuat că prevederile art. 480 și
art. 481 din Codul civil sunt constituționale.
Astfel, Curtea a reținut că ăprevederile art. 480 din Codul civil
dau definiția legală a proprietății, precizând că dreptul de
proprietate este atât un drept absolut, ce rezultă din exercitarea
celor 3 atribute ale acestui drept real (usus, fructus și abusus),

7

cât și un drept exclusiv, din punctul de vedere al titularului care
îl poate exercita în mod liber, cu respectarea însă a ordinii
publice și a dispozițiilor imperative ale legii. Așa fiind, textul de
lege criticat este în deplină concordanță cu dispozițiile
constituționale ale art. 44 alin. (1) teza a doua, potrivit cărora
conținutul și limitele dreptului de proprietate sunt stabilite de
lege. Pentru aceleași considerente, se constată că textul de lege
criticat este în acord cu dispozițiile art. 1 din Primul Protocol
adițional la Convenția pentru apărarea drepturilor omului și a
libertăților fundamentale, privind dreptul la respectarea bunurilor.
Totodată, Curtea a mai reținut că principiul accesului liber la
justiție, consacrat prin art. 21 alin. (1) din Legea fundamentală,
implică, între altele, adoptarea de către legiuitor a unor
reglementări prin care pârâții să își poată susține și valorifica
dreptul de acces la justiție.”
De altfel, cu privire la acțiunile întemeiate pe dispozițiile
dreptului comun, având ca obiect revendicarea imobilelor
preluate în mod abuziv în perioada 6 martie 1945—
22 decembrie 1989, formulate după intrarea în vigoare a Legii
nr. 10/2001 și soluționate neunitar de instanțele judecătorești,
prin Decizia nr. 33 din 9 iunie 2008, publicată în Monitorul Oficial
al României, Partea I, nr. 108 din 23 februarie 2009, Înalta Curte
de Casație și Justiție a stabilit că atunci când intervine concursul
dintre legea specială și legea generală, acesta se rezolvă în
favoarea legii speciale, conform principiului specialia
generalibus derogant, chiar dacă acesta nu este prevăzut
expres în legea specială.
Totodată, în cazul în care sunt sesizate neconcordanțe între
legea specială, respectiv Legea nr. 10/2001, și Convenția
europeană a drepturilor omului, aceasta din urmă are prioritate.
Această prioritate poate fi dată în cadrul unei acțiuni în
revendicare, întemeiată pe dreptul comun, în măsura în care
astfel nu s-ar aduce atingere unui alt drept de proprietate ori
securității raporturilor juridice.
În ceea ce privește critica de neconstituționalitate a
prevederilor art. 481 din Codul civil, Curtea a reținut în Decizia
nr. 399 din 19 martie 2009, publicată în Monitorul Oficial al
României, Partea I, nr. 223 din 7 aprilie 2009, că acestea
reglementează ăregimul juridic al exproprierii, consacrat, de
altfel, constituțional în alin. (3) al art. 44 din Legea fundamentală”.
În ceea ce privește critica de neconstituționalitate a
prevederilor art. 304 și art. 305 din Codul de procedură civilă,
prin Decizia nr. 1.116 din 10 septembrie 2009, publicată în
Monitorul Oficial al României, Partea I, nr. 661 din 5 octombrie
2009, și Decizia nr. 476 din 10 aprilie 2010, publicată în
Monitorul Oficial al României, Partea I, nr. 339 din 21 mai 2010,
Curtea a constatat că ătextul de lege criticat cuprinde norme de
procedură, ce au fost adoptate de legiuitor în cadrul competenței
sale constituționale, astfel cum este consacrată prin art. 126
alin. (2) din Constituție. Soluția legislativă adoptată de legiuitor
nu relevă niciun fine de neconstituționalitate, reglementarea
criticată constituind tocmai temeiul de drept al controlului judiciar
exercitat pe calea recursului.”
Totodată, Curtea a reținut că ăinstituirea unor reguli speciale
de procedură, inclusiv în ceea ce privește căile de atac, nu este
contrară dreptului la apărare, atât timp cât ele asigură egalitatea
juridică a părților. Atât în sistemul nostru procesual, cât și în alte
țări, legea poate exclude folosirea unor căi de atac sau poate
limita utilizarea anumitor instrumente procesuale aflate la
îndemâna părților, cum sunt probele, fără ca prin aceasta să se
încalce litera sau spiritul Legii fundamentale.
De altfel, potrivit art. 3041 din Codul de procedură civilă,
recursul declarat împotriva unei hotărâri care, potrivit legii, nu
poate fi atacată cu apel nu este limitat la motivele de casare
prevăzute în art. 304, instanța putând să examineze cauza sub
toate aspectele.”
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 812/6.XII.2010

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 480 și art. 481 din Codul civil și ale art. 304
și art. 305 din Codul de procedură civilă, excepție ridicată de Cornelia Todean în Dosarul nr. 42.820/3/2007 al Înaltei Curți de
Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.396
din 28 octombrie 2010

referitoare la excepția de neconstituționalitate a dispozițiilor art. 244 alin. 1 și ale art. 2441
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Puskás Valentin Zoltán
Ion Predescu
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 244 alin. 1 și ale art. 2441 din Codul de
procedură civilă, excepție ridicată de Vasile Leonte și de Elena
Leonte în Dosarul nr. 22.079/245/2007 al Tribunalului Iași —
Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 6 ianuarie 2010, pronunțată în Dosarul
nr. 22.079/245/2007, Tribunalul Iași — Secția civilă a sesizat
Curtea Constituțională cu excepția de neconstituționalitate
a prevederilor art. 244 alin. 1 și ale art. 2441 din Codul de
procedură civilă.
Excepția a fost ridicată de Vasile Leonte și de Elena Leonte
într-un dosar având ca obiect anularea unui act.
În motivarea excepției de neconstituționalitate autorii
consideră că dispozițiile art. 244 alin. 1 din Codul de procedură
civilă deschid calea unei aplicări discriminatorii față de cetățenii
ce se adresează instanțelor de judecată, cu atât mai mult cu cât

există riscul pronunțării unor hotărâri contradictorii. Textul de
lege trebuie să asigure garantarea respectării drepturilor și
intereselor legitime ale justițiabilului și să nu îngrădească
aplicarea acestora, lăsând-o la aprecierea subiectivă și
discreționară a magistratului. De asemenea, autorii excepției
susțin că art. 2441 din Codul de procedură civilă prilejuiește o
discriminare certă între justițiabilii cărora li s-au admis cererile de
suspendare și cei cărora li s-au respins asemenea cereri. Textul
de lege încalcă dreptul de acces efectiv la justiție și egalitatea
cetățenilor în fața legii, motivat de împrejurarea că, dacă se
admite cererea de suspendare, partea adversă are deschisă
calea unui recurs separat împotriva acestei încheieri, pe când,
în condițiile în care această cerere se respinge, trebuie să se
aștepte judecarea fondului pentru a se declara recurs care,
oricum, la acel moment ar fi lipsit de eficiență și de efecte
juridice.
Tribunalul Iași — Secția civilă apreciază că dispozițiile
legale criticate sunt constituționale. Astfel, în opinia instanței,
reglementarea de către legiuitor a unui drept — subiectiv sau
procesual — nu constituie o restrângere a exercițiului acestuia,
ci doar o modalitate eficientă de a preveni exercitarea sa
abuzivă, în detrimentul altor titulari de drepturi, în egală măsură
ocrotite.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 812/6.XII.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 244 alin. 1 și ale art. 2441 din Codul de
procedură civilă, texte de lege care au următorul conținut:
— Art. 244 alin. 1: ăInstanța poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți;
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce urmează
să se dea.”;
— Art. 2441: ăAsupra suspendării judecării procesului,
instanța se va pronunța prin încheiere care poate fi atacată cu
recurs în mod separat, cu excepția celor pronunțate în recurs.
Recursul se poate declara cât timp durează suspendarea
cursului judecării procesului, atât împotriva încheierii prin care
s-a dispus suspendarea, cât și împotriva încheierii prin care s-a
respins cererea de repunere pe rol a procesului.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în drepturi, art. 21 privind
accesul liber la justiție și art. 24 privind dreptul la apărare.
Examinând excepția, Curtea constată că s-a mai pronunțat
asupra dispozițiilor art. 244 alin. 1 și ale art. 2441 din Codul de
procedură civilă, prin raportare la critici asemănătoare,
constatând că sunt constituționale.
Astfel, referitor la dispozițiile art. 244 alin. 1 din Codul de
procedură civilă, prin Decizia nr. 29 din 27 ianuarie 2004,
publicată în Monitorul Oficial al României, Partea I, nr. 170 din
26 februarie 2004, Curtea a statuat că, având posibilitatea de a
aprecia oportunitatea suspendării cursului judecății, instanța
este chemată să cenzureze toate acele cazuri care ar putea
constitui pretext pentru tergiversarea judecății. Prin urmare,
lăsarea măsurii suspendării la aprecierea judecătorului, atunci
când dezlegarea pricinii depinde de existența unui drept care

9

face obiectul unui alt proces aflat în curs, este menită să îi
permită acestuia să își exercite rolul activ, sancționând
eventualele tentative de exercitare abuzivă a drepturilor
procesuale, incontestabil mai eficient decât în situația în care
suspendarea ar avea caracter imperativ.
În ceea ce privește dispozițiile art. 2441 din Codul de
procedură civilă, prin Decizia nr. 324 din 26 noiembrie 2002,
publicată în Monitorul Oficial al României, Partea I, nr. 938 din
20 decembrie 2002, Curtea a statuat că textul legal criticat nu
conține nicio dispoziție discriminatorie; regimul juridic diferit —
constând în aceea că numai încheierea prin care s-a dispus
suspendarea judecății poate fi atacată cu recurs separat, în
vreme ce încheierea prin care s-a respins cererea de
suspendare poate fi atacată doar odată cu fondul — este impus
de deosebirea de situații care reclamă soluții legislative diferite,
ambele fiind determinate de asigurarea celerității soluționării
cauzelor aflate pe rolul instanțelor. Reglementarea procedurală
dedusă controlului nu contravine nici art. 21 din Constituție,
întrucât, chiar dacă încheierea de respingere a cererii de
suspendare nu poate fi atacată cu recurs separat, ea poate fi
atacată odată cu fondul, potrivit prevederilor art. 282 alin. 2 din
Codul de procedură civilă, care constituie reglementarea de
drept comun în materie. Tot astfel îi este asigurat și dreptul la
apărare.
Pe de altă parte, Curtea a constatat că împotriva încheierii
susceptibile de a fi atacată separat poate fi exercitată aceeași
cale de atac precum împotriva hotărârii pronunțate pe fondul
cauzei. Împrejurarea că încheierea prin care se dispune
suspendarea judecării procesului este pronunțată în faza
procesuală a recursului justifică pe deplin opțiunea legiuitorului,
în sensul exceptării ei de la posibilitatea exercitării căii de atac
prevăzute de lege pentru celelalte situații. Astfel, întrucât stadiul
procesual este recursul, hotărârea care soluționează cauza are
caracter irevocabil. Prin urmare, încheierea prin care se dispune
suspendarea judecății își însușește acest caracter, tocmai
pentru că, pregătind pronunțarea hotărârii finale, ea urmează
soarta acesteia din urmă. O atare soluție împiedică prelungirea
excesivă a duratei procesului și contribuie la soluționarea cauzei
într-un termen rezonabil.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 244 alin. 1 și ale art. 2441 din Codul de
procedură civilă, excepție ridicată de Vasile Leonte și de Elena Leonte în Dosarul nr. 22.079/245/2007 al Tribunalului Iași — Secția
civilă.
Definitivă și general obligatorie.
Pronunțată în ședința publică din data de 28 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

10

MONITORUL OFICIAL AL ROMÂNIEI, PARTEA I, Nr. 812/6.XII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea sumei necesare Ministerului Sănătății pentru contractarea și implementarea
componentelor necontractate din proiectul PHARE 2006/018-147.03.11 — Sprijin pentru autoritățile
de sănătate din România pentru implementarea directivelor UE privind băncile de sânge —
unitățile de transfuzie — din spitale și utilizarea terapeutică a țesuturilor și celulelor umane
În temeiul art. 108 din Constituția României, republicată, și al art. 2 din Ordonanța Guvernului nr. 11/2009 privind alocarea
de la bugetul de stat a fondurilor necesare pentru contractarea și implementarea proiectelor necontractate din fondurile Programului
PHARE, aprobată prin Legea nr. 31/2010,
Guvernul României adoptă prezenta hotărâre.
Art. 1. — (1) Se aprobă suma de 31.962 mii lei necesară
pentru contractarea și implementarea de către Ministerul
Sănătății, în calitate de autoritate publică centrală cu rol de
autoritate de implementare, a componentelor necontractate din
proiectul PHARE 2006/018-147.03.11 — Sprijin pentru
autoritățile de sănătate din România pentru implementarea
directivelor UE privind băncile de sânge — unitățile de transfuzie —
din spitale și utilizarea terapeutică a țesuturilor și celulelor
umane, prevăzută în anexa care face parte integrantă din
prezenta hotărâre.

(2) Suma prevăzută la alin. (1) include taxa pe valoarea
adăugată, precum și alte costuri, potrivit art. 1 alin. (1) lit. b) din
Ordonanța Guvernului nr. 11/2009 privind alocarea de la bugetul
de stat a fondurilor necesare pentru contractarea și
implementarea proiectelor necontractate din fondurile
Programului PHARE, aprobată prin Legea nr. 31/2010.
Art. 2. — Suma prevăzută la art. 1 alin. (1) se alocă de la
bugetul de stat, prin bugetul Ministerului Sănătății pe anii 2010
și 2011, de la cap. 66.01 ăSănătate”, titlul 55 ăAlte transferuri”,
alin. 08 ăPrograme PHARE și alte programe cu finanțare
nerambursabilă”.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul finanțelor publice,
Gheorghe Ialomițianu
București, 24 noiembrie 2010.
Nr. 1.185.
ANEXĂ

C O M P O N E N T E N E C O N T R A C TAT E

din proiectul PHARE 2006/018-147.03.11 — Sprijin pentru autoritățile de sănătate din România pentru implementarea
directivelor UE privind băncile de sânge — unitățile de transfuzie — din spitale și utilizarea terapeutică a țesuturilor
și celulelor umane
Nr.
crt.

Scopul alocării fondurilor

Fondurile alocate
— mii lei —

Anul 2010
— mii lei —

Anul 2011
— mii lei —

1.

Achiziție echipamente pentru componenta
ăBănci de sânge”

9.199

0

9.199

2.

Achiziție echipamente pentru componenta
ăȚesuturi și celule umane”

13.072

12

13.060

3.

Achiziție asistență tehnică pentru
componenta ăBănci de sânge”

4.483

0

4.483

4.

Achiziție asistență tehnică pentru
componenta ăȚesuturi și celule umane”

5.208

0

5.208

31.962

12

31.950

TOTAL:

MONITORUL OFICIAL AL ROMÂNIEI, PARTEA I, Nr. 812/6.XII.2010

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru publicarea acceptării amendamentelor la anexa la Protocolul din 1978
privind Convenția internațională din 1973 pentru prevenirea poluării de către nave,
adoptate de Organizația Maritimă Internațională prin rezoluțiile MEPC.186(59) și MEPC.187(59)
ale Comitetului pentru protecția mediului marin din 17 iulie 2009
În temeiul prevederilor art. 2 pct. 18 și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se publică amendamentele la anexa la Protocolul
din 1978 privind Convenția internațională din 1973 pentru
prevenirea poluării de către nave (Adăugarea unui nou capitol 8
la anexa I la MARPOL și amendamentele corespunzătoare la
Formularul B din Suplimentul la Certificatul IOPP), adoptate de
Organizația
Maritimă
Internațională
prin
Rezoluția
MEPC.186(59) a Comitetului pentru protecția mediului marin din
17 iulie 2009, prevăzute în anexa nr. 1.
Art. 2. — Se publică amendamentele la anexa la Protocolul
din 1978 privind Convenția internațională din 1973 pentru
prevenirea poluării de către nave (Amendamente la regulile 1,
12, 13, 17 și 38 din anexa I la MARPOL la Suplimentul la

Certificatul IOPP și la părțile I și II din Jurnalul de înregistrare a
hidrocarburilor), adoptate de Organizația Maritimă Internațională
prin Rezoluția MEPC.187(59) a Comitetului pentru protecția
mediului marin din 17 iulie 2009, prevăzute în anexa nr. 2.
Art. 3. — Autoritatea Navală Română va lua măsurile
necesare pentru punerea în aplicare a prevederilor prezentului
ordin.
Art. 4. — Anexele nr. 1 și 2 fac parte integrantă din prezentul
ordin.
Art. 5. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 22 noiembrie 2010.
Nr. 941.
ANEXA Nr. 1

R E Z O L U Ț I A MEPC.186(59),
adoptată la 17 iulie 2009
AMENDAMENTE

la anexa la Protocolul din 1978 privind Convenția internațională din 1973 pentru prevenirea poluării de către nave
(Adăugarea unui nou capitol 8 la anexa I la MARPOL și amendamentele corespunzătoare
la Formularul B din Suplimentul la Certificatul IOPP)
Comitetul pentru protecția mediului marin,
amintind art. 38(a) din Convenția privind crearea Organizației Maritime Internaționale referitor la funcțiile Comitetului pentru
protecția mediului marin (Comitetul), conferite acestuia prin convențiile internaționale pentru prevenirea și controlul poluării marine,
notând art. 16 din Convenția internațională din 1973 pentru prevenirea poluării de către nave (denumită în continuare
Convenția din 1973) și art. VI din Protocolul din 1978 privind Convenția internațională din 1973 pentru prevenirea poluării de către
nave (denumit în continuare Protocolul din 1978), care specifică împreună procedura de amendare a Protocolului din 1978 și
conferă organismului competent al Organizației funcția de examinare și adoptare a amendamentelor la Convenția din 1973,
modificată prin Protocolul din 1978 (Convenția MARPOL 73/78),
luând în considerare amendamentele propuse la anexa I la Convenția MARPOL 73/78,
1. adoptă, în conformitate cu art. 16(2)(d) din Convenția din
1973, amendamentele la anexa I la Convenția MARPOL 73/78
cu privire la adăugarea unui nou capitol 8 și la amendamentele
corespunzătoare la Formularul B din Suplimentul la Certificatul
IOPP, al căror text este prezentat în anexa la prezenta rezoluție;
2. stabilește, în conformitate cu art. 16(2)(f)(iii) din Convenția
din 1973, că amendamentele se vor considera ca fiind acceptate
la 1 iulie 2010, în afara cazului în care înainte de această dată
cel puțin o treime dintre părți sau părțile ale căror flote
comerciale reprezintă în total nu mai puțin de 50% din tonajul
brut al flotei comerciale mondiale vor fi notificat Organizației
obiecțiile lor la aceste amendamente;

3. invită părțile să noteze că, în conformitate cu
art. 16(2)(g)(ii) din Convenția din 1973, amendamentele
menționate mai sus vor intra în vigoare la 1 ianuarie 2011, după
acceptarea lor în conformitate cu paragraful 2;
4. solicită secretarului general, în conformitate cu
art. 16(2)(e) din Convenția din 1973, să transmită tuturor părților
la Convenția MARPOL 73/78 copii certificate ale prezentei
rezoluții și textul amendamentelor conținut în anexă; și
5. solicită în plus secretarului general să transmită membrilor
Organizației care nu sunt părți la Convenția MARPOL 73/78
copii ale prezentei rezoluții și ale anexei sale.

12

MONITORUL OFICIAL AL ROMÂNIEI, PARTEA I, Nr. 812/6.XII.2010
ANEXĂ
la Rezoluția MEPC.186(59)

Adăugarea unui nou capitol 8 la anexa I la MARPOL și amendamentele corespunzătoare
la Formularul B din Suplimentul la Certificatul IOPP
1. Se adaugă un nou capitol 8:
ăCAPITOLUL 8
Prevenirea poluării în timpul transferului de hidrocarburi
între petrolierele aflate pe mare
REGULA 40
Domeniul de aplicare

1. Regulile din prezentul capitol se aplică petrolierelor cu un
tonaj brut de 150 și mai mult, angajate în transferul de
hidrocarburi între petrolierele aflate pe mare (operațiuni STS),
precum și operațiunilor STS ale acestora efectuate la 1 aprilie
2012 sau după această dată. Totuși, operațiunile STS efectuate
înainte de această dată, dar după aprobarea de către
Administrație a planului operațiunilor STS cerut conform
regulii 41.1, trebuie să fie, în măsura în care este posibil, în
concordanță cu planul operațiunilor STS.
2. Regulile din prezentul capitol nu se aplică operațiunilor de
transfer al hidrocarburilor aferente platformelor fixe sau
plutitoare, inclusiv platformelor de foraj; instalațiilor plutitoare de
producție, de stocare și descărcare (FPSO) utilizate pentru
producția și stocarea în larg a hidrocarburilor produse, precum
și instalațiilor de stocare plutitoare (FSU) utilizate pentru
stocarea în larg a hidrocarburilor produse1.
3. Regulile din prezentul capitol nu se aplică operațiunilor de
buncheraj.
4. Regulile din prezentul capitol nu se aplică operațiunilor
STS necesare în scopul asigurării siguranței unei nave, al
ocrotirii vieții omenești pe mare sau pentru combaterea anumitor
accidente de poluare pentru a reduce la minimum distrugerea
datorată poluării.
5. Regulile din prezentul capitol nu se aplică operațiunilor
STS în cazul în care una dintre navele implicate este fie o navă
de război, o navă auxiliară, fie o altă navă aflată în posesia unui
stat sau operată de către un stat și utilizată, în acel moment,
numai în scop guvernamental necomercial. Totuși, fiecare stat
trebuie să se asigure, prin adoptarea măsurilor corespunzătoare
care nu împiedică operațiunile sau posibilitățile de operare a
acestor nave, că, în măsura în care este rezonabil și practic,
operațiunile STS sunt efectuate într-o manieră corespunzătoare
acestui capitol.
REGULA 41
Reglementări generale cu privire la siguranță
și protecția mediului înconjurător

1. Orice petrolier implicat în operațiuni STS trebuie să aibă la
bord un plan care să descrie modul de efectuare a operațiunilor
STS (planul operațiunilor STS) nu mai târziu de data primei
inspecții anuale, intermediare sau de reînnoire efectuate la navă
la 1 ianuarie 2011 sau după această dată. Fiecare plan al
operațiunilor STS la petrolier trebuie să fie aprobat de către
Administrație. Planul operațiunilor STS trebuie să fie scris în
limba de lucru a navei.
2. Planul operațiunilor STS trebuie să fie elaborat ținându-se
seama de informațiile din cele mai bune instrucțiuni practice
pentru operațiunile STS identificate de către Organizație2. Planul
operațiunilor STS poate fi inclus într-un sistem de management
1
2

al siguranței existent, prevăzut în cap. IX din Convenția
internațională din 1974 pentru ocrotirea vieții omenești pe mare,
așa cum a fost amendată, dacă această prevedere se aplică
respectivului petrolier.
3. Orice petrolier care face obiectul acestui capitol și este
supus operațiunilor STS trebuie să respecte planul
operațiunilor STS.
4. Persoana care asigură supravegherea generală a
operațiunilor STS trebuie să fie calificată pentru a-și îndeplini
toate sarcinile corespunzătoare, ținând seama de calificările
prevăzute în cele mai bune instrucțiuni practice pentru
operațiunile STS identificate de către Organizație3.
5. Înregistrările4 operațiunilor STS trebuie să fie păstrate la
bord 3 ani și să fie imediat puse la dispoziție în cadrul inspecției
efectuate de o parte la prezenta convenție.
REGULA 42
Notificare

1. Fiecare petrolier care face obiectul acestui capitol și care
planifică operațiuni STS în cadrul mării teritoriale sau al zonei
economice exclusive a unei părți la prezenta convenție trebuie
să notifice acelei părți, cu cel puțin 48 de ore înainte, operațiunile
STS planificate. Dacă, în caz excepțional, toate informațiile
specificate în paragraful 2 nu sunt disponibile cu cel puțin 48 de
ore înainte, petrolierul care descarcă hidrocarburi trebuie să
notifice părții la prezenta convenție, cu cel puțin 48 de ore
înainte, că se va efectua o operațiune STS, iar informațiile
specificate la paragraful 2 trebuie să fie furnizate părții în cel mai
scurt timp.
2. Notificarea specificată în paragraful 1 din prezenta regulă5
trebuie să includă cel puțin următoarele informații:
.1 numele, pavilionul, indicativul de apel, numărul IMO și ora
de sosire estimată a petrolierelor implicate în operațiunile STS;
.2 data, ora și poziția geografică la care trebuie să înceapă
operațiunile STS planificate;
.3 dacă operațiunile STS vor fi efectuate la ancoră sau în
marș;
.4 tipul și cantitatea de hidrocarburi;
.5 durata planificată a operațiunilor STS;
.6 identificarea furnizorului de servicii sau a persoanei care
asigură supravegherea generală a operațiunilor STS, precum și
datele sale de contact; și
.7 confirmarea că petrolierul are la bord un plan al
operațiunilor STS care respectă cerințele regulii 41.
3. Dacă ora de sosire estimată a unui petrolier în poziția sau
zona pentru operațiunile STS se schimbă cu mai mult de 6 ore,
comandantul, proprietarul sau agentul acelui petrolier trebuie să
comunice o nouă oră de sosire estimată părții la prezenta
convenție, specificată în paragraful 1 din prezenta regulă.”
2. În Fișa de construcție și echipament pentru petroliere,
Formularul B, se adaugă o nouă secțiune 8A, după cum
urmează:
ă8A Operațiuni de transfer navă-navă pe mare al
hidrocarburilor
(regula 41)
8A.1 Petrolierul este prevăzut cu planul operațiunilor STS în
conformitate cu regula 41.”

Se referă la anexa 1 revizuită la MARPOL, cap. 7 [Rezoluția MEPC.117(52)] și la art. 56 din UNCLOS, care se aplică acestor operațiuni.
Manualul IMO cu privire la poluarea cu hidrocarburi, secțiunea I ăPrevenire”, așa cum a fost amendat, și Ghidul ICS și OCIMF pentru transferul
,,Navă-Navă”, Petroleum, ediția a 4-a, 2005.
3 Manualul IMO cu privire la poluarea cu hidrocarburi, secțiunea I ăPrevenire”, așa cum a fost amendat, și Ghidul ICS și OCIMF pentru transferul
,,Navă-Navă”, Petroleum, ediția a 5-a, 2005.
4 Anexa I revizuită la MARPOL, cap. 3 și 4 [Rezoluția MEPC.117(52)]; cerințele pentru înregistrarea buncherajului și a operațiunilor de transfer al
hidrocarburilor efectuată în Jurnalul de înregistrare a hidrocarburilor, precum și orice alte înregistrări prevăzute în planul operațiunilor STS.
5 Punctul național de contact operațional, conform indicației din documentul MSC-MEPC.6/Circ. 4 din 31 decembrie 2007 sau din amendamentele sale
ulterioare.

13

MONITORUL OFICIAL AL ROMÂNIEI, PARTEA I, Nr. 812/6.XII.2010

ANEXA Nr. 2

R E Z O L U Ț I A MEPC.187(59),
adoptată la 17 iulie 2009
AMENDAMENTE

la anexa la Protocolul din 1978 privind Convenția internațională din 1973
pentru prevenirea poluării de către nave
(Amendamente la regulile 1, 12, 13, 17 și 38 din anexa I la MARPOL,
la Suplimentul la Certificatul IOPP și la părțile I și II din Jurnalul de înregistrare a hidrocarburilor)
Comitetul pentru protecția mediului marin,
amintind art. 38(a) din Convenția privind crearea Organizației Maritime Internaționale referitor la funcțiile Comitetului pentru
protecția mediului marin (Comitetul), conferite acestuia prin convențiile internaționale pentru prevenirea și controlul poluării marine,
notând art. 16 din Convenția internațională din 1973 pentru prevenirea poluării de către nave (denumită în continuare
Convenția din 1973) și art. VI din Protocolul din 1978 privind Convenția internațională din 1973 pentru prevenirea poluării de către
nave (denumit în continuare Protocolul din 1978), care specifică împreună procedura de amendare a Protocolului din 1978 și
conferă organismului competent al Organizației funcția de examinare și adoptare a amendamentelor la Convenția din 1973,
modificată prin Protocolul din 1978 (Convenția MARPOL 73/78),
luând în considerare amendamentele propuse la anexa I la Convenția MARPOL 73/78,
1. adoptă, în conformitate cu art. 16(2)(d) din Convenția din
1973, amendamentele la anexa I la Convenția MARPOL 73/78
cu privire la regulile 1, 12, 13, 17 și 38 la Suplimentul la
Certificatul IOPP și la părțile I și II din Jurnalul de înregistrare a
hidrocarburilor, al căror text este prezentat în anexa la prezenta
rezoluție;
2. stabilește, în conformitate cu art. 16(2)(f)(iii) din Convenția
din 1973, că amendamentele se vor considera ca fiind acceptate
la 1 iulie 2010, în afara cazului în care înainte de această dată
cel puțin o treime dintre părți sau părțile ale căror flote
comerciale reprezintă în total nu mai puțin de 50% din tonajul
brut al flotei comerciale mondiale vor fi notificat Organizației
obiecțiile lor la aceste amendamente;

3. invită părțile să noteze că, în conformitate cu
art. 16(2)(g)(ii) din Convenția din 1973, amendamentele
menționate mai sus vor intra în vigoare la 1 ianuarie 2011, după
acceptarea lor în conformitate cu paragraful 2;
4. solicită secretarului general, în conformitate cu
art. 16(2)(e) din Convenția din 1973, să transmită tuturor părților
la Convenția MARPOL 73/78 copii certificate ale prezentei
rezoluții și textul amendamentelor conținut în anexă; și
5. solicită în plus secretarului general să transmită membrilor
Organizației care nu sunt părți la Convenția MARPOL 73/78
copii ale prezentei rezoluții și ale anexei sale.

ANEXĂ
la Rezoluția MEPC.187(59)

AMENDAMENTE

la anexa I la MARPOL
(Amendamente la regulile 1, 12, 13, 17 și 38 din anexa I la MARPOL,
la Suplimentul la Certificatul IOPP și la părțile I și II din Jurnalul de înregistrare a hidrocarburilor)
ANEXA Nr. 1

AMENDAMENTE

la regulile 1, 12, 13, 17 și 38 din anexa I la MARPOL
REGULA 1
Definiții

1. După alineatul .30 existent se adaugă următoarele noi
alineate: .31, .32, .33 și .34:
ă.31 Reziduuri de hidrocarburi (șlamuri) sunt deșeuri de
hidrocarburi produse în timpul funcționării normale a navei, cum
ar fi acelea provenind din purificarea combustibilului sau uleiului
de lubrifiere utilizat pentru motoarele principale sau auxiliare,
deșeurile de uleiuri obținute prin separare cu ajutorul
echipamentului de filtrare a uleiurilor, deșeurile de uleiuri
colectate în tăvile de picurare și deșeurile de uleiuri hidraulice și
de lubrifiere.
.32 Tanc pentru reziduuri de hidrocarburi (șlamuri) este un
tanc în care se stochează reziduuri de hidrocarburi (șlamuri) și

din care reziduurile de hidrocarburi (șlamurile) pot fi evacuate
direct printr-un racord standard cuplat la tubulaturile de
evacuare sau prin orice alt mijloc de evacuare aprobat.
.33 Apa de santină cu hidrocarburi este apa care poate fi
contaminată cu hidrocarburi care provin, de exemplu, din
scurgeri sau lucrări de întreținere efectuate în compartimentul
mașinilor. Orice lichid care intră în instalația de santină, care
include puțurile de santină, tubulatura de santină, plafonul
dublului fund sau tancurile de stocare a apei de santină, este
considerat apă de santină cu hidrocarburi.
.34 Tanc pentru stocarea apei de santină cu hidrocarburi este
un tanc care colectează apa de santină cu hidrocarburi înaintea
descărcării, transferului sau evacuării acesteia.”

14

MONITORUL OFICIAL AL ROMÂNIEI, PARTEA I, Nr. 812/6.XII.2010
REGULA 12
Tancuri pentru reziduuri de hidrocarburi
(șlamuri de hidrocarburi)

2. Paragraful 1 se amendează după cum urmează:
ă1. Orice navă cu tonajul brut mai mare ori egal cu 400
trebuie să fie echipată cu unul sau mai multe tancuri cu o
capacitate corespunzătoare, ținându-se seama de tipul de
mașini și de durata voiajului, pentru a prelua reziduurile de
hidrocarburi (șlamurile) care nu pot fi evacuate altfel decât în
conformitate cu cerințele prezentei anexe.”
3. După paragraful 1 existent se introduce următorul nou
paragraf 2:
ă2. Reziduurile de hidrocarburi (șlamurile) pot fi evacuate
direct din tancul sau tancurile pentru reziduuri de hidrocarburi
(șlamuri) prin racordul standard cuplat la tubulaturile de
evacuare în conformitate cu regula 13 sau prin orice alt mijloc de
evacuare aprobat. Tancul sau tancurile pentru reziduuri de
hidrocarburi (șlamuri):
.1 trebuie să fie prevăzut/e cu o pompă pentru evacuare
care să poată aspira conținutul tancului sau tancurilor pentru
reziduuri de hidrocarburi (șlamuri); și

.2 nu trebuie să fie prevăzut/e cu racorduri de evacuare
cuplate la instalația de santină, la tancul sau tancurile pentru
stocarea apei de santină cu hidrocarburi, deasupra plafonului
dublului fund ori la separatoarele apelor cu hidrocarburi, dar, cu
toate acestea pot să fie echipate cu dispozitive de golire
prevăzute cu valvule cu închidere automată cu acționare
manuală și cu dispozitive care permit supravegherea vizuală
ulterioară a apei stocate, care sunt racordate la un tanc pentru
stocarea apelor de santină cu hidrocarburi sau la un puț de
santină, ori să fie prevăzute cu un alt dispozitiv, cu condiția ca
acesta din urmă să nu fie racordat direct la sistemul de tubulaturi
al santinei.”
4. Paragrafele 2 și 3 existente se renumerotează ca fiind
paragrafele 3 și, respectiv, 4.
Regulile 12, 13, 17 și 38
5. Cuvântul ășlamuri” din regulile 12.2, 13, 17.2.3, 38.2 și
38.7 se înlocuiește cu cuvintele ăreziduuri de hidrocarburi
(șlamuri)”.
6. Cuvintele ăși alte reziduuri de hidrocarburi” din regula
17.2.3 se elimină.
ANEXA Nr. 2

AMENDAMENTE

la Suplimentul la Certificatul IOPP Formularul A (nave, altele decât petroliere) și Formularul B (petroliere)
1. Secțiunea 3 existentă a Suplimentului la Certificatul IOPP, Formularul A și Formularul B, se înlocuiește după cum
urmează:
ă3. Mijloace pentru păstrarea și evacuarea reziduurilor de hidrocarburi (șlamurilor) (regula 12) și tanc sau tancuri
pentru stocarea apei de santină cu hidrocarburi*
3.1 Nava este prevăzută cu tancuri pentru reziduuri de hidrocarburi (șlamuri) pentru păstrarea la bord a reziduurilor de
hidrocarburi (șlamurilor), după cum urmează:
Amplasarea tancului
Identificarea tancului

Coastele
(de la ) — (la)

Poziție laterală

Volum
(m3)

Volum total: ......................... m3

3.2 Mijloacele pentru evacuarea reziduurilor de hidrocarburi (șlamurilor) stocate în tancurile pentru reziduuri de hidrocarburi
(șlamuri):
3.2.1 Incinerator pentru reziduuri de hidrocarburi (șlamuri), capacitatea maximă kW sau kcal/h (Se elimină, după caz.)
.................................
3.2.2 Căldare auxiliară adecvată arderii reziduurilor de hidrocarburi (șlamuri) ................
3.2.3 Alte mijloace acceptabile (Precizați care sunt acestea.) ........................................ .
3.3 Nava este prevăzută cu tanc sau tancuri de colectare pentru păstrarea la bord a apelor de santină cu hidrocarburi, după
cum urmează:
Amplasarea tancului
Identificarea tancului

Coastele
(de la ) — (la)

Poziție laterală

Volum
(m3)

Volum total: ......................... m3”

* Tancul sau tancurile pentru colectarea apei de santină cu hidrocarburi nu sunt cerute de Convenție; dacă un astfel de tanc sau astfel de tancuri este/sunt
prevăzut/prevăzute, acesta/acestea trebuie să fie inclus/incluse în tabelul 3.3.

MONITORUL OFICIAL AL ROMÂNIEI, PARTEA I, Nr. 812/6.XII.2010
2. Expresia ă(cerințe privind dublul fund)” de la sfârșitul
paragrafului 5.8.2 din Formularul B se elimină.
3. Paragrafele 5.8.5 și 5.8.7 se înlocuiesc după cum
urmează:
ă5.8.5 Nava nu trebuie să îndeplinească cerințele regulii 20
(Se bifează caseta sau casetele care se potrivește/potrivesc.):
.1 Nava are un deadweight mai mic de 5.000 tone
.2 Nava îndeplinește cerințele regulii 20.1.2
.3 Nava îndeplinește cerințele regulii 20.1.3
...............................................................................................

15

5.8.7. Nava nu trebuie să îndeplinească cerințele regulii 21
(Se bifează caseta sau casetele care se potrivește/potrivesc.):
.1 Nava are un deadweight mai mic de 600 tone
.2 Nava îndeplinește cerințele regulii 19
(tone deadweight ≥ 5.000)
.3 Nava îndeplinește cerințele regulii 21.1.2
.4 Nava îndeplinește cerințele regulii 21.4.2
(600 ≤ tone deadweight < 5.000)
.5 Nava nu transportă «hidrocarburi grele» așa cum
s-a definit în regula 21.2 din anexa I la MARPOL ”
4. Se elimină paragraful 6.1.5.4 din Suplimentul la Certificatul
internațional de prevenire a poluării cu hidrocarburi,
Formularul B.

ANEXA Nr. 3

AMENDAMENTE

la părțile I și II din Jurnalul de înregistrare a hidrocarburilor
1. Secțiunile (A) până la (H) din partea I din Jurnalul de
înregistrare a hidrocarburilor se înlocuiesc după cum urmează:
ă(A) Balastarea sau curățarea tancurilor de combustibil
lichid
1. Identificarea tancului sau tancurilor balastat/balastate
2. Dacă a fost curățat de când a conținut ultima dată
hidrocarburi și, dacă nu, felul hidrocarburilor transportate
anterior
3. Operațiunile de curățare:
.1 poziția navei și ora începerii și ora terminării curățării;
.2 identificarea tancului sau tancurilor care a/au fost
curățat/curățate printr-o metodă sau alta (clătire completă,
dămfuire, curățare cu produse chimice; tipul și cantitatea, în m3,
de produse chimice utilizate);
.3 identificarea tancului sau tancurilor în care au fost
transferate apele de curățare și cantitatea, în m3.
4. Balastarea:
.1 poziția navei și ora începerii și ora terminării
balastării;
.2 cantitatea de balast, în m3, dacă tancurile nu sunt
curățate.
(B) Evacuarea balastului murdar sau a apelor de curățare
din tancurile de combustibil lichid la care se referă
secțiunea (A)
5. Identificarea tancului sau tancurilor
6. Poziția navei la începerea evacuării
7. Poziția navei la terminarea evacuării
8. Viteza sau vitezele navei în timpul evacuării
9. Metoda de evacuare:
.1 prin echipamente care asigură concentrația de
15 ppm hidrocarburi în efluent;
.2 la instalații de primire
10. Cantitatea evacuată, în m3.
(C) Colectarea, transferul și eliminarea reziduurilor de
hidrocarburi (șlamurilor)
11. Colectarea reziduurilor de hidrocarburi (șlamurilor)
Cantitățile de reziduuri de hidrocarburi (șlamuri) păstrate la
bord. Cantitatea ar trebui să fie înregistrată săptămânal1
1

(aceasta înseamnă că înregistrarea cantității de hidrocarburi
trebuie să se facă o dată pe săptămână chiar dacă voiajul
durează mai mult de o săptămână):
.1 identificarea tancului sau tancurilor;
.2 capacitatea tancului sau tancurilor .......... m3;
.3 cantitatea totală păstrată .......... m3;
.4 cantitatea de reziduuri colectată prin operațiune
manuală .......... m3
[La inițiativa operatorului, colectarea manuală constă în
transferul reziduurilor de hidrocarburi (șlamuri) în tancul sau
tancurile pentru reziduurile de hidrocarburi (șlamuri).]
12. Metode de transfer sau eliminare al/a reziduurilor de
hidrocarburi (șlamurilor)
Precizarea cantității de reziduuri de hidrocarburi transferate
sau eliminate, indicarea tancului sau tancurilor golite și
cantitatea păstrată, în m3:
.1 evacuare la instalații de primire (identificarea
portului)2;
.2 transferare în unul sau mai multe tancuri (Se indică
tancurile și conținutul lor total.);
.3 incinerare (Se indică durata totală a operațiunii.);
.4 altă metodă (Se precizează care este aceasta.).
(D) Declanșarea neautomată a evacuării peste bord, a
transferului sau a eliminării prin alte mijloace al/a apei de
santină care s-a acumulat în compartimentul de mașini
13. Cantitatea evacuată peste bord, transferată sau eliminată
(în m3)3
14. Ora evacuării peste bord, transferului sau eliminării (ora
începerii și ora terminării operațiunii)
15. Metoda evacuării peste bord, transferului sau eliminării:
.1 prin echipamente care asigură concentrația de
15 ppm hidrocarburi în efluent (Se indică poziția la începutul și
sfârșitul operațiunii.);
.2 la instalațiile de primire (identificarea portului)2;
.3 transfer într-un tanc de decantare, tanc de stocare
sau în alt tanc ori alte tancuri (Se indică tancul sau tancurile și
se precizează cantitatea totală păstrată în tanc sau tancuri, în m3).

Doar tancurile menționate în secțiunea 3.1 a formularelor A și B ale Suplimentului la Certificatul IOPP utilizate pentru reziduuri de hidrocarburi (șlamuri).
Comandantul navei trebuie să obțină de la personalul de exploatare a instalației de primire, care include barje și camioane-cisternă, o chitanță sau un
certificat care să indice cantitatea transferată de ape de spălare a tancurilor, de balast murdar, de reziduuri sau amestecuri de apă cu hidrocarburi, precum și ora
și data transferului. Această chitanță sau acest certificat, dacă este anexat la Jurnalul de înregistrare a hidrocarburilor, partea I, poate să ajute comandantului navei
să dovedească faptul că nava sa nu a fost implicată într-un presupus caz de poluare. Chitanța sau certificatul trebuie să fie păstrată/păstrat împreună cu Jurnalul
de înregistrare a hidrocarburilor, partea I.
3 În cazul evacuării sau eliminării apelor de santină din tancul sau tancurile de stocare, se precizează identitatea și capacitatea tancului sau tancurilor
de stocare, precum și cantitatea de apă păstrată în tancurile de stocare.
2

16

MONITORUL OFICIAL AL ROMÂNIEI, PARTEA I, Nr. 812/6.XII.2010

(E) Declanșarea automată a descărcării peste bord, a
transferului sau a eliminării prin alte mijloace al/a apei de
santină care s-a acumulat în compartimentul de mașini
16. Ora și poziția navei atunci când instalația a fost pusă
automat în funcțiune pentru evacuarea peste bord prin
echipamente care asigură concentrația de 15 ppm hidrocarburi
în efluent
17. Ora la care instalația a fost pusă automat în funcțiune
pentru transferul apei de santină în tancul de stocare (Se
identifică tancul.)
18. Ora la care instalația a fost pusă în funcțiune manual.
(F) Starea tehnică a echipamentului de filtrare a
hidrocarburilor
19. Ora la care s-a defectat instalația4
20. Ora la care instalația a fost repusă în funcțiune
21. Cauzele defectării
(G) Evacuări accidentale sau excepționale de
hidrocarburi
22. Ora la care s-a produs evacuarea
23. Locul în care se găsea nava sau poziția navei în
momentul producerii evacuării
24. Cantitatea aproximativă și tipul hidrocarburilor
25. Circumstanțele evacuării sau scurgerii, motivele acesteia
și observații generale
(H) Buncherarea cu combustibil lichid sau uleiuri de
ungere în vrac
26. Buncherare:
.1 locul buncherării
4

.2 ora buncherării
.3 tipul și cantitatea de combustibil lichid și identificarea
tancului sau tancurilor (Se precizează cantitatea adăugată, în
tone, și cantitatea totală conținută în tanc sau tancuri.)
.4 tipul și cantitatea uleiului de ungere și identificarea
tancului sau tancurilor (Se precizează cantitatea adăugată, în
tone, și cantitatea totală conținută în tanc sau tancuri.)”
2. Secțiunea (J) din partea II din Jurnalul de înregistrare a
hidrocarburilor se înlocuiește după cum urmează:
ă(J) Colectarea, transferul și eliminarea reziduurilor și
amestecurilor de hidrocarburi care nu au fost tratate prin
alte mijloace
55. Identificarea tancurilor
56. Cantitatea transferată sau eliminată din fiecare tanc (Se
precizează cantitatea păstrată, în m3.)
57. Metoda de transfer sau eliminare:
.1 eliminare la instalații de primire (Se identifică portul și
se precizează cantitatea implicată.);
.2 amestecare cu încărcătura (Se precizează
cantitatea.);
.3 transferare către sau din alt tanc sau alte tancuri,
inclusiv transferul din tancurile de reziduuri de hidrocarburi
(șlamuri) și apă de santină cu hidrocarburi provenind din
compartimentul de mașini (Se identifică tancul sau tancurile; se
precizează cantitatea transferată și cantitatea totală conținută
în tanc ori tancuri, în m3.); și
.4 altă metodă (Se precizează care este aceasta.); se
precizează cantitatea eliminată, în m3.”

Starea tehnică a echipamentului de filtrare a hidrocarburilor include și starea dispozitivelor de alarmă și oprire automată, după caz.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 812/6.XII.2010 conține 16 pagini.

Prețul: 3,20 lei

&JUYDGY|447981]
ISSN 1453—4495

