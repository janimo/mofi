Anul 178 (XXII) — Nr. 816

PARTEA I

LEGI, DECRETE, HOTĂRÂRI ȘI ALTE ACTE

Marți, 7 decembrie 2010

SUMAR

Nr.

Pagina
DECRETE

1.136. — Decret privind conferirea Semnului onorific
În Serviciul Patriei unor ofițeri și funcționari publici cu
statut special, cu grade profesionale echivalente cu
gradele de ofițeri din Ministerul Administrației și
Internelor ....................................................................

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–2

HOTĂRÂRI ALE GUVERNULUI ROMÂNIEI
1.169. — Hotărâre privind înscrierea în domeniul public al
statului și darea în administrarea Ministerului
Agriculturii și Dezvoltării Rurale — Agenția de Plăți și
Intervenție pentru Agricultură, pentru centrele județene
aflate în subordinea acesteia, a unor imobile sau a
unor părți din acestea, care au trecut în proprietatea
publică a statului prin hotărâri ale consiliilor locale ....

Nr.

2–3

1.948. — Ordin al ministrului mediului și pădurilor privind
aprobarea Metodologiei de atribuire a administrării
ariilor naturale protejate care necesită constituirea de
structuri de administrare și a Metodologiei de atribuire
a custodiei ariilor naturale protejate care nu necesită
constituirea de structuri de administrare ....................

4–15

5.619. — Ordin al ministrului educației, cercetării, tineretului
și sportului privind modificarea Ordinului ministrului
educației și cercetării nr. 4.925/2005 pentru aprobarea
Regulamentului de organizare și funcționare a
unităților de învățământ preuniversitar ......................

16

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor ofițeri și funcționari publici cu statut
special, cu grade profesionale echivalente cu gradele de ofițeri din Ministerul Administrației
și Internelor
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile ministrului administrației și internelor,
Președintele României d e c r e t e a z ă:
Art. 1. — Pe data de 1 decembrie 2010 se conferă Semnul
onorific În Serviciul Patriei, pentru 15 ani de activitate și rezultate

meritorii în îndeplinirea atribuțiilor și în pregătirea profesională,
ofițerilor și funcționarilor publici cu statut special, cu grade

2

MONITORUL OFICIAL AL ROMÂNIEI, PARTEA I, Nr. 816/7.XII.2010

profesionale echivalente cu gradele de ofițeri, prevăzuți în anexa
nr. 1* la prezentul decret.
Art. 2. — Pe data de 1 decembrie 2010 se conferă Semnul
onorific În Serviciul Patriei, pentru 20 de ani de activitate și
rezultate meritorii în îndeplinirea atribuțiilor și în pregătirea
profesională, ofițerilor și funcționarilor publici cu statut special,
cu grade profesionale echivalente cu gradele de ofițeri, prevăzuți
în anexa nr. 2* la prezentul decret.

Art. 3. — Pe data de 1 decembrie 2010 se conferă Semnul
onorific În Serviciul Patriei, pentru 25 de ani de activitate și
rezultate meritorii în îndeplinirea atribuțiilor și în pregătirea
profesională, ofițerilor și funcționarilor publici cu statut special,
cu grade profesionale echivalente cu gradele de ofițeri, prevăzuți
în anexa nr. 3* la prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția
României,
republicată,
contrasemnăm acest decret.
PRIM-MINISTRU

EMIL BOC
București, 26 noiembrie 2010.
Nr. 1.136.
* Anexele nr. 1—3 conțin informații clasificate și urmează regimul Legii nr. 182/2002.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind înscrierea în domeniul public al statului
și darea în administrarea Ministerului Agriculturii
și Dezvoltării Rurale — Agenția de Plăți și Intervenție
pentru Agricultură, pentru centrele județene aflate
în subordinea acesteia, a unor imobile sau a unor părți
din acestea, care au trecut în proprietatea publică a statului
prin hotărâri ale consiliilor locale
În temeiul art. 108 din Constituția României, republicată, și al art. 12 alin. (1)
și (2) și al art. 20 din Legea nr. 213/1998 privind proprietatea publică și regimul
juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă înscrierea în inventarul centralizat al bunurilor din
domeniul public al statului și darea în administrarea Ministerului Agriculturii și
Dezvoltării Rurale — Agenția de Plăți și Intervenție pentru Agricultură, pentru
centrele județene aflate în subordinea acesteia, a unor imobile sau a unor părți
din acestea, care au trecut în proprietatea publică a statului prin hotărâri ale
consiliilor locale, având datele de identificare prevăzute în anexa care face parte
integrantă din prezenta hotărâre.
Art. 2. — Predarea-preluarea imobilelor transmise potrivit art. 1 se face pe
bază de protocol încheiat între părțile interesate, în termen de 30 de zile de la data
intrării în vigoare a prezentei hotărâri.
PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 24 noiembrie 2010.
Nr. 1.169.

3

MONITORUL OFICIAL AL ROMÂNIEI, PARTEA I, Nr. 816/7.XII.2010

ANEXĂ

D AT E L E D E I D E N T I F I C A R E

ale unor imobile sau părți din acestea, care au trecut în proprietatea publică a statului prin hotărâri
ale consiliilor locale, care se înscriu în inventarul centralizat al bunurilor din domeniul public al statului
și care se dau în administrarea Ministerului Agriculturii și Dezvoltării Rurale — Agenția de Plăți și Intervenție
pentru Agricultură, pentru centrele județene aflate în subordinea acesteia
Nr.
crt.

1.

Hotărârea consiliului local
Locul unde este situat
prin care imobilul a trecut
imobilul care se
în proprietatea publică a
transmite
statului

Orașul ChișineuCriș, str. Ștefan
Octavian Iosif, fn,
județul Arad

Hotărârea Consiliului
Local al Orașului
Chișineu-Criș
nr. 24/17.03.2010

Persoana juridică
de la care se
transmite imobilul

Persoana juridică la care
se transmite imobilul

Caracteristicile tehnice
ale imobilului

Consiliul Local
al Orașului
Chișineu-Criș,
județul Arad

Ministerul Agriculturii
și Dezvoltării Rurale —
Agenția de Plăți
și Intervenție pentru
Agricultură — Centrul
Județean Arad

1.000 m2 teren
Înscris
în C.F. nr. 4.295
Chișineu-Criș
nr. cadastral 1.398

N—V — atelier
mecanic
S—E — str. Ștefan
Octavian Iosif

Ministerul Agriculturii
și Dezvoltării Rurale —
Agenția de Plăți
și Intervenție pentru
Agricultură — Centrul
Județean Arad

1.696 m2 teren
Înscris
în C.F. nr. 300.732
Sântana
nr. cadastral
300.732

N—E — proprietate
privată
S—V — proprietar
statul român
S—E — grădină
proprietate privată
N—V — Str. Căprioarei

Vecinătăți

2.

Orașul Sântana,
Str. Căprioarei
nr. 130A,
județul Arad

Hotărârea Consiliului
Local al Orașului
Sântana
nr. 55/20.04.2010

Consiliul Local
al Orașului
Sântana,
județul Arad

3.

Orașul
Fierbinți-Târg,
Str. Silozului,
județul Ialomița

Hotărârea Consiliului
Local al Orașului
Fierbinți-Târg
nr. 20/13.05.2008

Ministerul Agriculturii
Consiliul Local și Dezvoltării Rurale —
754 m2 teren
al Orașului
Înscris
Agenția de Plăți
Fierbinți-Târg,
în C.F. nr. 20.148,
și Intervenție pentru
județul Ialomița Agricultură — Centrul nr. cadastral 20.148
Județean Ialomița

N — domeniu public
S — drum comunal
E — domeniu particular
V — domeniu public

Orașul Căzănești,
DJ nr. 144
județul Ialomița

Hotărârea Consiliului
Local al Orașului
Căzănești
nr. 11/19.05.2008

Ministerul Agriculturii
Consiliul Local și Dezvoltării Rurale —
al Orașului
Agenția de Plăți
Căzănești,
și Intervenție pentru
județul Ialomița Agricultură — Centrul
Județean Ialomița

N — domeniu public
S — canal desecare
E — DJ 144
V — domeniu public

Hotărârea Consiliului
Local al Municipiului
Fetești
nr. 66/9.10.2008

Ministerul Agriculturii
Consiliul Local și Dezvoltării Rurale —
600 m2 teren
al Municipiului
Agenția de Plăți
Înscris
Fetești,
și Intervenție pentru
în C.F. nr. 20.886,
județul Ialomița Agricultură — Centrul nr. cadastral 20.886
Județean Ialomița

N—V —
Str. Promenadei
S—V — domeniu privat
al localității
N—E — domeniu privat
al localității
S—E — domeniu privat
al localității

6.

Orașul Țăndărei,
Str. Gării nr. 90,
județul Ialomița

Hotărârea Consiliului
Local al Orașului
Țăndărei
nr. 24/23.03.2010

Ministerul Agriculturii
Consiliul Local și Dezvoltării Rurale —
1.000 m2 teren
al Orașului
Înscris în C.F.
Agenția de Plăți
Țăndărei,
nr. 20.428,
și Intervenție pentru
județul Ialomița Agricultură — Centrul nr. cadastral 20.428
Județean Ialomița

N—V — domeniu privat
al localității Țăndărei
S—V — Str. Gării
N—E — domeniu privat
al localității Țăndărei
S—E — domeniu privat
al localității Țăndărei

7.

Orașul Gura
Humorului,
bd. Bucovina,
județul Suceava

Hotărârile Consiliului
Local al Orașului
Gura Humorului
nr. 50/24.06.2008
și nr. 91/2010

4.

5.

Municipiul Fetești,
Str. Promenadei,
județul Ialomița

1.000 m2 teren
Înscris
în C.F. nr. 20.214,
nr. cadastral 425

Ministerul Agriculturii
Consiliul Local și Dezvoltării Rurale —
405 m2 teren
N — bloc P+4
al Orașului Gura
Înscris
Agenția de Plăți
E — locuință
Humorului,
în C.F. nr. 31.846,
și Intervenție pentru
S — bd. Bucovina
județul Suceava Agricultură — Centrul nr. cadastral 31.846
Județean Suceava

4

MONITORUL OFICIAL AL ROMÂNIEI, PARTEA I, Nr. 816/7.XII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
privind aprobarea Metodologiei de atribuire a administrării ariilor naturale protejate
care necesită constituirea de structuri de administrare și a Metodologiei de atribuire
a custodiei ariilor naturale protejate care nu necesită constituirea de structuri de administrare
Având în vedere Referatul de aprobare nr. 115.741 din 16 iulie 2010 al Direcției generale protecția naturii și managementul
ariilor naturale protejate — Direcția managementul zonelor protejate,
în baza prevederilor Notei nr. 4.539/LB din 1 iunie 2010 privind unele aspecte organizatorice din cadrul Direcției generale
protecția naturii și managementul ariilor naturale protejate, respectiv ale Notei nr. 5.672 din 7 iulie 2010 privind amânarea celei
de-a treia sesiuni de atribuire în administrare și custodie a ariilor naturale protejate, stabilită conform Ordinului ministrului mediului
și dezvoltării durabile nr. 1.533/2008 privind aprobarea Metodologiei de atribuire a administrării ariilor naturale protejate care
necesită constituirea de structuri de administrare și a Metodologiei de atribuire a custodiei ariilor naturale protejate care nu necesită
constituirea de structuri de administrare,
în temeiul prevederilor art. 18 alin. (4) din Ordonanța de urgență a Guvernului nr. 57/2007 privind regimul ariilor naturale
protejate, conservarea habitatelor naturale, a florei și faunei sălbatice, cu modificările și completările ulterioare, ale art. 57 lit. p)
din cap. IX din Legea nr. 329/2009 privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană și Fondul Monetar Internațional, cu
modificările și completările ulterioare, și ale art. 15 alin. (4) din Hotărârea Guvernului nr. 1.635/2009 privind organizarea și
funcționarea Ministerului Mediului și Pădurilor, cu modificările și completările ulterioare,
ministrul mediului și pădurilor emite următorul ordin:
Art. 1. — Se aprobă Metodologia de atribuire a administrării
ariilor naturale protejate care necesită constituirea de structuri
de administrare, prevăzută în anexa nr. 1.
Art. 2. — Se aprobă Metodologia de atribuire a custodiei
ariilor naturale protejate care nu necesită constituirea de
structuri de administrare, prevăzută în anexa nr. 2.
Art. 3. — Contractele de administrare și convențiile de
custodie încheiate până la intrarea în vigoare a prezentului ordin
se modifică în vederea corelării cu legislația și reglementările în
vigoare, precum și cu dispozițiile prezentului ordin.

Art. 4. — La data intrării în vigoare a prezentului ordin se
abrogă Ordinul ministrului mediului și dezvoltării durabile
nr. 1.533/2008 privind aprobarea Metodologiei de atribuire a
administrării ariilor naturale protejate care necesită constituirea
de structuri de administrare și a Metodologiei de atribuire a
custodiei ariilor naturale protejate care nu necesită constituirea
de structuri de administrare, publicat în Monitorul Oficial al
României, Partea I, nr. 809 din 3 decembrie 2008.
Art. 5. — Anexele nr. 1 și 2 fac parte integrantă din prezentul ordin.
Art.6. — Prezentul ordin se publică în Monitorul Oficial al
României, Partea I.

p. Ministrul mediului și pădurilor,
Cristian Apostol,
secretar de stat
București, 17 noiembrie 2010.
Nr. 1.948.
ANEXA Nr. 1

METODOLOGIE

de atribuire a administrării ariilor naturale protejate care necesită constituirea de structuri de administrare
Art. 1. — (1) Atribuirea în administrare a ariilor naturale
protejate care necesită constituirea de structuri de administrare
se face de către autoritatea publică centrală pentru protecția
mediului, denumită în continuare autoritatea responsabilă, pe
bază de contract de administrare.
(2) Lista stabilită a siturilor ăNatura 2000” care necesită
structuri proprii de administrare se revizuiește periodic, prin ordin
al conducătorului autorității responsabile, la propunerea direcției
de specialitate, cu respectarea legislației în vigoare.
(3) În cazul ariilor naturale protejate care nu necesită structuri
proprii de administrare și care se suprapun total sau parțial în
perimetrele ariilor naturale protejate ce necesită structuri proprii

de administrare, administrarea se asigură de structurile de
administrare ale acestora, cu respectarea principiului categoriei
celei mai restrictive la elaborarea planului de management
integrat.
(4) Convențiile de custodie încheiate anterior pentru ariile
naturale protejate prevăzute la alin. (3) încetează de drept în
momentul semnării noilor contracte de administrare.
(5) În cazul rezervațiilor științifice, rezervațiilor naturale,
monumentelor naturii, siturilor de importanță comunitară, ariilor
speciale de conservare, ariilor de protecție specială avifaunistică
și al celorlalte bunuri ale patrimoniului natural supuse unui regim
special de protecție, care sunt cuprinse total sau parțial în

MONITORUL OFICIAL AL ROMÂNIEI, PARTEA I, Nr. 816/7.XII.2010
perimetrele rezervațiilor biosferei, ale parcurilor naționale și ale
parcurilor naturale, administrarea se asigură de structurile de
administrare ale acestora din urmă.
Art. 2. — (1) În vederea încheierii contractelor de
administrare pentru una sau mai multe arii naturale protejate
care necesită structuri de administrare proprii, autoritatea
responsabilă organizează două sesiuni de atribuire, în a treia
lună din fiecare semestru.
(2) Până la atribuirea în administrare, responsabilitatea
managementului acestor categorii de arii naturale protejate
revine autorității responsabile, potrivit legislației în vigoare.
Art. 3. — (1) În vederea atribuirii administrării uneia sau mai
multor arii naturale protejate, persoanele juridice interesate
depun la sediul autorității responsabile pentru fiecare arie
solicitată un dosar de candidatură potrivit art. 4 alin. (2).
(2) Autoritatea responsabilă încheie contractele de
administrare cu persoanele juridice declarate câștigătoare pe
baza unei evaluări făcute de comisia de evaluare constituită
conform prevederilor art. 6.
Art. 4. — (1) Etapele procedurii de atribuire în administrare
sunt:
a) afișarea la sediul autorității responsabile și pe pagina
proprie de internet a listei ariilor naturale protejate care fac
obiectul prezentei metodologii și stabilirea termenului-limită de
depunere a dosarului de candidatură;
b) depunerea dosarelor de candidatură în format hârtie și
electronic, în termen de 30 de zile din momentul afișării listei la
sediul autorității responsabile;
c) transmiterea de către autoritatea responsabilă a dosarelor
de candidatură în format electronic, în termen de două zile de la
termenul-limită de depunere a dosarelor de candidatură, către
membrii comisiei de evaluare;
d) întrunirea comisiei de evaluare și evaluarea dosarelor de
candidatură;
e) întocmirea raportului de evaluare de către comisia de
evaluare;
f) afișarea pe site-ul autorității responsabile a punctajelor
acordate dosarelor de candidatură;
g) depunerea contestațiilor;
h) analizarea și soluționarea contestațiilor, întocmirea
raportului comisiei de contestații și afișarea pe site-ul autorității
responsabile a rezultatelor comisiei de contestații;
i) aprobarea de către conducătorul autorității responsabile a
raportului final de evaluare, care include și raportul comisiei de
contestații;
j) semnarea contractului de administrare.
(2) Dosarul de candidatură se depune pentru fiecare arie
naturală protejată, în format hârtie și electronic, și trebuie să
conțină în mod obligatoriu următoarele documente:
a) cererea scrisă;
b) statutul, actul de înființare, actul constitutiv sau hotărârea
judecătorească de constituire, după caz, cazierul fiscal,
prezentarea detaliată a obiectului de activitate (din care să
reiasă existența unor obiecte de activitate privind cel puțin unul
dintre următoarele domenii: protecția mediului, biologie, activități
de cercetare în domeniul științelor naturale, activități de
management al resurselor naturale regenerabile, activități de
educație), declarație autentică pe propria răspundere a
reprezentantului persoanei juridice, din care să reiasă că nu se
află în procedură de insolvență, faliment sau orice formă de
reorganizare judiciară, declarație autentică pe propria
răspundere a reprezentantului persoanei juridice, din care să

5

rezulte că nu a fost condamnată definitiv de o instanță de
judecată pentru săvârșirea de infracțiuni sau contravenții
prevăzute de legislația privind protecția mediului, declarație pe
propria răspundere a persoanelor implicate în administrarea
ariei naturale protejate respective și curriculum vitae semnate
de către personalul implicat în exercitarea administrării (din care
trebuie să rezulte experiență în domeniul administrării ariilor
naturale protejate sau, dacă nu este posibil, în domeniile
protecția mediului, cercetare în domeniul științelor naturale,
biodiversității, managementul resurselor naturale regenerabile,
activități de educare/conștientizare în domeniul conservării
naturii, documente care să ateste experiența profesională);
c) descrierea capacităților tehnice existente destinate
exclusiv administrării ariei naturale protejate (sediu, minimum
un autovehicul, birotică, mobilier, utilaje și unelte etc.);
d) o propunere detaliată de plan de acțiune pentru
exercitarea administrării ariei naturale protejate, inclusiv
modalitatea de a implica factori-cheie interesați în luarea de
decizii de management; planul de acțiune trebuie elaborat în
funcție de valorile ariei naturale protejate pentru care s-a făcut
desemnarea și de amenințările la care este supusă;
e) angajamentul privind bugetul care se alocă anual, destinat
exclusiv funcționării structurii de administrare, cu defalcarea
cuantumurilor alocate pe categorii de cheltuieli, buget care va fi
anexă obligatorie la contractul de administrare.
(3) Planul de acțiune prevăzut la alin. (2) lit. d) trebuie să
cuprindă următoarele:
a) descrierea situației actuale a ariei naturale protejate și a
eventualelor probleme identificate, descriere care trebuie să
includă și obiectivele de conservare care au stat la baza
înființării ariei naturale protejate;
b) acțiunile care se propun pentru realizarea protecției
efective (delimitare, marcaje, panouri, bariere, zone de
campare, amenajări, patrulări, activități educaționale, propuneri
pentru mediatizare, implicare a comunității locale și a altor
persoane interesate etc.), precum și măsuri de conservare
propuse pentru obiectivele care au stat la baza înființării ariei
naturale protejate, în măsura stadiului actual de cunoaștere, cu
specificarea termenelor de realizare a acestora, a resurselor
umane și financiare implicate;
c) parteneri actuali, consultanți și colaboratori de specialitate
(cu anexarea parteneriatelor încheiate în acest scop);
d) formele de vizitare practicate în prezent în aria naturală
protejată și eventual măsurile preconizate pentru reducerea/
evitarea impactului negativ asupra ariei naturale protejate;
e) organizarea științifică a activității: modalitatea de
inventariere și monitorizare a biodioversității și geodiversității,
modul de realizare a cartării habitatelor și distribuției speciilor
sălbatice de floră și faună pentru care aria a fost declarată;
f) alte tipuri de activități sau măsuri propuse.
Art. 5. — (1) Persoana juridică este eligibilă dacă
îndeplinește cumulativ următoarele condiții:
a) are capacitate tehnică, care se apreciază în funcție de
dotările pe care le deține pentru buna administrare a ariei
naturale protejate;
b) are capacitate științifică, care se apreciază în funcție de
studiile, pregătirea și calificarea personalului implicat în
administrarea ariei naturale protejate și baza materială din
dotare pentru a realiza studii și cercetări privind resursele
naturale, monitorizarea și managementul durabil al acestora și
conservarea diversității biologice;

6

MONITORUL OFICIAL AL ROMÂNIEI, PARTEA I, Nr. 816/7.XII.2010

c) are capacitate financiară, care se apreciază în funcție de
posibilitatea de asigurare a resurselor financiare necesare
dotării, cheltuielilor operaționale, acoperirii salariilor și
activităților specifice de administrare a ariei naturale protejate,
conform angajamentului bugetar.
(2) În scopul dovedirii capacității tehnice, științifice și
financiare, solicitanții pot depune, pe lângă documentele și
informațiile prevăzute la art. 4 alin. (2), orice alte documente și
informații relevante.
Art. 6. — (1) Comisia de evaluare este alcătuită din:
a) un reprezentant al direcției de specialitate din cadrul
autorității publice centrale pentru protecția mediului;
b) un reprezentant al direcției de specialitate din cadrul
autorității publice centrale care răspunde de silvicultură;
c) un reprezentant al Gărzii Naționale de Mediu;
d) un reprezentant al Agenției Naționale pentru Protecția
Mediului;
e) un reprezentant al Comisiei pentru Ocrotirea
Monumentelor Naturii a Academiei Române;
f) un reprezentant al ONG-urilor cu preocupări în domeniul
ariilor protejate, desemnat de acestea printr-o procedură
transparentă;
g) un reprezentant al autorității publice centrale care
răspunde de agricultură;
h) un reprezentant al structurilor de administrare ale
parcurilor naționale/naturale.
(2) În cazul în care un membru al comisiei de evaluare se
află în conflict de interese definit conform legislației specifice,
acesta nu participă la evaluarea dosarelor de candidatură care
fac obiectul conflictului.
(3) Componența nominală a comisiei de evaluare se aprobă
prin ordin al autorității responsabile, în termen de 30 de zile de
la data intrării în vigoare a prezentului ordin.
(4) Comisia de evaluare se consideră legal întrunită în
prezența a cel puțin 5 membri cu drept de acordare a
punctajului.
(5) În procesul de evaluare a dosarelor de candidatură se
poate solicita unui reprezentant al direcției juridice, respectiv al
direcției economice, formularea unui punct de vedere juridic,
respectiv economic.
Art. 7. — (1) Comisia de evaluare verifică dacă dosarele de
candidatură depuse de către solicitanți conțin toate documentele
obligatorii prevăzute la art. 4 alin. (2).
(2) Dosarele de candidatură incomplete se resping fără a fi
evaluate cu punctajul stabilit în anexa nr. 2.
(3) Comisia de evaluare analizează dosarele de candidatură
care conțin toate documentele obligatorii pe baza fișei de
punctaj prevăzute în anexa nr. 2.
(4) Comisia de evaluare întocmește raportul de evaluare în
termen de 30 de zile calendaristice de la data-limită de depunere
a dosarelor de candidatură.
(5) Autoritatea responsabilă afișează la sediul său și pe
pagina proprie de internet punctajele acordate de comisia de
evaluare dosarelor de candidatură evaluate pe baza fișei de
punctaj prevăzute în anexa nr. 2, în termen de 3 zile lucrătoare
de la aprobarea raportului de evaluare.
(6) În cazul în care există două sau mai multe dosare de
candidatură depuse pentru aceeași arie naturală protejată care
au întrunit punctajul minim de calificare, respectiv 100 de
puncte, administrarea va fi încredințată solicitantului care a
întrunit cel mai mare punctaj, după soluționarea eventualelor
contestații.

(7) În cazul în care există două sau mai multe dosare de
candidatură depuse pentru aceeași arie naturală protejată care
au întrunit punctaje egale de calificare, administrarea va fi
încredințată solicitantului care a întrunit cel mai mare punctaj la
capacitatea științifică.
Art. 8. — (1) Solicitanții pot contesta punctajele acordate de
comisia de evaluare propriilor dosare de candidatură depuse,
în termen de două zile lucrătoare din momentul afișării
rezultatului evaluării.
(2) Contestațiile se soluționează de către comisia de
contestații, alcătuită din:
a) un reprezentant al direcției de specialitate din cadrul
autorității publice centrale pentru protecția mediului;
b) un reprezentant al direcției de specialitate din cadrul
autorității publice centrale care răspunde de silvicultură;
c) un reprezentant al Gărzii Naționale de Mediu;
d) un reprezentant al Agenției Naționale pentru Protecția
Mediului;
e) un reprezentant al Comisiei pentru Ocrotirea
Monumentelor Naturii a Academiei Române;
f) un reprezentant al ONG-urilor cu preocupări în domeniul
ariilor protejate, desemnat de acestea printr-o procedură
transparentă;
g) un reprezentant al autorității publice centrale care
răspunde de agricultură;
h) un reprezentant al structurilor de administrare ale
parcurilor naționale/naturale,
alții decât cei care fac parte din comisia de evaluare.
(3) În cazul în care un membru al comisiei de contestații se
află în conflict de interese definit conform legislației specifice,
acesta nu participă la evaluarea dosarelor de candidatură care
fac obiectul conflictului.
(4) Componența nominală a comisiei de contestații se
aprobă prin ordin al autorității responsabile, în termen de 30 de
zile de la data intrării în vigoare a prezentului ordin.
(5) Comisia de contestații se consideră legal întrunită în
prezența a cel puțin 5 membri cu drept de acordare a
punctajului.
(6) Comisia de contestații analizează, soluționează
contestațiile și întocmește raportul de evaluare, în termen de
10 zile lucrătoare de la termenul final de depunere a contestațiilor.
(7) Autoritatea responsabilă afișează la sediul său și pe
pagina proprie de internet rezultatele comisiei de contestații, în
termen de 15 zile de la termenul final de depunere a
contestațiilor, și întocmește raportul final de evaluare.
(8) Conducătorul autorității responsabile aprobă raportul final
de evaluare, care include și raportul comisiei de contestații, în
termen de 5 zile lucrătoare de la afișarea rezultatelor comisiei de
contestații.
Art. 9. — (1) Contractul de administrare se încheie în termen
de 15 zile lucrătoare de la aprobarea raportului final de evaluare
menționat la art. 8 alin. (8).
(2) Încheierea contractului de administrare se face conform
modelului prevăzut în anexa nr. 1.
(3) Autoritatea responsabilă stabilește termenul pentru
eliberarea legitimațiilor de control.
(4) Modelul legitimației de control este prevăzut în anexa
nr. 3.
Art. 10. — Anexele nr. 1—3 fac parte integrantă din prezenta
metodologie.

MONITORUL OFICIAL AL ROMÂNIEI, PARTEA I, Nr. 816/7.XII.2010

7
ANEXA Nr. 1
la metodologie

CONTRACT DE ADMINISTRARE

a ariilor naturale protejate care necesită constituirea de structuri de administrare

— model —
ARTICOLUL 1
Părțile contractante

.................................................................................................,
(denumirea autorității publice centrale pentru protecția mediului)

în calitate de autoritate responsabilă, cu sediul în .......................,
reprezentată prin domnul/doamna ........................., în calitate
de ................................................................................................,
(denumirea persoanei juridice căreia i se încredințează administrarea ariei
naturale protejate)

și ............................................................................................,
în calitate de administrator, cu sediul în .......................................,
reprezentată prin ...................................................., în calitate
de ........................................., consimt la încheierea prezentului
contract.
ARTICOLUL 2
Obiectul contractului

Obiectul prezentului contract îl constituie atribuirea
administrării .............................................................................. .
(denumirea ariei naturale protejate)

ARTICOLUL 3
Obligațiile și drepturile părților contractante

3.1. Obligațiile administratorului ariei naturale protejate
......................................................................................................
(denumirea persoanei juridice căreia i s-a încredințat administrarea ariei
naturale protejate sau a structurii de administrare cu personalitate juridică
din cadrul acestei persoane juridice, dacă este necesară crearea uneia sau
mai multor structuri de administrare distincte)

are obligația:
a) să administreze aria naturală protejată în baza prezentului
contract și în acord cu prevederile legale în vigoare, cu planul de
management și cu regulamentul ariei naturale protejate;
b) să transfere, la încetarea prezentului contract, în baza unui
proces-verbal de predare-primire, din patrimoniul său în
patrimoniul autorității responsabile, activele fixe, corporale și
necorporale, bunurile de natura obiectelor de inventar care au
fost procurate și/sau realizate din fonduri publice, finanțări și/sau
cofinanțări în cadrul diferitelor proiecte naționale/internaționale,
dacă au fost achiziționate în scopul administrării ariei naturale
protejate pe perioada contractului de administrare, urmând a fi
transferate structurii de administrare următoare;
c) să asigure un buget care să permită buna administrare a
ariei naturale protejate, inclusiv a funcționării consiliului științific
și a consiliului consultativ de administrare, conform bugetului
asumat, anexat la prezentul contract;
d) să păstreze destinația oricărei construcții, dotări ori
amenajări ce se realizează din fonduri publice și se utilizează în
scopul bunei administrări a ariei naturale protejate de către
structura de administrare;
e) să doteze personalul cu echipament adecvat activității de
teren și cu uniforme specifice aprobate conform legislației în
vigoare;
f) să asigure instruirea necesară a personalului;
g) să prezinte autorității responsabile un raport anual
calendaristic, până la sfârșitul lunii ianuarie a anului următor,
privind starea ariei naturale protejate, modul de gestionare a

eventualelor probleme apărute și acțiunile întreprinse în baza
planului de management și situația realizării obligațiilor asumate,
precum și alte rapoarte, la cererea autorității responsabile;
h) să formuleze propuneri privind componența nominală și
regulamentul de organizare și funcționare al consiliului științific
și să le înainteze Academiei Române și autorității responsabile,
în termen de 4 luni de la încheierea prezentului contract;
i) să formuleze propuneri privind componența și regulamentul
de organizare și funcționare al consiliului consultativ de
administrare și să le înainteze autorității responsabile, în termen
de 4 luni de la încheierea prezentului contract;
j) să elaboreze și să transmită spre aprobare autorității
responsabile regulamentul ariei naturale protejate, care conține
regulile ce vor trebui respectate pe teritoriul ariei naturale
protejate, prin implicarea și consultarea factorilor interesați, în
termen de 9 luni de la încheierea contractului de administrare,
în acord cu prevederile legislației în vigoare;
k) să elaboreze și să transmită spre aprobare autorității
responsabile, în termen de 9 luni de la încheierea contractului de
administrare, setul de măsuri minime de conservare pentru
siturile ăNatura 2000”;
l) până la elaborarea setului de măsuri minime se aplică
măsurile existente în planul de acțiuni prevăzut în dosarul de
candidatură cu care a participat în sesiunea de atribuire;
m) până la aprobarea planului de management se aplică
setul de măsuri minime de conservare pentru siturile ăNatura
2000”, aprobate de autoritatea responsabilă;
n) să elaboreze și să transmită spre aprobare autorității
responsabile planul de management al ariei naturale protejate,
prin implicarea și consultarea factorilor interesați, în termen de
2 ani de la încheierea contractului de administrare;
o) în cazul în care elaborarea planului de management este
prevăzută în cadrul unor proiecte cu finanțare națională/
europeană în curs de derulare, termenul-limită de finalizare a
planului de management va fi cel prevăzut în proiectul respectiv;
p) să sprijine dezvoltarea durabilă a întregii zone prin măsuri
ce contribuie la conservarea patrimoniului natural încredințat (de
exemplu, agricultura tradițională, ecoturismul etc.);
q) să promoveze acțiuni de conștientizare și informare a
populației locale cu privire la necesitatea protecției naturii și la
rolul ariilor naturale protejate;
r) să contribuie la monitorizarea speciilor și habitatelor de
interes național și comunitar, precum și la cartarea habitatelor și
distribuția speciilor;
s) să furnizeze prompt informații, la solicitarea autorității
responsabile, și să înștiințeze direct și operativ despre
producerea oricărui eveniment ce a adus sau poate aduce
prejudicii capitalului natural încredințat spre administrare;
t) să furnizeze informații pentru actualizarea periodică a
bazelor de date ale autorității responsabile, în vederea
îmbunătățirii sistemului-suport de asistare a deciziilor în
domeniul ariilor naturale protejate și de raportare la instituțiile
naționale și internaționale;
u) să solicite avizul autorității responsabile pentru uniforma și
însemnele specifice pe care dorește să le folosească în cazul în
care nu le preia pe cele care vor fi stabilite la nivel național;

8

MONITORUL OFICIAL AL ROMÂNIEI, PARTEA I, Nr. 816/7.XII.2010

v) să identifice orice prejudicii aduse bunurilor patrimoniului
natural cauzate de terțe persoane și să informeze în scris
autoritatea responsabilă, în termen de 48 de ore de la
producerea/luarea la cunoștință a prejudiciului;
w) să controleze modul de aplicare a prevederilor planului
de management și a regulamentului ariei naturale protejate în
baza legitimației de control emise de către autoritatea
responsabilă;
x) obligațiile specifice pentru aria naturală protejată și/sau
pentru administrator, care decurg din prevederile legislative în
vigoare și care vor fi comunicate administratorului pe parcursul
derulării contractului;
y) alte obligații specifice pentru administrator și/sau
consimțite de ambele părți.
3.2. Autoritatea responsabilă are obligația:
a) să controleze cel puțin o dată pe an și ori de câte ori este
nevoie, inclusiv prin deplasări în teren, modul de respectare a
obligațiilor asumate de administrator conform prezentului
contract, modul de implementare a obiectivelor planului de
management, respectarea regulamentului ariei naturale
protejate și a prevederilor actelor normative în vigoare;
b) să susțină proiectele inițiate de structura de administrare;
c) să susțină, în limita bugetului de stat alocat, realizarea
activităților cuprinse în planurile de management, în baza
proiectelor aprobate;
d) să analizeze rapoartele întocmite de structura de
administrare, modul în care se respectă condițiile și clauzele
prezentului contract și să propună măsuri în consecință;
e) să analizeze problemele raportate de administratorii ariilor
naturale protejate și să întreprindă măsurile necesare;
f) să elibereze legitimații de control;
g) alte obligații specifice și/sau consimțite de ambele părți.
3.3. Drepturile administratorului ariei naturale protejate
..................................................................................................
(denumirea persoanei juridice căreia i s-a încredințat administrarea ariei naturale protejate)

are dreptul:
a) să asigure protecția și promovarea imaginii ariei naturale
protejate prin înregistrarea unei mărci proprii a acesteia și să
urmărească respectarea regimului juridic aplicabil mărcii;
b) să transmită drepturile cu privire la marcă, prin cesiune
sau prin licență, oricând în cursul duratei de protecție a mărcii;
c) să stabilească uniforma și însemnele specifice pentru
structura de administrare, în vederea promovării imaginii;
d) să stabilească tarife pentru completarea resurselor
financiare necesare bunei administrări a ariei naturale protejate,
potrivit legislației specifice în vigoare;
e) să reprezinte aria naturală protejată în cadrul întâlnirilor la
nivel internațional și național;
f) să facă parte, în calitate de membru cu drepturi depline,
din rețele sau organizații internaționale și naționale de profil (de
exemplu, Europarc, IUCN etc.);
g) să prezinte în mass-media, la întâlniri, conferințe etc. aria
naturală protejată, activitatea proprie și orice eveniment sau
problemă care are legătură cu aria naturală protejată;
h) să solicite sprijinul direcției de specialitate din cadrul
autorității responsabile, inclusiv în vederea atragerii de fonduri
pentru aria naturală protejată;
i) să solicite sprijinul consiliului științific și al consiliului
consultativ de administrare în toate problemele ce vizează aria
naturală protejată, prin realizarea a cel puțin două întâlniri
anuale cu aceste structuri;

j) să realizeze și să implementeze proiecte ce vizează aria
naturală protejată;
k) să încheie protocoale de colaborare/parteneriate cu terțe
persoane juridice sau fizice în scopul realizării unor activități
specifice administrării ariei naturale protejate, de exemplu,
cercetare, educație ecologică etc.;
l) să încheie convenții de custodie cu terțe persoane juridice
sau fizice specializate în managementul unor habitate specifice
cu privire la unele părți din aria naturală protejată, de exemplu,
peșteri, puncte fosilifere etc., în baza unei proceduri similare
atribuirii în custodie și în baza unui act similar modelului de
convenție de custodie;
m) să încheie parteneriate cu terțe persoane juridice în
scopul administrării în comun a ariei naturale protejate, cu
obligația de a se asigura că persoana juridică respectivă
îndeplinește criteriile de eligibilitate prevăzute de legislația în
vigoare privind atribuirea în administrare a ariilor naturale
protejate care necesită constituirea de structuri de administrare,
cu acordul autorității responsabile;
n) să angreneze voluntari în acțiuni ce vizează aria naturală
protejată;
o) să contracteze sau să participe la contracte ce vizează
aria naturală protejată, de exemplu: prestări de servicii, angajare
de sezonieri, investiții, ghizi, consultanță etc.;
p) alte drepturi specifice și/sau consimțite de ambele părți.
3.4. Drepturile autorității responsabile:
— să solicite administratorului ariei naturale protejate, ori de
câte ori este necesar, informații/documente/rapoarte privind
starea ariei naturale protejate, modul de gestionare a
eventualelor probleme apărute și acțiunile întreprinse în baza
planului de management și situația realizării obligațiilor asumate.
ARTICOLUL 4
Durata contractului

4.1. Prezentul contract se derulează pe o perioadă de 10 ani.
4.2. Modificarea contractului
a) Pe perioada de valabilitate, prevederile prezentului
contract pot fi modificate, cu acordul părților, prin act adițional,
la inițiativa uneia dintre părțile semnatare, în scopul asigurării
unei protecții sporite a ariei naturale protejate.
b) Actul adițional se poate încheia la schimbarea uneia dintre
părți (a titulaturii, a sediului, cu condiția ca prevederile din
contractul de administrare să rămână neschimbate), precum și
la modificarea legislației specifice.
4.3. Încetarea contractului
Prezentul contract încetează în următoarele situații:
a) la expirarea perioadei de valabilitate;
b) dacă persoana juridică se află în procedură de insolvență,
faliment sau orice formă de reorganizare judiciară, conform Legii
nr. 85/2006 privind procedura insolvenței, cu modificările și
completările ulterioare;
c) prin reziliere de drept, fără intervenția instanței de
judecată, în cazul nerespectării obligațiilor ce revin părților
semnatare conform prevederilor prezentului contract sau al
nerespectării prevederilor legislației specifice în vigoare, dacă
în termen de 60 de zile de la notificare nu a fost remediată
situația;
d) în cazuri de forță majoră care îl pun în imposibilitate pe
administrator să își mai exercite atribuțiile în condițiile prevăzute
inițial în prezentul contract;

MONITORUL OFICIAL AL ROMÂNIEI, PARTEA I, Nr. 816/7.XII.2010
e) în cazul în care prin modificarea legislației specifice se va
impune o altă modalitate de administrare;
f) în cazul emiterii unui aviz favorabil pentru proiecte/planuri/
programe/activități care contravin obiectivelor de conservare a
ariei naturale protejate;

9

g) la constatarea oricăror prejudicii cauzate de administrator
în aria naturală protejată, de către personalul cu atribuții de
control conform prevederilor legislației de mediu în vigoare;
h) prin acordul părților, consemnat în scris.

Încheiat astăzi, ..............................., în 4 exemplare originale, câte două pentru fiecare parte.
(data)

Din partea autorității responsabile ....................................................
Din partea persoanei juridice căreia i s-a încredințat administrarea .....................................................................................,
(denumirea ariei naturale protejate)

..........................................................................
(denumirea persoanei juridice solicitante)

..........................................................................
(funcția și numele reprezentantului legal)

ANEXA Nr. 2
la metodologie
F I Ș Ă D E P U N C TA J

Criterii, punctajul acordat, punctajul maxim
I. Capacitate tehnică
Dotări:
— sediu: 10 puncte;
— minimum un autovehicul: 5 puncte
— birotică, mobilier, utilaje și unelte etc.: 5 puncte
II. Capacitate științifică
1. Studiile personalului implicat: 10 puncte
2. Calificarea personalului implicat: 10 puncte
3. Experiența în domeniul conservării biodiversității: 20 de
puncte
4. Baza materială necesară pentru a realiza studii și cercetări
privind resursele naturale, monitorizarea și managementul
durabil al acestora și conservarea diversității biologice: 10 puncte
III. Capacitate financiară
1. Resurse financiare necesare acoperirii cheltuielilor
operaționale: 6 puncte
2. Resurse financiare necesare acoperirii activităților
specifice de management: 6 puncte
3. Resurse financiare necesare acoperirii salariilor: 6 puncte
4. Planificarea bugetului anual destinat exclusiv funcționării
structurii de administrare: 6 puncte
5. Propuneri de proiecte pentru atragerea de fonduri pentru
aria naturală protejată: 6 puncte

IV. Planul de acțiune pentru exercitarea administrării
ariei naturale protejate
1. Descrierea generală a ariei naturale protejate: 2 puncte
2. Descrierea situației actuale a ariei naturale protejate și a
eventualelor probleme identificate: 8 puncte
3. Acțiunile care se propun pentru realizarea protecției
efective (delimitare, marcaje, panouri, bariere, zone de
campare, amenajări, patrulări, activități de prevenire și
educaționale, propuneri pentru mediatizare, implicare a
comunității locale și a altor persoane interesate etc.): 20 de puncte
4. Parteneri actuali, consultanți și colaboratori de specialitate:
2 puncte
5. Formele de vizitare practicate și măsurile preconizate
pentru evitarea impactului negativ asupra ariei naturale
protejate: 3 puncte
6. Organizarea științifică a activității: modalitatea de
inventariere și monitorizare a florei, faunei și habitatelor naturale,
modul de realizare a cartării habitatelor și distribuției speciilor,
inclusiv cele de interes comunitar: 15 puncte
Total punctaj acordat: ................
Punctaj maxim: 150 de puncte
Punctajul minim necesar încredințării în administrare este de
100 de puncte.
ANEXA Nr. 3
la metodologie

Model de legitimație de control
AUTORITATEA RESPONSABILĂ
LEGITIMAȚIE DE CONTROL

Nr. .......... din ......................
Domnul/Doamna ........................, din partea structurii de administrare ......................., este împuternicit(ă), în baza
prevederilor art. 50 alin. (1) lit. d) din Ordonanța de urgență a Guvernului nr. 57/2007 privind regimul ariilor naturale protejate,
conservarea habitatelor naturale, a florei și faunei sălbatice, cu modificările și completările ulterioare, și ale art. 97 alin. (2) din
Ordonanța de urgență a Guvernului nr. 195/2005 privind protecția mediului, aprobată cu modificări și completări prin Legea
nr. 265/2006, cu modificările și completările ulterioare, să constate faptele ce constituie contravenții și să aplice sancțiunile ce
derivă din nerespectarea actelor normative sus-menționate, pe teritoriul ......................... încredințate în administrare în baza
Contractului de administrare nr. ................ din data de ................................... .
Ministrul mediului și pădurilor,
.....................................................
Prezenta legitimație este valabilă însoțită de buletinul/cartea de identitate seria ................. nr. ........................, eliberat(ă)
de ........................................................ la data de ........................, CNP ....................................................... .

10

MONITORUL OFICIAL AL ROMÂNIEI, PARTEA I, Nr. 816/7.XII.2010
ANEXA Nr. 2

METODOLOGIE

de atribuire a custodiei ariilor naturale protejate care nu necesită constituirea de structuri de administrare
Art. 1. — Atribuirea în custodie a ariilor naturale protejate
care nu necesită constituirea de structuri de administrare se face
de către autoritatea publică centrală pentru protecția mediului,
denumită în continuare autoritatea responsabilă, pe bază de
convenție de custodie.
Art. 2. — (1) În vederea asigurării eficiente a
managementului ariilor naturale protejate autoritatea
responsabilă deleagă următoarele competențe Agenției
Naționale pentru Protecția Mediului și instituțiilor din subordine,
care:
a) îndrumă și instruiesc custozii ariilor naturale protejate în
vederea exercitării custodiei în condițiile legii și conform bunelor
practici în domeniul ariilor naturale protejate, inclusiv în vederea
realizării planurilor de management ale ariilor naturale protejate;
b) emit recomandări și propuneri de îmbunătățire a activității
custozilor, dacă este cazul;
c) monitorizează activitatea custozilor în procesul de
administrare a ariei naturale protejate atribuite în custodie;
d) analizează și emit puncte de vedere asupra măsurilor de
conservare, regulamentelor și planurilor de management
elaborate de către custozi;
e) propun autorității responsabile rezilierea convențiilor de
custodie, în cazul în care exercitarea activității de custode nu
este corespunzătoare.
(2) Până la atribuirea în custodie, responsabilitatea
managementului ariilor naturale protejate revine autorității
responsabile, prin structurile prevăzute la alin. (4).
(3) În cazul în care custodele unei arii este una dintre
structurile prevăzute la alin. (4), pentru evitarea conflictelor de
interese, autoritatea competentă pentru emiterea actelor de
reglementare este structura imediat superioară celei care este
custode.
(4) Competențele prevăzute la alin. (1) și (2) sunt duse la
îndeplinire, după cum urmează:
a) agențiile județene pentru protecția mediului pentru ariile
naturale protejate care nu depășesc limitele teritoriale de
competență ale acestora;
b) agenția regională de protecție a mediului competentă
pentru ariile naturale protejate ale căror limite se desfășoară pe
teritoriul a două sau mai multor județe din cadrul aceleiași
regiuni;
c) Agenția Națională pentru Protecția Mediului pentru ariile
naturale protejate ale căror limite se desfășoară pe teritoriul a
două sau mai multor regiuni.
Art. 3. — (1) După actualizarea, de către autoritatea
responsabilă, a listei cu ariile naturale protejate care nu necesită
structuri de administrare, atribuirea în custodie se realizează
conform prezentei metodologii.
(2) În cazul în care o arie naturală protejată care nu necesită
structură proprie de administrare se suprapune total sau parțial
cu unul sau mai multe situri ăNatura 2000” care nu necesită
structură proprie de administrare, custodia se asigură de către
un singur custode pentru ariile naturale protejate respective, cu
realizarea planului de management integrat.
(3) Convențiile de custodie încheiate anterior pentru ariile
naturale protejate prevăzute la alin. (2) încetează de drept în
momentul semnării noii convenții de custodie.
(4) În cazul în care un custode al uneia sau mai multor arii
naturale protejate renunță la convenția de custodie, aria naturală
protejată rămâne în grija autorității responsabile, prin structurile
prevăzute la art. 2 alin. (3).

Art. 4. — (1) În vederea încheierii convențiilor de custodie
pentru una sau mai multe arii naturale protejate care nu necesită
structuri proprii de administrare, autoritatea responsabilă
organizează două sesiuni semestriale de atribuire.
(2) Sesiunea de atribuire se organizează în a treia lună din
fiecare semestru.
Art. 5. — (1) În vederea atribuirii în custodie a uneia sau mai
multor arii naturale protejate, persoanele fizice și juridice
interesate depun la sediul autorității responsabile pentru fiecare
arie solicitată un dosar de candidatură prevăzut la art. 6 alin. (2).
(2) Autoritatea responsabilă încheie convențiile de custodie
cu persoanele fizice și juridice declarate câștigătoare pe baza
unei evaluări făcute de comisia de evaluare constituită conform
prevederilor art. 7.
Art. 6. — (1) Etapele procedurii de atribuire în custodie sunt:
a) afișarea la sediul autorității responsabile și pe pagina
proprie de internet a listei ariilor naturale protejate care fac
obiectul prezentei metodologii și stabilirea termenului-limită de
depunere a dosarului de candidatură;
b) depunerea dosarelor de candidatură în format hârtie și
electronic în termen de 30 de zile din momentul afișării listei la
sediul autorității responsabile;
c) transmiterea de către autoritatea responsabilă, către
membrii comisiei de evaluare, a dosarelor de candidatură în
format electronic în termen de 5 zile de la termenul-limită de
depunere a dosarelor de candidatură;
d) întrunirea comisiei de evaluare și evaluarea dosarelor de
candidatură;
e) întocmirea raportului de evaluare de către comisia de
evaluare;
f) afișarea pe site-ul autorității responsabile a punctajelor
acordate dosarelor de candidatură;
g) depunerea contestațiilor;
h) analizarea și soluționarea contestațiilor, întocmirea
raportului comisiei de contestații și afișarea pe site-ul autorității
responsabile a rezultatelor comisiei de contestații;
i) aprobarea de către conducătorul autorității responsabile a
raportului final de evaluare, care include și raportul comisiei de
contestații;
j) semnarea convenției de custodie.
(2) Dosarul de candidatură se depune pentru fiecare arie
naturală protejată, în format hârtie și electronic, și trebuie să
conțină în mod obligatoriu următoarele documente:
a) cerere scrisă;
b) copie de pe actul de identitate, cazierul fiscal și judiciar, în
original, curriculum vitae, diplome de studii, specializări,
documente care să ateste posibilitățile de asigurare a resurselor
financiare pentru realizarea în bune condiții a obiectivelor din
convenția de custodie (angajamentul privind bugetul care se
alocă anual, destinat exclusiv administrării ariei naturale
protejate, cu defalcarea cuantumurilor alocate pe categorii de
cheltuieli, buget care va fi anexă obligatorie la convenția de
custodie, documente care să ateste disponibilități financiare
necesare administrării conform propunerii de angajament
bugetar pentru minimum un trimestru în avans), în cazul
persoanelor fizice;
c) statutul, actul de înființare, actul constitutiv sau hotărârea
judecătorească de constituire, după caz, cazierul fiscal,
prezentarea detaliată a obiectului de activitate (din care să
reiasă activitatea privind cel puțin unul dintre următoarele
domenii: turism, științele naturii, cercetare în domeniul științelor
naturale, managementul resurselor naturale regenerabile,

MONITORUL OFICIAL AL ROMÂNIEI, PARTEA I, Nr. 816/7.XII.2010
educație ecologică), declarație autentică pe propria răspundere
a reprezentantului persoanei juridice, din care să rezulte că nu
se află în procedură de insolvență, faliment sau orice altă formă
de reorganizare judiciară, declarație autentică pe propria
răspundere a reprezentantului persoanei juridice, din care să
rezulte că nu a fost condamnată definitiv de o instanță de
judecată pentru săvârșirea de infracțiuni sau contravenții
prevăzute de legislația privind protecția mediului, documente
care să ateste posibilitățile de asigurare a resurselor financiare
pentru realizarea în bune condiții a obiectivelor din convenția de
custodie (angajamentul privind bugetul care se alocă anual,
destinat exclusiv administrării ariei naturale protejate, cu
defalcarea cuantumurilor alocate pe categorii de cheltuieli, buget
care va fi anexă obligatorie la convenția de custodie, curriculum
vitae asumate de către personalul implicat în exercitarea
custodiei, din care trebuie să rezulte experiență în domeniul
administrării ariilor naturale protejate sau, dacă nu este posibil,
în domeniile protecția mediului, cercetare în domeniul științelor
naturale, management al resurselor naturale regenerabile,
activități de educație, biologie), acordul de parteneriat, dacă este
cazul, în cazul persoanelor juridice;
d) descrierea capacităților tehnice existente destinate
exclusiv administrării ariei naturale protejate (sediu, minimum
un autovehicul, birotică, mobilier, utilaje și unelte etc.);
e) propunere detaliată de plan de acțiune pentru exercitarea
custodiei ariei naturale protejate, inclusiv modalitatea de a
implica factori-cheie interesați, în luarea de decizii de
management (acțiuni, persoane implicate, în cazul parteneriatelor
se vor specifica acțiunile de care sunt responsabile părțile
parteneriatului); planul de acțiune trebuie elaborat în funcție de
valorile ariei naturale protejate pentru care s-a făcut
desemnarea și de amenințările la care este supusă;
f) minimum două recomandări, dintre care una din partea
autorităților locale de mediu, pentru preluarea custodiei, care să
ateste competența, experiența, seriozitatea, spiritul de
cooperare ale solicitantului custodiei, detalieri despre modul
concret în care a mai exercitat atribuții privind protecția ariei
naturale protejate în trecut, dacă este cazul, sau alte activități
întreprinse în domeniu. Recomandările pot fi din partea:
reprezentanților autorităților/instituțiilor locale, instituțiilor
muzeale sau de cercetare și/sau de învățământ superior cu
activitate în domeniu și/sau în zonă, organizațiilor
neguvernamentale recunoscute cu activitate în domeniu și/sau
în zonă, altor personalități în domeniu;
g) alte materiale considerate utile de către solicitant, precum:
fotografii, articole în presă, materiale video etc.
(3) Planul de acțiune prevăzut la alin. (2) lit. e) trebuie să
cuprindă următoarele:
a) descrierea situației actuale a ariei naturale protejate și a
eventualelor probleme identificate, descriere care trebuie să
includă și obiectivele de conservare care au stat la baza
înființării ariei naturale protejate;
b) acțiunile care se propun pentru realizarea protecției
efective (delimitare, marcaje, panouri, bariere, zone de
campare, amenajări, patrulări, activități educaționale, propuneri
pentru mediatizare, implicare a comunității locale și a altor
persoane interesate etc.), precum și măsuri de conservare
propuse pentru obiectivele care au stat la baza înființării ariei
naturale protejate, în măsura stadiului actual de cunoaștere, cu
specificarea termenelor de realizare a acestora, a resurselor
umane și financiare implicate;
c) set minim de măsuri de conservare pentru siturile ăNatura
2000”;
d) parteneri actuali, consultanți și colaboratori de specialitate
(cu anexarea parteneriatelor încheiate în acest scop);
e) formele de vizitare practicate în prezent în aria naturală
protejată și eventual măsurile preconizate pentru

11

reducerea/evitarea impactului negativ asupra ariei naturale
protejate;
f) organizarea științifică a activității: modalitatea de
inventariere și monitorizare a biodiversității și geodiversității,
modul de realizare a cartării habitatelor și distribuției speciilor
sălbatice de floră și faună pentru care aria a fost declarată;
g) alte tipuri de activități sau măsuri propuse.
(4) Sunt eligibile persoanele fizice și juridice, publice sau
private, care îndeplinesc cumulativ următoarele condiții:
a) au capacitate tehnică, care se apreciază în funcție de
dotările pe care le dețin pentru buna administrare a ariei naturale
protejate;
b) au capacitate științifică, care se apreciază în funcție de
studiile, pregătirea și calificarea personalului implicat în
administrarea ariei naturale protejate și baza materială din
dotare pentru a realiza studii și cercetări privind resursele
naturale, monitorizarea și managementul durabil al acestora și
conservarea diversității biologice;
c) au capacitate financiară, care se apreciază în funcție de
posibilitatea de asigurare a resurselor financiare necesare
dotării, cheltuielilor operaționale, acoperirii salariilor și
activităților specifice de administrare a ariei naturale protejate,
conform angajamentului bugetar.
(5) În scopul dovedirii capacității tehnice, științifice și
financiare, solicitanții pot depune, pe lângă documentele și
informațiile prevăzute la art. 6 alin. (2), orice alte documente și
informații relevante.
Art. 7. — (1) La nivelul fiecărei agenții regionale pentru
protecția mediului se organizează câte o comisie de evaluare.
(2) Comisia de evaluare este alcătuită din:
a) un reprezentant al direcției de specialitate din cadrul
autorității publice centrale pentru protecția mediului;
b) un reprezentant al agenției regionale pentru protecția
mediului;
c) un reprezentant al structurilor de administrare ale
parcurilor naționale/naturale;
d) un reprezentant al autorității publice centrale care
răspunde de silvicultură/inspectoratul teritorial de regim silvic și
vânătoare;
e) un reprezentant al Gărzii Naționale de Mediu;
f) un reprezentant delegat de către Comisia pentru Ocrotirea
Monumentelor Naturii a Academiei Române;
g) un reprezentant al ONG-urilor cu preocupări în domeniul
ariilor protejate, desemnat de acestea printr-o procedură
transparentă;
h) un reprezentant al autorității publice centrale care
răspunde de agricultură.
(3) Componența nominală a comisiei de evaluare se aprobă
prin ordin al conducătorului autorității responsabile, în termen
de 30 de zile de la data intrării în vigoare a prezentului ordin.
(4) Comisia de evaluare se consideră legal întrunită în
prezența a cel puțin 5 membri cu drept de acordare a
punctajului.
(5) În cazul în care un membru al comisiei de evaluare se
află în conflict de interese definit conform legislației specifice,
acesta nu participă la evaluarea dosarelor de candidatură care
fac obiectul conflictului.
(6) În procesul de evaluare a dosarelor de candidatură se
poate solicita unui reprezentant al direcției juridice, respectiv al
direcției economice din cadrul agenției regionale pentru protecția
mediului unde are loc evaluarea dosarelor de candidatură,
formularea unui punct de vedere juridic, respectiv economic.
(7) În procesul de evaluare a dosarelor de candidatură se
poate solicita unui reprezentant al structurii de specialitate din
domeniul conservării biodiversității din cadrul agenției locale
pentru protecția mediului din județul în care se află ariile naturale

12

MONITORUL OFICIAL AL ROMÂNIEI, PARTEA I, Nr. 816/7.XII.2010

protejate pentru care se solicită atribuirea în custodie formularea
unui punct de vedere tehnic.
Art. 8. — (1) Comisia de evaluare verifică dacă dosarele de
candidatură depuse de către solicitanți conțin toate documentele
obligatorii prevăzute la art. 6 alin. (2).
(2) Dosarele de candidatură incomplete se resping fără a fi
evaluate cu punctajul stabilit în anexa nr. 2.
(3) Comisia de evaluare evaluează dosarele de candidatură
care conțin toate documentele obligatorii pe baza fișei de
punctaj prevăzute în anexa nr. 2.
(4) Comisia de evaluare întocmește raportul de evaluare în
termen de 30 de zile calendaristice de la data-limită de depunere
a dosarelor.
(5) Autoritatea responsabilă afișează la sediul său și pe
pagina proprie de internet punctajele acordate de comisiile de
evaluare dosarelor de candidatură evaluate pe baza fișei de
punctaj prevăzute în anexa nr. 2, în termen de 3 zile lucrătoare
de la aprobarea raportului de evaluare.
(6) În cazul în care există două sau mai multe dosare de
candidatură depuse pentru aceeași arie naturală protejată care
au întrunit punctajul minim de calificare, respectiv 60 de puncte,
custodia va fi încredințată solicitantului care a întrunit cel mai
mare punctaj, după soluționarea eventualelor contestații.
(7) În cazul în care există două sau mai multe dosare de
candidatură depuse pentru aceeași arie naturală protejată care
au întrunit punctaje egale de calificare, custodia va fi
încredințată solicitantului care a întrunit cel mai mare punctaj la
capacitatea științifică.
Art. 9. — (1) Solicitanții pot contesta punctajele acordate de
comisia de evaluare propriilor dosare de candidatură depuse,
în termen de două zile lucrătoare din momentul afișării
rezultatului evaluării.

(2) Contestațiile se soluționează de către comisia de
contestații, care este aceeași cu cea menționată la art. 8 alin. (2)
din anexa nr. 1 la ordin.
(3) Comisia de contestații analizează, soluționează
contestațiile și întocmește raportul de evaluare, în termen de
10 zile lucrătoare de la termenul final de depunere a
contestațiilor.
(4) Autoritatea responsabilă afișează la sediul său și pe
pagina proprie de internet rezultatele comisiei de contestații, în
termen de 15 zile de la termenul final de depunere a
contestațiilor, și întocmește raportul final de evaluare.
(5) Conducătorul autorității responsabile aprobă raportul final
de evaluare, care include și raportul comisiei de contestații, în
termen de 5 zile lucrătoare de la afișarea rezultatelor comisiei de
contestații.
Art. 10. — (1) Convenția de custodie se încheie în termen de
15 zile lucrătoare de la aprobarea raportului final de evaluare
menționat la art. 9 alin. (5).
(2) În cazul în care solicitantul care a câștigat custodia nu
se prezintă să semneze convenția de custodie în termenul
stabilit, aria naturală protejată este inclusă pe lista de
atribuire pentru sesiunea următoare, iar solicitantului
respectiv nu îi este permisă depunerea candidaturii la
următoarea sesiune.
(3) Încheierea convenției de custodie se face conform
modelului prevăzut în anexa nr. 1.
(4) Autoritatea responsabilă stabilește termenul pentru
eliberarea legitimațiilor de control.
(5) Modelul legitimației de control este prevăzut în anexa
nr. 3.
Art. 11. — Anexele nr. 1—3 fac parte integrantă din prezenta
metodologie.

ANEXA Nr. 1
la metodologie
CONVENȚIE DE CUSTODIE

— model —
ARTICOLUL 1

ARTICOLUL 3

Părțile contractante

Obligațiile și drepturile părților

.................................................................................................,
(denumirea autorității publice centrale pentru protecția mediului,
în calitate de autoritate responsabilă)

cu sediul în ......................................................., reprezentată
prin domnul/doamna ................................................, în calitate
de ..............................................................................................,
și
.................................................................................................,
(denumirea persoanei fizice sau juridice căreia i se atribuie custodia ariei
naturale protejate și datele de identificare)

în calitate de custode, cu domiciliul/sediul în ...............................,
reprezentată prin .......................................................................,
(pentru persoane juridice)

în calitate de ................................................................................,
consimt la încheierea prezentei convenții.
ARTICOLUL 2
Obiectul convenției

Obiectul prezentei convenții îl constituie atribuirea în custodie
a ............................................................................................... .
(denumirea ariei naturale protejate)

Obligațiile părților
3.1. ...........................................................................................
(denumirea persoanei fizice și juridice căreia i s-a atribuit custodia ariei
naturale protejate)

are obligația:
a) să administreze aria naturală protejată în baza prezentei
convenții și în acord cu prevederile legale în vigoare, cu planul
de management și cu regulamentul ariei naturale protejate și să
controleze modul de aplicare a acestora în baza legitimației de
control primite din partea autorității responsabile cu care s-a
semnat convenția de custodie;
b) să transfere, la încetarea prezentei convenții, în baza unui
proces-verbal de predare-primire, din patrimoniul său în
patrimoniul autorității responsabile, activele fixe, corporale și
necorporale, bunurile de natura obiectelor de inventar care au
fost procurate și/sau realizate din fonduri publice, finanțări și/sau
cofinanțări în cadrul diferitelor proiecte naționale/internaționale,
dacă au fost achiziționate în scopul administrării ariei naturale
protejate pe perioada convenției de custodie, urmând a fi
transferate viitorului custode;

MONITORUL OFICIAL AL ROMÂNIEI, PARTEA I, Nr. 816/7.XII.2010
c) să ia toate măsurile necesare în vederea asigurării unei
protecții eficiente a ariei naturale protejate și a valorilor
patrimoniului natural;
d) să contribuie la monitorizarea speciilor și habitatelor de
interes național și comunitar, precum și la cartarea habitatelor și
distribuția speciilor;
e) să elaboreze și să transmită spre aprobare la autoritatea
responsabilă regulamentul ariei naturale protejate, care conține
regulile ce vor trebui respectate pe teritoriul ariei naturale
protejate, prin implicarea și consultarea factorilor interesați, în
termen de 6 luni de la încheierea convenției de custodie, în
acord cu prevederile legislației în vigoare, însoțit de punctul de
vedere al Agenției Naționale pentru Protecția Mediului/agenției
regionale pentru protecția mediului/agenției județene pentru
protecția mediului, denumite în continuare ANPM/ARPM/APM,
în funcție de limitele teritoriale de competență ale acestora;
f) să elaboreze și să transmită spre aprobare autorității
responsabile, în termen de 6 luni de la încheierea convenției de
custodie, setul de măsuri minime de conservare pentru siturile
ăNatura 2000”, însoțit de punctul de vedere al
ANPM/ARPM/APM, în funcție de limitele teritoriale de
competență ale acestora;
g) până la elaborarea setului de măsuri minime se aplică
măsurile existente în planul de acțiuni prevăzut în dosarul de
candidatură cu care a participat în sesiunea de atribuire;
h) până la aprobarea planului de management se aplică setul
de măsuri minime de conservare, aprobate de autoritatea
responsabilă, stabilite în funcție de categoria de management a
ariei naturale protejate;
i) să elaboreze și să transmită spre aprobare autorității
responsabile planul de management al ariei naturale protejate,
prin implicarea și consultarea factorilor interesați, în termen de
un an de la încheierea convenției de custodie, însoțit de punctul
de vedere al ANPM/ARPM/APM, în funcție de limitele teritoriale
de competență ale acestora;
j) în cazul în care elaborarea planului de management este
prevăzută în cadrul unor proiecte cu finanțare națională/
europeană în curs de derulare, termenul-limită de finalizare a
planului va fi cel prevăzut în proiectul respectiv;
k) să asigure instruirea necesară a persoanelor implicate în
activitatea de custodie;
l) să promoveze acțiuni de conștientizare și informare a
populației locale cu privire la necesitatea protecției naturii și la
rolul ariilor naturale protejate;
m) să furnizeze prompt informații la solicitarea autorității
responsabile și să înștiințeze direct și operativ despre
producerea oricărui eveniment ce a adus sau poate aduce
prejudicii capitalului natural atribuit în custodie;
n) să furnizeze informații pentru actualizarea periodică a
bazelor de date ale autorității responsabile, în vederea
îmbunătățirii sistemului-suport de asistare a deciziilor în
domeniul ariilor naturale protejate și de raportare la instituțiile
naționale și internaționale;
o) să păstreze destinația oricărei construcții, dotări sau
amenajări ce se realizează din fonduri primite în urma derulării
activității de custode, în scopul bunei gestionări a ariei naturale
protejate;
p) să prezinte autorității responsabile un raport anual complet
privind starea ariei naturale protejate, modul de gestionare a
eventualelor probleme apărute și acțiunile întreprinse în baza
planului de management, precum și situația realizării obligațiilor
asumate prin prezenta convenție;

13

q) să identifice orice prejudicii cauzate de terțe persoane
bunurilor patrimoniului natural și să informeze în scris autoritatea
responsabilă în termen de 48 de ore de la producerea/luarea la
cunoștință a prejudiciului;
r) să readucă aria naturală protejată la starea inițială în cazul
unor prejudicii produse prin vină proprie;
s) să controleze modul de aplicare a prevederilor planului de
management și ale regulamentului ariei naturale protejate în
baza legitimației de control emise de către autoritatea responsabilă;
t) obligațiile specifice pentru aria naturală protejată și/sau
pentru custode, care decurg din prevederile legislative în vigoare
și care vor fi comunicate custodelui pe parcursul derulării
convenției de custodie;
u) alte obligații specifice și/sau consimțite de ambele părți.
3.2. Autoritatea responsabilă are obligația:
a) să aprobe setul de măsuri, regulamentul și planul de
management al ariei naturale protejate;
b) să susțină proiectele destinate bunei gestionări a ariei
naturale protejate inițiate de custode;
c) să elibereze legitimații de control pentru custodele ariei
naturale protejate;
d) să controleze cel puțin o dată pe an sau ori de câte ori
este nevoie, inclusiv prin deplasări în teren, modul de respectare
a obligațiilor asumate de custode conform prezentei convenții,
modul de implementare a obiectivelor planului de management,
respectarea regulamentului ariei naturale protejate și a
prevederilor actelor normative în vigoare;
e) să analizeze rapoartele întocmite de custode, modul în
care se respectă condițiile și clauzele prezentei convenții și să
propună măsuri în consecință;
f) alte obligații specifice și/sau consimțite de ambele părți.
3.3. Drepturile custodelui ariei naturale protejate
.......................................................................................................
(denumirea persoanei fizice/juridice căreia i s-a atribuit custodia ariei
naturale protejate)

are dreptul:
a) să asigure protecția și promovarea imaginii ariei naturale
protejate prin înregistrarea unei mărci proprii a acesteia și să
urmărească respectarea regimului juridic aplicabil mărcii;
b) să transmită drepturile cu privire la marcă, prin cesiune
sau prin licență, oricând în cursul duratei de protecție a mărcii;
c) să stabilească și să utilizeze uniforma și însemnele
specifice pentru custozi, în vederea promovării imaginii;
d) să reprezinte aria naturală protejată în cadrul întâlnirilor la
nivel internațional și național;
e) să facă parte, în calitate de membru cu drepturi depline,
din rețele sau organizații internaționale și naționale de profil (de
exemplu, Europarc, IUCN etc.);
f) să prezinte în mass-media, la întâlniri, conferințe etc. aria
naturală protejată, activitatea proprie și orice eveniment ce se
desfășoară sau problemă apărută în aria naturală protejată;
g) să solicite sprijinul autorității responsabile și al agențiilor
pentru protecția mediului, inclusiv în vederea atragerii de fonduri
pentru aria naturală protejată;
h) să realizeze și să implementeze proiecte ce vizează
conservarea ariei naturale protejate;
i) să contracteze sau să participe la contracte ce vizează
conservarea ariei naturale protejate;
j) să stabilească tarife pentru completarea resurselor
financiare necesare bunei administrări a ariei naturale protejate,
potrivit legislației specifice în vigoare;
k) să încheie convenții de custodie cu terțe persoane juridice
sau fizice specializate în managementul unor habitate specifice
cu privire la unele părți din aria naturală protejată, de exemplu,

14

MONITORUL OFICIAL AL ROMÂNIEI, PARTEA I, Nr. 816/7.XII.2010

peșteri, puncte fosilifere etc., în baza unei proceduri similare
atribuirii în custodie și în baza unui act similar modelului de
convenție de custodie;
l) să încheie protocoale de colaborare/parteneriate cu terțe
persoane juridice sau fizice în scopul realizării unor activități
specifice administrării ariei naturale protejate, de exemplu,
cercetare, educație ecologică etc.;
m) alte drepturi specifice și/sau consimțite de ambele părți.
3.4. Drepturile autorității responsabile:
— să solicite administratorului ariei naturale protejate, ori de
câte ori este necesar, informații/documente/rapoarte privind
starea ariei naturale protejate, modul de gestionare a
eventualelor probleme apărute și acțiunile întreprinse în baza
planului de management și situația realizării obligațiilor asumate.
ARTICOLUL 4
Durata convenției

4.1. Prezenta convenție se derulează pe o perioadă de 5 ani.
4.2. Modificarea convenției de custodie
a) Pe perioada de valabilitate, prevederile prezentei convenții
de custodie pot fi modificate, cu acordul părților, prin act
adițional, la inițiativa uneia dintre părțile semnatare, în scopul
asigurării unei protecții sporite a ariei naturale protejate.
b) Actul adițional se poate încheia la schimbarea uneia dintre
părți (a titulaturii, a sediului, cu condiția ca prevederile din
convenția de custodie să rămână neschimbate), precum și la
modificarea legislației specifice.
4.3. Prelungirea convenției de custodie
Prezenta convenție de custodie poate fi prelungită pe o
perioadă determinată de maximum 5 ani, dacă părțile cad de
acord asupra prelungirii acesteia, în următoarele condiții:

a) custodele face dovada capacității financiare;
b) custodele prezintă un raport final al activității desfășurate
pe parcursul derulării convenției de custodie;
c) custodele prezintă un plan de acțiuni pentru perioada
pentru care se solicită prelungirea convenției de custodie.
4.4. Încetarea convenției de custodie
Prezenta convenție încetează în următoarele situații:
a) la expirarea perioadei de valabilitate;
b) dacă persoana juridică se află în procedură de insolvență,
faliment sau orice formă de reorganizare judiciară, conform Legii
nr. 85/2006 privind procedura insolvenței, cu modificările și
completările ulterioare;
c) prin reziliere de drept, fără intervenția instanței de
judecată, în cazul nerespectării obligațiilor ce revin părților
semnatare conform prevederilor prezentei convenții sau al
nerespectării prevederilor legislației specifice în vigoare, dacă
în termen de 60 de zile de la notificare nu a fost remediată
situația;
d) în cazuri de forță majoră care îl pun în imposibilitate pe
custode să își mai exercite atribuțiile în condițiile prevăzute inițial
în prezenta convenție;
e) în cazul în care prin modificarea legislației specifice se va
impune o altă modalitate de administrare;
f) în cazul emiterii unui aviz favorabil pentru proiecte/
planuri/programe/activități care contravin obiectivelor de
conservare a ariei naturale protejate;
g) la constatarea oricăror prejudicii cauzate de custode în
aria naturală protejată, de către personalul cu atribuții de control
conform prevederilor legislației de mediu în vigoare;
h) prin acordul părților, consemnat în scris.

Încheiată astăzi, .........................., în 4 exemplare originale, câte două pentru fiecare parte.
(data)

Din partea autorității responsabile ....................................................
Din partea persoanei fizice/juridice căreia i s-a încredințat custodia ....................................................................................
(denumirea ariei naturale protejate)

......................................................................................................
(denumirea persoanei juridice solicitante în cazul persoanelor juridice)

......................................................................................................
(numele persoanei fizice/funcția și numele reprezentantului legal)

ANEXA Nr. 2
la metodologie
F I Ș Ă D E P U N C TA J

Criterii, punctajul acordat, punctajul maxim
I. Capacitate tehnică
1. Deținerea cu orice titlu de spații, clădiri, mobilier, birotică,
alte echipamente etc. (se apreciază și gradul de proximitate față
de aria protejată): 10 puncte
II. Capacitate științifică
1. Studiile personalului implicat: 5 puncte
2. Experiență profesională relevantă: 10 puncte
3. Experiența în domeniul conservării biodiversității: 10 puncte
III. Capacitate financiară
1. Asigurarea resurselor financiare din surse proprii: 10 puncte
2. Propuneri de proiecte aferente ariei naturale protejate
pentru atragerea de fonduri: 5 puncte
IV. Planul de acțiune pentru exercitarea custodiei ariei
naturale protejate: 50 de puncte
1. Descrierea situației actuale a ariei naturale protejate și a
eventualelor probleme identificate: 10 puncte
2. Acțiunile care se propun pentru realizarea protecției
efective (delimitare, marcaje, panouri, bariere, zone de

campare, amenajări, patrulări, activități educaționale, propuneri
pentru mediatizare, implicare a comunității locale și a altor
persoane interesate etc.): 10 puncte
3. Parteneri actuali, consultanți și colaboratori de specialitate:
7 puncte
4. Formele de vizitare practicate și măsurile preconizate
pentru evitarea impactului negativ asupra ariei naturale
protejate: 5 puncte
5. Organizarea științifică a activității (modalitatea de
inventariere și monitorizare a florei, faunei și habitatelor naturale,
modul de realizare a cartării habitatelor și distribuției speciilor,
inclusiv a celor de interes comunitar, setul de măsuri minime de
conservare pentru siturile ăNatura 2000”): 15 puncte
6. Alte tipuri de activități sau măsuri propuse: 3 puncte
Total punctaj acordat: ......................
Punctaj maxim: 100 de puncte
Punctajul minim necesar încredințării în custodie este de
60 de puncte.

MONITORUL OFICIAL AL ROMÂNIEI, PARTEA I, Nr. 816/7.XII.2010

15
ANEXA Nr. 3
la metodologie

Model de legitimație de control nr. 1
AUTORITATEA RESPONSABILĂ

LEGITIMAȚIE DE CONTROL

Nr. ............ din ................
Domnul/Doamna ......................................., din partea custodelui ........................................., este împuternicit(ă), în baza
prevederilor art. 50 alin. (1) lit. d) din Ordonanța de urgență a Guvernului nr. 57/2007 privind regimul ariilor naturale protejate,
conservarea habitatelor naturale, a florei și faunei sălbatice, cu modificările și completările ulterioare, și ale art. 97 alin. (2) din
Ordonanța de urgență a Guvernului nr. 195/2005 privind protecția mediului, aprobată cu modificări și completări prin Legea
nr. 265/2006, cu modificările și completările ulterioare, să constate faptele ce constituie contravenții și să aplice sancțiunile ce
derivă din nerespectarea actelor normative sus-menționate, pe teritoriul ........................... atribuită în custodie în baza Convenției
de custodie nr. ................ din data de .................................. .

Ministrul mediului și pădurilor,
...........................................................

Prezenta legitimație este valabilă însoțită de buletinul/cartea de identitate seria ................. nr. ......................., eliberat(ă)
de ................... la data de ........................, CNP ............................... .

Model de legitimație de control nr. 2
AUTORITATEA RESPONSABILĂ
LEGITIMAȚIE DE CONTROL

Nr. ............ din ................
Domnul/Doamna ........................, din partea custodelui......................., este împuternicit(ă), în baza prevederilor art. 50
alin. (1) lit. d) din Ordonanța de urgență a Guvernului nr. 57/2007 privind regimul ariilor naturale protejate, conservarea habitatelor
naturale, a florei și faunei sălbatice, cu modificările și completările ulterioare, și ale art. 97 alin. (2) din Ordonanța de urgență a
Guvernului nr. 195/2005 privind protecția mediului, aprobată cu modificări și completări prin Legea nr. 265/2006, cu modificările și
completările ulterioare, să constate faptele ce constituie contravenții și să aplice sancțiunile ce derivă din nerespectarea actelor
normative sus-menționate, pe teritoriul ariilor naturale protejate atribuite în custodie în baza convențiilor de custodie menționate
în anexă.

Ministrul mediului și pădurilor,
.....................................................

Prezenta legitimație este valabilă însoțită de buletinul/cartea de identitate seria ................. nr. ......................., eliberat(ă)
de ................... la data de ........................, CNP ................................ .

16

MONITORUL OFICIAL AL ROMÂNIEI, PARTEA I, Nr. 816/7.XII.2010

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind modificarea Ordinului ministrului educației și cercetării nr. 4.925/2005 pentru aprobarea
Regulamentului de organizare și funcționare a unităților de învățământ preuniversitar
În conformitate cu Legea învățământului nr. 84/1995, republicată, cu modificările și completările ulterioare,
în baza Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările ulterioare,
ministrul educației, cercetării, tineretului și sportului emite prezentul ordin.
Art. I. — Regulamentul de organizare și funcționare a
unităților de învățământ preuniversitar, aprobat prin Ordinul
ministrului educației și cercetării nr. 4.925/2005, publicat în
Monitorul Oficial al României, Partea I, nr. 874 din 29 septembrie
2005, cu modificările ulterioare, se modifică după cum urmează:
— La articolul 33, alineatul (1) va avea următorul cuprins:
ăArt. 33. — (1) Consiliul de administrație al unității de
învățământ este format dintr-un număr impar, de 9 sau
13 membri.
Consiliul de administrație cu structura minimă de 9 membri
are următoarea componență: director, director adjunct/cadru
didactic, 3 reprezentanți ai cadrelor didactice aleși de consiliul
profesoral, un reprezentant al consiliului local, un reprezentant
al primarului, un părinte, un reprezentant al operatorului
economic sau, după caz, încă un părinte. Pentru unitățile de
învățământ din mediul rural, care au în componență structuri
școlare din satele care aparțin localității respective,
reprezentarea cadrelor didactice va fi asigurată de către un
cadru didactic coordonator al structurii școlare.
Consiliul de administrație cu structura de 13 membri are
următoarea
componență:
director,
director
adjunct,
5 reprezentanți ai cadrelor didactice, un reprezentant al
consiliului local, un reprezentant al primarului, 2 părinți, un
reprezentant al operatorului economic și un reprezentant al
elevilor, conform legii.

Inspectoratele școlare județene/al municipiului București
stabilesc/stabilește prin hotărâre a consiliului de administrație,
cu respectarea prevederilor prezentului ordin, structura
numerică minimă a consiliilor de administrație pentru fiecare
unitate de învățământ, în funcție de mărimea și complexitatea
acesteia.”
2. La articolul 33, alineatul (4) va avea următorul cuprins:
ă(4) La ședințele consiliului de administrație participă, fără
drept de vot, cu statut de observator/observatori, liderul
sindical/liderii sindicali din unitatea de învățământ. Punctul de
vedere al liderului de sindicat se menționează în procesul-verbal
al ședinței. La ședințele consiliului de administrație al unităților de
învățământ în care funcționează clase de învățământ gimnazial
poate participa, fără drept de vot, cu statut de observator, și un
reprezentant al elevilor din clasa a VII-a sau a VIII-a.”
Art. II. — Prezentul ordin se publică în Monitorul Oficial al
României, Partea I.
Art. III. — Direcția generală educație și învățare pe tot
parcursul vieții, Direcția generală învățământ în limbile
minorităților, relația cu Parlamentul și partenerii sociali, Direcția
generală management resurse umane și rețea școlară,
inspectoratele școlare județene/al municipiului București și
unitățile de învățământ duc la îndeplinire prevederile prezentului
ordin.
Art. IV. — Începând cu data intrării în vigoare a prezentului
ordin orice dispoziție contrară se abrogă.

p. Ministrul educației, cercetării, tineretului și sportului,
Kiraly Andrei Gheorghe,
secretar de stat
București, 11 noiembrie 2010.
Nr. 5.619.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 816/7.XII.2010 conține 16 pagini.

Prețul: 3,20 lei

&JUYDGY|448025]
ISSN 1453—4495

