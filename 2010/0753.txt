Anul 178 (XXII) — Nr. 753

PARTEA I

LEGI, DECRETE, HOTĂRÂRI ȘI ALTE ACTE

Joi, 11 noiembrie 2010

SUMAR
Pagina
DECIZII ALE CURȚII CONSTITUȚIONALE
Decizia nr. 1.075 din 16 septembrie 2010 referitoare la
excepția de neconstituționalitate a dispozițiilor
art. 286—288 și art. 298 alin. (2) ultima liniuță din
Legea nr. 53/2003 — Codul muncii, ale art. 74, 75 și 77 din
Legea nr. 168/1999 privind soluționarea conflictelor de
muncă și ale art. 164 din Codul de procedură civilă ....
Decizia nr. 1.098 din 21 septembrie 2010 referitoare la
excepția de neconstituționalitate a prevederilor
Ordonanței de urgență a Guvernului nr. 51/2008
privind ajutorul public judiciar în materie civilă, în
ansamblul său, și ale art. 2 alin. (1), art. 4 și 7 din
aceasta, în special......................................................

Pagina
Decizia nr. 1.153 din 28 septembrie 2010 referitoare la
excepția de neconstituționalitate a dispozițiilor art. 13
alin. (1) și art. 59 din Ordonanța Guvernului
nr. 21/1992 privind protecția consumatorilor și ale art. 11
alin. (4) teza a doua din Legea nr. 449/2003 privind
vânzarea produselor și garanțiile asociate acestora ....

1–3

4–6

Decizia nr. 1.132 din 23 septembrie 2010 referitoare la
excepția de neconstituționalitate a dispozițiilor art. 12
alin. (1) lit. a) din Legea nr. 508/2004 privind înființarea,
organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism și ale art. 8 din
Legea nr. 39/2003 privind prevenirea și combaterea
criminalității organizate ..............................................

6–7

Decizia nr. 1.133 din 23 septembrie 2010 referitoare la
excepția de neconstituționalitate a dispozițiilor art. 287
din Legea nr. 53/2003 — Codul muncii ......................

7–8

9–10

Decizia nr. 1.160 din 28 septembrie 2010 referitoare la
excepția de neconstituționalitate a dispozițiilor art. 1 și
art. 3 alin. (1) din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule ..............................................................

10–12

Decizia nr. 1.188 din 30 septembrie 2010 referitoare la
excepția de neconstituționalitate a dispozițiilor
art. 286—288 din Legea nr. 53/2003 — Codul muncii,
ale art. 74, 75 și 77 din Legea nr. 168/1999 privind
soluționarea conflictelor de muncă și ale art. 164 din
Codul de procedură civilă ..........................................

12–14

Decizia nr. 1.193 din 30 septembrie 2010 referitoare la
excepția de neconstituționalitate a dispozițiilor art. 12,
art. 13 alin. (5), art. 41 alin. (1), art. 45, 53 și 55 din
Ordonanța de urgență a Guvernului nr. 51/1998 privind
valorificarea unor active ale statului, precum și ale
Legii nr. 409/2001 pentru aprobarea Ordonanței de
urgență a Guvernului nr. 51/1998 ..............................

14–16

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.075
din 16 septembrie 2010

referitoare la excepția de neconstituționalitate a dispozițiilor art. 286—288 și art. 298
alin. (2) ultima liniuță din Legea nr. 53/2003 — Codul muncii, ale art. 74, 75 și 77
din Legea nr. 168/1999 privind soluționarea conflictelor de muncă și ale art. 164
din Codul de procedură civilă
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu

— președinte
— judecător
— judecător
— judecător
— judecător

Puskás Valentin Zoltán
Oana Cristina Puică

— judecător
— magistrat-asistent

Cu participarea reprezentantului Ministerului Public, procuror
Antonia Constantin.

2

MONITORUL OFICIAL AL ROMÂNIEI, PARTEA I, Nr. 753/11.XI.2010

Pe rol se află soluționarea excepției de neconstituționalitate
a dispozițiilor art. 284, 286—288 și art. 298 alin. (2) ultima liniuță
din Legea nr. 53/2003 — Codul muncii, ale art. 74, 75 și 77 din
Legea nr. 168/1999 privind soluționarea conflictelor de muncă și
ale art. 164 din Codul de procedură civilă, excepție ridicată de
Societatea Comercială ăPetrom” — S.A. din București în Dosarul
nr. 27.751/3/2009 al Tribunalului București — Secția a VIII-a
conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 19 noiembrie 2009, pronunțată în Dosarul
nr. 27.751/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 284, 286—288 și 298 alin. (2) ultima liniuță
din Legea nr. 53/2003 — Codul muncii, ale art. 74, 75 și 77
din Legea nr. 168/1999 privind soluționarea conflictelor de
muncă și ale art. 164 din Codul de procedură civilă. Excepția
a fost ridicată de Societatea Comercială ăPetrom” — S.A. din
București cu ocazia soluționării unor cauze civile având ca
obiect drepturi bănești.
În motivarea excepției de neconstituționalitate autorul
acesteia susține, în esență, că prevederile art. 286—288 din
Legea nr. 53/2003 — Codul muncii, ale art. 74, 75 și 77 din
Legea nr. 168/1999 privind soluționarea conflictelor de muncă și
ale art. 164 din Codul de procedură civilă încalcă accesul liber
la justiție, dreptul la un proces echitabil, dreptul la apărare și
condițiile restrângerii exercițiului unor drepturi sau al unor
libertăți. Astfel, arată că dispozițiile art. 286—288 din Legea
nr. 53/2003 — Codul muncii și ale art. 74, 75 și 77 din Legea
nr. 168/1999 sunt de un formalism excesiv, de natură să
afecteze grav efectivitatea exercitării drepturilor recunoscute de
lege atât pentru angajat, cât și pentru angajator și să restrângă
nejustificat dreptul la apărare al angajatorului, care este pus într-o
situație de dezechilibru față de angajatul care are calitatea de
reclamant. Autorul excepției invocă faptul că intervalul de timp
dintre data primirii citației și data termenului de judecată este
prea scurt pentru ca un angajator să își exercite dreptul la
apărare și să se achite de sarcina probei care îi revine.
De asemenea, faptul că prevederile art. 164 din Codul de
procedură civilă lasă la aprecierea instanței posibilitatea
conexării cauzelor și nu obligă la luarea unei astfel de măsuri,
ceea ce ar conduce la o economie de timp și cheltuieli, precum
și la o judecată unitară, este de natură să aducă atingere
dreptului la apărare. Astfel, dispozițiile de lege atacate încalcă,
în opinia autorului, și principiul efectivității juridice.
De asemenea, mai susține că obligarea angajatorului de a
suporta nelimitat întreaga sarcină a probei vine în contradicție cu
normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi, cu titlu de exemplu — expertizele, care în
cazul unor coparticipanți procesuali ajung la costuri uriașe,
suportate de angajator.
Totodată, autorul excepției susține că art. 298 alin. (2) ultima
liniuță din Codul muncii, care prevede că orice dispoziție
contrară acestui act normativ se abrogă, încalcă principiul
separației și echilibrului puterilor în stat, obligația respectării
Constituției, a supremației sale și a legilor, dreptul la un proces
echitabil, atribuțiile Consiliului Legislativ, precum și dispozițiile
constituționale care stabilesc că regimul general privind
raporturile de muncă, sindicatele, patronatele și protecția socială
se reglementează prin lege organică. Consideră că textul de

lege criticat, prin formularea sa imprecisă, poate ridica dificultăți
de interpretare și aplicare a legii. În acest sens, autorul excepției
face referire la normele procedurale aplicabile în spețele sale,
care au ca obiect conflicte de muncă, arătând că art. 298
alin. (2) ultima liniuță din Codul muncii nu este în măsură să
clarifice care dintre acestea urmează să se aplice. Astfel, arată
că prevederile art. 72 din Legea nr. 168/1999 privind
soluționarea conflictelor de muncă sunt diferite de cele ale
art. 284 din Codul muncii, care reglementează aceeași materie,
respectiv instanța competentă să soluționeze aceste conflicte.
Cu toate că, din perspectiva principiilor de aplicare a legii în
timp, în speță ar trebui să fie incidente reglementările mai noi,
respectiv cele ale Codului muncii, caracterul special pe care îl
are Legea nr. 168/1999 față de dreptul comun în materie,
reglementat de Codul muncii, poate conduce la o concluzie
contrară, potrivit căreia incidente ar fi dispozițiile legii speciale.
Toate aceste argumente sprijină concluzia pe care autorul
excepției o consideră esențială pentru motivarea sa, anume că
prevederile art. 298 alin. (2) ultima liniuță din Codul muncii
încalcă principiul efectivității juridice, consacrat de Curtea
Europeană a Drepturilor Omului. Acest principiu presupune că
legiuitorul are obligația de a asigura adoptarea unor dispoziții
legale eficiente care să fie coerente (Cauza Unédic contra
Franței, 2008), să evite paralelismul legislativ (Cauza Katz contra
României, 2009), să aibă vocația de a respecta drepturile și
libertățile fundamentale ale cetățenilor și să aibă o aplicabilitate
practică uniformă, pentru a se evita o jurisprudență neuniformă
(Cauza Santos Pinto contra Portugaliei, 2008). În plus față de
acestea, autorul excepției amintește că, prin dispozițiile art. 62
alin. (1) și art. 63 alin. (3) din Legea nr. 24/2000 privind normele
de tehnică legislativă pentru elaborarea actelor normative,
legiuitorul a impus cu caracter imperativ abrogarea expresă
directă, excluzând, prin urmare, abrogarea implicită. Acest mod
de abordare a fost determinat atât pentru a asigura coerența
sistemului legislativ, cât și pentru a asigura eficacitatea
principiului separației puterilor în stat, întrucât nu permite
judecătorului să legifereze expres unde legiuitorul a tăcut,
respectiv să constate abrogarea, deși legiuitorul nu a făcut-o.
Nerespectarea prevederilor Legii nr. 24/2000 prin reglementarea
unei norme care are un efect abrogator implicit, precum textul de
lege criticat, are semnificația încălcării art. 1 alin. (5) din
Constituție, care prevede obligativitatea respectării Constituției
și a legilor, obligație căreia trebuie să i se supună inclusiv
Parlamentul, întrucât textul constituțional nu face nicio distincție
cu privire la destinatarii normei.
Tribunalul București — Secția a VIII-a conflicte de muncă
și asigurări sociale apreciază că prevederile de lege criticate
nu încalcă dispozițiile din Constituție și din Convenția pentru
apărarea drepturilor omului și a libertăților fundamentale
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 284, 286—288
și art. 298 alin. (2) ultima liniuță din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind

MONITORUL OFICIAL AL ROMÂNIEI, PARTEA I, Nr. 753/11.XI.2010
soluționarea conflictelor de muncă și ale art. 164 din Codul de
procedură civilă. Din notele scrise ale autorului excepției reiese,
însă, că acesta critică doar prevederile art. 286—288 și art. 298
alin. (2) ultima liniuță din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, ale art. 74, 75 și 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă. Prin urmare, Curtea se va pronunța numai
asupra constituționalității acestor dispoziții de lege, având
următorul cuprins:
— Art. 286 din Legea nr. 53/2003 — Codul muncii: ă(1) Cererile
referitoare la soluționarea conflictelor de muncă se judecă în
regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Legea nr. 53/2003 — Codul muncii: ăSarcina
probei în conflictele de muncă revine angajatorului, acesta fiind
obligat să depună dovezile în apărarea sa până la prima zi de
înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia.”;
— Art. 298 alin. (2) ultima liniuță din Legea nr. 53/2003 —
Codul muncii: ăPe data intrării în vigoare a prezentului cod se
abrogă: [...] — orice alte dispoziții contrare.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt

3

aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai dacă
amândouă părțile cer trimiterea lui la una din celelalte instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (4) și (5) care consacră principiul separației și
echilibrului puterilor în stat și obligația respectării Constituției, a
supremației sale și a legilor, ale art. 21 alin. (1)—(3) referitoare
la accesul liber la justiție și la dreptul la un proces echitabil, ale
art. 24 privind dreptul la apărare, ale art. 53 alin. (1) referitoare
la restrângerea exercițiului unor drepturi sau al unor libertăți, ale
art. 73 alin. (3) lit. p) care stabilesc că regimul general privind
raporturile de muncă, sindicatele, patronatele și protecția socială
se reglementează prin lege organică și ale art. 79 alin. (1)
referitoare la atribuțiile Consiliului Legislativ, precum și ale art. 11
alin. (2) privind raportul dintre dreptul internațional și dreptul
intern și ale art. 20 alin. (2) referitoare la tratatele internaționale
privind drepturile omului, raportate la prevederile art. 6
referitoare la dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 286—288 și art. 298 alin. (2) ultima
liniuță din Legea nr. 53/2003 — Codul muncii, ale art. 74, 75 și
77 din Legea nr. 168/1999 privind soluționarea conflictelor de
muncă și ale art. 164 din Codul de procedură civilă au mai fost
supuse controlului de constituționalitate, prin raportare la
aceleași prevederi din Constituție și din Convenția pentru
apărarea drepturilor omului și a libertăților fundamentale
invocate de același autor și în prezenta cauză și cu o motivare
identică. Astfel, spre exemplu, prin Decizia nr. 1.016 din 7 iulie
2009, publicată în Monitorul Oficial al României, Partea I, nr. 567
din 14 august 2009, Curtea a respins ca inadmisibilă critica de
neconstituționalitate adusă dispozițiilor art. 298 alin. (2) ultima
liniuță din Legea nr. 53/2003 — Codul muncii, pentru
considerentele acolo arătate, iar prin Decizia nr. 1.015 din 7 iulie
2009, publicată în Monitorul Oficial al României, Partea I, nr. 547
din 6 august 2009, a respins ca neîntemeiată excepția de
neconstituționalitate a dispozițiilor art. 286—288 din Legea
nr. 53/2003 — Codul muncii, ale art. 74, 75 și 77 din Legea
nr. 168/1999 privind soluționarea conflictelor de muncă și ale
art. 164 din Codul de procedură civilă, pentru motivele acolo
arătate.
Întrucât nu au intervenit elemente noi, de natură să
determine schimbarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. din București în Dosarul nr. 27.751/3/2009
al Tribunalului București — Secția a VIII-a conflicte de muncă și asigurări sociale.
II. Respinge ca neîntemeiată excepția de neconstituționalitate a dispozițiilor art. 286—288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind soluționarea conflictelor de muncă și ale art. 164 din Codul de procedură
civilă, excepție ridicată de același autor în același dosar.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

4

MONITORUL OFICIAL AL ROMÂNIEI, PARTEA I, Nr. 753/11.XI.2010
CURTEA CONSTITUȚIONALĂ

D E C I Z I A Nr. 1.098
din 21 septembrie 2010

referitoare la excepția de neconstituționalitate a prevederilor Ordonanței de urgență a Guvernului
nr. 51/2008 privind ajutorul public judiciar în materie civilă, în ansamblul său, și ale art. 2 alin. (1),
art. 4 și 7 din aceasta, în special
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 51/2008
privind ajutorul public judiciar în materie civilă, excepție ridicată
de Marin Frunză în Dosarul nr. 14.210/233/2008 al Tribunalului
Galați — Secția civilă și care formează obiectul Dosarului Curții
Constituționale nr. 648D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 655D/2010,
având ca obiect excepția de neconstituționalitate a prevederilor
art. 2 alin. (1) și art. 4 din Ordonanța de urgență a Guvernului
nr. 51/2008 privind ajutorul public judiciar în materie civilă,
excepție ridicată de Societatea Agricolă Inotești în Dosarul
nr. 6578,1/105/2007 al Curții de Apel Ploiești — Secția civilă și
pentru cauze cu minori și de familie.
La apelul nominal răspunde reprezentantul autorului
excepției, Marin Duță, lipsă fiind celelalte părți, față de care
procedura de citare a fost legal îndeplinită.
Curtea dispune a se face apelul și în Dosarul nr. 742D/2010,
având ca obiect excepția de neconstituționalitate a prevederilor
art. 7 din Ordonanța de urgență a Guvernului nr. 51/2008 privind
ajutorul public judiciar în materie civilă, excepție ridicată de
Mihai Alexandru Stoicescu în Dosarul nr. 8.738/3/2009 al
Tribunalului București —– Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Marin Duță susține că este de acord cu conexarea, iar
reprezentantul Ministerului Public arată că nu se opune
conexării cauzelor.
Curtea, având în vedere identitatea parțială de obiect al
cauzelor, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 655D/2010 și
nr. 742D/2010 la Dosarul nr. 648D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Societății Agricole Inotești, Marin Duță,
care solicită admiterea excepției de neconstituționalitate,
întrucât Ordonanța de urgență a Guvernului nr. 51/2008 instituie
discriminări între persoanele fizice și persoanele juridice de
drept privat.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
întrucât dispozițiile de lege criticate nu contravin prevederilor
constituționale, invocând în acest sens jurisprudența în materie
a Curții Constituționale.

C U R T E A,

având în vedere actele și lucrările dosarelor, constată
următoarele:
Prin Încheierea din 18 noiembrie 2009, pronunțată în Dosarul
nr. 14.210/233/2008, Tribunalul Galați — Secția civilă a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 51/2008 privind ajutorul public judiciar în
materie civilă, excepție ridicată de Marin Frunză într-o cauză
privind soluționarea unui recurs formulat într-un litigiu de muncă.
Prin Încheierea din 10 martie 2010, pronunțată în Dosarul
nr. 6578,1/105/2007, Curtea de Apel Ploiești — Secția civilă
și pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. 2 alin. (1) și art. 4 din Ordonanța de urgență
a Guvernului nr. 51/2008 privind ajutorul public judiciar în
materie civilă, excepție ridicată de Societatea Agricolă Inotești
în cadrul soluționării unei contestații în anulare.
Prin Încheierea din 17 aprilie 2009, pronunțată în Dosarul
nr. 8.738/3/2009, Tribunalul București — Secția a V-a civilă a
sesizat Curtea Constituțională cu excepția de
neconstituționalitate a dispozițiilor art. 7 din Ordonanța de
urgență a Guvernului nr. 51/2008 privind ajutorul public
judiciar în materie civilă, excepție ridicată de Mihai Alexandru
Stoicescu într-o cauză având ca obiect soluționarea unei acțiuni
în pretenții.
În motivarea excepției de neconstituționalitate autorii
acesteia susțin, în esență, că dispozițiile Ordonanței de urgență
a Guvernului nr. 51/2008 sunt neconstituționale, ăîntrucât impun
condiții și criterii exagerate, numeroase dar și limitative, arbitrare
și sofisticate, care necesită foarte mult timp pentru îndeplinirea
lor”. Apreciază ca fiind neconstituționale atât textul de lege prin
care se limitează cuantumul ajutorului public judiciar de care
poate beneficia justițiabilul în cursul unui an, cât și textul de lege
care impune acestuia să precizeze cuantumul de care a
beneficiat în cursul unui an, deși acest cuantum este cunoscut
doar de instanța de judecată, de baroul de avocați și de
Ministerul Justiției. În plus, arată că soluționarea cererii de ajutor
public judiciar nu se face în mod public, cu citarea legală a
părților, ci prin încheiere dată în camera de consiliu, fără citarea
părților, care poate fi atacată doar formal, prin cerere de
reexaminare, soluționată de aceeași instanță de judecată, ceea
ce este neconstituțional.
Tribunalul Galați — Secția civilă apreciază că prevederile
Ordonanței de urgență a Guvernului nr. 51/2008 sunt
constituționale, fără a aduce atingere drepturilor și principiilor
fundamentale invocate.
Curtea de Apel Ploiești — Secția civilă și pentru cauze cu
minori și de familie apreciază că dispozițiile de lege criticate
sunt discriminatorii, făcând o diferențiere între persoanele fizice
și persoanele juridice, întrucât, spre deosebire de persoanele
fizice care pot beneficia de ajutor public judiciar, sub toate
formele prevăzute de art. 6 din Ordonanța de urgență a
Guvernului nr. 51/2008 (și anume scutiri, reduceri, eșalonări sau
amânări), persoanele juridice nu pot beneficia decât de reduceri,
eșalonări sau amânări pentru plata taxelor judiciare de timbru.
Pe de altă parte, apreciază că prevederile de lege criticate
contravin și dispozițiilor art. 21 din Constituție, potrivit cărora orice
persoană — fie ea persoană fizică sau persoană juridică — are
acces liber la instanța de judecată.
Tribunalul București — Secția a V-a civilă apreciază că
excepția de neconstituționalitate este neîntemeiată, deoarece

MONITORUL OFICIAL AL ROMÂNIEI, PARTEA I, Nr. 753/11.XI.2010
prin dispozițiile Ordonanței de urgență a Guvernului nr. 51/2008
s-a dat expresie tocmai accesului liber la justiție al persoanelor
care se consideră vătămate.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile autorului excepției de
neconstituționalitate, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 51/2008
privind ajutorul public judiciar în materie civilă, în ansamblul său,
și ale art. 2 alin. (1), art. 4 și 7 din aceasta, în special. Ordonanța
de urgență a Guvernului nr. 51/2008 a fost publicată în Monitorul
Oficial al României, Partea I, nr. 327 din 25 aprilie 2008 și a fost
aprobată cu modificări și completări prin Legea nr. 193/2008,
publicată în Monitorul Oficial al României, Partea I, nr. 723 din
24 octombrie 2008. Textele art. 2 alin. (1), art. 4 și 7 din
ordonanță au următorul cuprins:
— Art. 2 alin. (1): ăPrezenta ordonanță de urgență este
aplicabilă în toate cazurile în care se solicită ajutor public judiciar
în fața instanțelor judecătorești sau a altor autorități cu atribuții
jurisdicționale române de către orice persoană fizică având
domiciliul sau reședința obișnuită în România sau într-un alt stat
membru al Uniunii Europene.”;
— Art. 4: ăPoate solicita acordarea ajutorului public judiciar,
în condițiile prezentei ordonanțe de urgență, orice persoană
fizică, în situația în care nu poate face față cheltuielilor unui
proces sau celor pe care le implică obținerea unor consultații
juridice în vederea apărării unui drept sau interes legitim în
justiție, fără a pune în pericol întreținerea sa ori a familiei sale.”;
— Art. 7: ăAjutorul public judiciar se poate acorda, separat
sau cumulat, în oricare dintre formele prevăzute la art. 6, fără a
putea depăși, în total, în cursul unei perioade de un an, suma
maximă echivalentă cu 12 salarii minime brute pe țară la nivelul
anului în care a fost formulată cererea de acordare.”
Autorii excepției de neconstituționalitate consideră că
prevederile de lege criticate încalcă următoarele dispoziții din
Constituție: art. 1 alin. (3) și (4) privind statul de drept și principiul
separației puterilor în stat, art. 16 privind egalitatea în fața legii,
art. 21 privind accesul liber la justiție și dreptul la un proces
echitabil, art. 24 privind dreptul la apărare, art. 40 privind dreptul
de asociere, art. 44 privind dreptul de proprietate, art. 47 privind
nivelul de trai, art. 48 privind familia, art. 53 privind restrângerea
exercițiului unor drepturi sau al unor libertăți, art. 124 privind
înfăptuirea justiției, art. 129 privind folosirea căilor de atac,
art. 148 privind integrarea în Uniunea Europeană. De
asemenea, sunt invocate prevederile art. 6, 11 și 14 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil, la
libertatea de întrunire și, respectiv, la interzicerea discriminării,
precum și cele ale art. 1 din Protocolul nr. 1 adițional la
Convenție, referitoare la protecția proprietății.
Examinând excepția de neconstituționalitate, Curtea
constată că dispozițiile Ordonanței de urgență a Guvernului
nr. 51/2008 privind ajutorul public judiciar în materie civilă au
mai fost supuse, atât în integralitatea lor, cât și separat,
controlului de constituționalitate exercitat de Curtea

5

Constituțională, sub aspectul unor critici asemănătoare celor
formulate în prezenta cauză.
Astfel, prin Decizia nr. 264 din 24 februarie 2009, publicată în
Monitorul Oficial al României, Partea I, nr. 198 din 30 martie
2009, Curtea a respins excepția de neconstituționalitate a
dispozițiilor Ordonanței de urgență a Guvernului nr. 51/2008,
reținând, cu privire la dispozițiile art. 7 din ordonanță, că
stabilirea unei sume maxime echivalente cu 12 salarii minime
brute pe țară la nivelul anului în care a fost formulată cererea
de acordare, până la care se poate acorda, cumulat, în cursul
unei perioade de un an, ajutorul public judiciar, nu este de natură
să împiedice accesul liber la justiție, exercițiul dreptului la un
proces echitabil și nici nu instituie vreo discriminare pe criterii
de avere. S-a arătat în acest sens că stabilirea unor limite și
condiții privind acordarea ajutorului public judiciar a fost
determinată de posibilitatea asigurării resurselor financiare
publice necesare acordării ajutorului, de realizarea unei
distribuiri echitabile a ajutorului în formele prevăzute la art. 6 din
ordonanță, de prevenirea exercitării abuzive a cererii de ajutor
și a prejudicierii altor categorii de persoane fizice care ar fi în
nevoie de susținere din partea statului și l-ar solicita, fără a se
îngrădi în acest mod accesul efectiv la justiție.
În ceea ce privește dispozițiile art. 2 alin. (1) și art. 4 din
Ordonanța de urgență a Guvernului nr. 51/2008, criticate sub
aspectul discriminării persoanelor juridice față de persoanele
fizice, Curtea s-a pronunțat prin Decizia nr. 263 din 24 februarie
2009, publicată în Monitorul Oficial al României, Partea I, nr. 170
din 18 martie 2009. Cu acel prilej, Curtea a statuat, în esență,
că, deoarece textul art. 4 din ordonanță dispune că ăorice
persoană fizică” poate solicita acordarea ajutorului public
judiciar, în condițiile legale, se deduce, fără niciun fel de echivoc,
că în nicio situație o persoană juridică nu poate fi beneficiara
ajutorului, cum ar fi, de exemplu, o persoană juridică care
desfășoară activități comerciale. Dispozițiile de lege supuse
controlului de constituționalitate, potrivit cărora numai
persoanele fizice pot solicita acordarea ajutorului public judiciar,
reprezintă opțiunea legiuitorului român, în concordanță cu
transpunerea prevederilor Directivei Consiliului Uniunii
Europene 2003/8/CE în dreptul intern prin adoptarea Ordonanței
de urgență a Guvernului nr. 51/2008 privind ajutorul public
judiciar în materie civilă. Discriminarea este rezultatul unui
tratament juridic diferit aplicabil aceleiași categorii de subiecte
de drept sau unor situații care nu se deosebesc în mod obiectiv
și rezonabil. Or, chiar dacă au calitatea de părți în cadrul unui
litigiu, persoanele juridice și cele fizice nu se pot compara sub
aspectul situației juridice în care se află. Pe de altă parte, art. 4
din Constituție, stabilind criteriile de discriminare, printre care și
cel de avere, se referă la cetățenii României, deci la categoria
persoanelor fizice, și nu juridice. De aceea, rațiunea întregului
act normativ criticat constă în înlesnirea accesului la justiție al
cetățenilor statelor membre ale Uniunii Europene pentru
apărarea drepturilor, libertăților și intereselor lor legitime.
Soluțiile pronunțate cu acele prilejuri și argumentele pe care
acestea s-au bazat își mențin valabilitatea și în cauza de față,
neintervenind elemente de noutate care să justifice
reconsiderarea acestei jurisprudențe.
În ceea ce privește critica de neconstituționalitate referitoare la
posibilitatea formală de a ataca încheierea prin care s-a soluționat
cererea de ajutor public judiciar, Curtea constată că și aceasta
este neîntemeiată, deoarece, potrivit art. 15 din actul normativ
criticat, împotriva încheierii prin care se respinge cererea de
acordare a ajutorului public judiciar cel interesat poate face ăcerere
de reexaminare, în termen de 5 zile de la data comunicării
încheierii”, iar cererea de reexaminare se soluționează în camera
de consiliu ăde un alt complet”. Prin urmare, Curtea constată că
sunt îndeplinite toate cerințele dreptului la un proces echitabil și la
soluționarea cauzei — a cererii de ajutor public judiciar — într-un
termen rezonabil și de către o instanță independentă și imparțială.
Referitor la celelalte prevederi invocate din Constituție și din
Convenția pentru apărarea drepturilor omului și a libertăților
fundamentale, Curtea observă că acestea nu sunt incidente în
cauza de față.

6

MONITORUL OFICIAL AL ROMÂNIEI, PARTEA I, Nr. 753/11.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind neîntemeiată, excepția de neconstituționalitate a prevederilor Ordonanței de urgență a Guvernului
nr. 51/2008 privind ajutorul public judiciar în materie civilă, în ansamblul său, și ale art. 2 alin. (1), art. 4 și 7 din aceasta, în special,
excepție ridicată de Marin Frunză în Dosarul nr. 14.210/233/2008 al Tribunalului Galați — Secția civilă, de Societatea Agricolă
Inotești în Dosarul nr. 6578,1/105/2007 al Curții de Apel Ploiești — Secția civilă și pentru cauze cu minori și de familie și de Mihai
Alexandru Stoicescu în Dosarul nr. 8.738/3/2009 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 1.132
din 23 septembrie 2010

referitoare la excepția de neconstituționalitate a dispozițiilor art. 12 alin. (1) lit. a)
din Legea nr. 508/2004 privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism și ale art. 8
din Legea nr. 39/2003 privind prevenirea și combaterea criminalității organizate
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 12 alin. (1) lit. a) din Legea nr. 508/2004 privind
înființarea, organizarea și funcționarea în cadrul Ministerului
Public a Direcției de Investigare a Infracțiunilor de Criminalitate
Organizată și Terorism și ale art. 8 din Legea nr. 39/2003 privind
prevenirea și combaterea criminalității organizate, excepție
ridicată de Emil Siegmeth și Marcela Hanțig în Dosarul
nr. 4.873/55/2009 al Judecătoriei Arad — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 10 martie 2010, pronunțată în Dosarul
nr. 4.873/55/2009, Judecătoria Arad — Secția penală a sesizat
Curtea Constituțională cu excepția de neconstituționalitate a
dispozițiilor art. 12 alin. (1) lit. a) din Legea nr. 508/2004 privind
înființarea, organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism și art. 8 din Legea

nr. 39/2003 privind prevenirea și combaterea criminalității
organizate, excepție ridicată de Emil Siegmeth și Marcela Hanțig.
În motivarea excepției de neconstituționalitate se susține,
în esență, că dispozițiile art. 8 din Legea nr. 39/2003 sunt
neconstituționale, deoarece, deși par să reglementeze o
infracțiune distinctă diferită de cele prevăzute în Codul penal,
fără să definească conținutul și domeniul sancționator, se
limitează să facă trimitere la reglementarea comună, autorizând
aplicarea prin analogie a pedepsei prevăzute de Codul penal.
În plus, același text, deși nu stabilește o pedeapsă și nici nu
descrie latura obiectivă a unei infracțiuni, făcând trimitere doar
la acte ce nu pot intra în structura grupului infracțional organizat,
ăeste totuși considerat infracțiune conform prevederilor art. 12
alin. (1) lit. a) din Legea nr. 508/2004”. Se creează astfel, practic,
o dublă incriminare pentru aceleași fapte, care pot fi considerate
ca incriminate fie de prevederile art. 167 sau 323 din Codul
penal, fie de art. 8 din Legea nr. 39/2003, lăsând loc arbitrariului
în activitatea de urmărire penală și de judecată.
Judecătoria Arad — Secția penală apreciază că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, întrucât nu încalcă dispozițiile din Legea
fundamentală și din Convenția pentru apărarea drepturilor
omului și a libertăților fundamentale invocate, referindu-se și la
considerentele care au fundamentat Decizia nr. 517/2009 a
Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

7

MONITORUL OFICIAL AL ROMÂNIEI, PARTEA I, Nr. 753/11.XI.2010
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 alin. (1) lit. a) din Legea nr. 508/2004 privind
înființarea, organizarea și funcționarea în cadrul Ministerului
Public a Direcției de Investigare a Infracțiunilor de Criminalitate
Organizată și Terorism, publicată în Monitorul Oficial al României,
Partea I, nr. 1.089 din 23 noiembrie 2004, cu modificările și
completările ulterioare, și ale art. 8 din Legea nr. 39/2003 privind
prevenirea și combaterea criminalității organizate, publicată în
Monitorul Oficial al României, Partea I, nr. 50 din 29 ianuarie
2003, cu modificările și completările ulterioare.
Dispozițiile art. 12 alin. (1) lit. a) din Legea nr. 508/2004 au
următorul cuprins: ăSunt de competența Direcției de Investigare
a Infracțiunilor de Criminalitate Organizată și Terorism
următoarele infracțiuni din Codul penal, republicat, cu
modificările și completările ulterioare, și din legi speciale,
indiferent de calitatea persoanei, cu excepția celor date în
competența Direcției Naționale Anticorupție, după cum urmează:
a) infracțiunile prevăzute de art. 7 și 8 din Legea nr. 39/2003
privind prevenirea și combaterea criminalității organizate, cu
excepția cazurilor în care infracțiunea gravă este cea prevăzută
de art. 215 alin. 1, 2, 3 și 5 din Codul penal, dacă s-a cauzat o
pagubă mai mare decât echivalentul în lei a 1.000.000 euro sau
este una dintre cele definite la art. 2 lit. b) pct. 15 și 20 din Legea
nr. 39/2003. Dispozițiile art. 9 și 10 din Legea nr. 39/2003 se
aplică în mod corespunzător.”
Art. 8 din Legea nr. 39/2003 are următorul cuprins: ăInițierea
sau constituirea ori aderarea sau sprijinirea sub orice formă a
unui grup, în vederea săvârșirii de infracțiuni, care nu este,
potrivit prezentei legi, un grup infracțional organizat, se
pedepsește, după caz, potrivit art. 167 sau 323 din Codul penal.”

Dispozițiile constituționale invocate în susținerea excepției
sunt cele ale art. 21 alin. (3) privind dreptul la un proces
echitabil, ale art. 23 alin. (12) privind legalitatea pedepsei, ale
art. 73 lit. h) privind reglementarea prin lege organică a
infracțiunilor, cu raportare la art. 7 din Convenția pentru apărarea
drepturilor omului și a libertăților fundamentale, privind
legalitatea pedepsei.
Examinând excepția de neconstituționalitate, astfel cum a
fost formulată, Curtea constată că dispozițiile art. 8 din Legea
nr. 39/2003 nu constituie o incriminare prin analogie, ci o
legiferare a răspunderii penale printr-o normă juridică
explicativă, care nu încalcă prevederile art. 23 alin. (12) din
Legea fundamentală și ale art. 7 din Convenția pentru apărarea
drepturilor omului și a libertăților fundamentale. De altfel, așa
cum a mai reținut Curtea Constituțională în jurisprudența sa, de
exemplu, prin Decizia nr. 175 din 10 februarie 2009, publicată în
Monitorul Oficial al României, Partea I, nr. 143 din 9 martie 2009,
analogia, ca instituție juridică, se plasează în sfera aplicării legii
ca argument de interpretare, și nu în cea a procesului legislativ.
Folosirea acestei noțiuni pentru caracterizarea normei instituite
de legiuitor conduce la o contradicție în termeni, căci analogia
implică absența normei și, în consecință, libertatea recunoscută
unei autorități publice — în mod excepțional și nu în materie
penală — de a stabili ea însăși regula după care urmează să
rezolve un caz, luând ca model o altă soluție pronunțată într-un
alt cadru reglementat. Or, așa cum se poate observa, art. 8 din
Legea nr. 39/2003, criticat în prezenta cauză, prevede expres
că infracțiunile nominalizate se pedepsesc potrivit textelor din
Codul penal în care sunt incriminate.
În același sens, Curtea s-a mai pronunțat, de exemplu, prin
Decizia nr. 517 din 9 aprilie 2009, publicată în Monitorul Oficial
al României, Partea I, nr. 384 din 5 iunie 2009, ale cărei
considerente sunt valabile și în prezenta cauză, inclusiv în ceea
ce privește art. 12 alin. (1) lit. a) din Legea nr. 508/2004, criticat
din aceeași perspectivă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 12 alin. (1) lit. a) din Legea nr. 508/2004
privind înființarea, organizarea și funcționarea în cadrul Ministerului Public a Direcției de Investigare a Infracțiunilor de Criminalitate
Organizată și Terorism și ale art. 8 din Legea nr. 39/2003 privind prevenirea și combaterea criminalității organizate, excepție ridicată
de Emil Siegmeth și Marcela Hanțig în Dosarul nr. 4.873/55/2009 al Judecătoriei Arad — Secția penală.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 1.133
din 23 septembrie 2010

referitoare la excepția de neconstituționalitate a dispozițiilor art. 287
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător
— judecător

Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— judecător
— judecător
— judecător
— judecător
— magistrat-asistent-șef

8

MONITORUL OFICIAL AL ROMÂNIEI, PARTEA I, Nr. 753/11.XI.2010

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 287 din Legea nr. 53/2003 — Codul muncii,
excepție invocată de Societatea Comercială ăPetrom” — S.A. în
Dosarul nr. 117/109/2009 al Tribunalului Argeș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 5 martie 2010, pronunțată în Dosarul
nr. 117/109/2009, Tribunalul Argeș — Secția civilă a sesizat
Curtea Constituțională cu excepția de neconstituționalitate a
dispozițiilor art. 287 din Legea nr. 53/2003 — Codul muncii,
excepție invocată de Societatea Comercială ăPetrom” — S.A.
În motivarea excepției de neconstituționalitate se susține,
în esență, că textul de lege criticat, care dă în sarcina
angajatorului sarcina administrării probatoriului, fără a limita
câmpul de aplicare a acestei obligații, creează un dezechilibru
între părțile în proces, în defavoarea angajatorului. Astfel, este
încălcat principiul contradictorialității, ca garanție a unui proces
echitabil, și este limitată, în același timp, eficiența apărării pe
care o poate formula angajatorul.
Tribunalul Argeș — Secția civilă și-a exprimat opinia în
sensul că dispozițiile de lege criticate sunt constituționale
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie art. 287 din Legea nr. 53/2003 —
Codul muncii, publicată în Monitorul Oficial al României, Partea I,

nr. 72 din 5 februarie 2003, potrivit cărora: ăSarcina probei în
conflictele de muncă revine angajatorului, acesta fiind obligat să
depună dovezile în apărarea sa până la prima zi de înfățișare.”
Autorul excepției susține că textul de lege criticat este contrar
prevederilor din Constituție cuprinse în art. 21 alin. (1), (2) și (3)
privind accesul liber la justiție și dreptul la un proces echitabil, în
art. 53 privind restrângerea exercițiului unor drepturi sau al unor
libertăți și în art. 124 privind înfăptuirea justiției, cu raportare la
art. 6 din Convenția pentru apărarea drepturilor omului și a
libertăților fundamentale, privind dreptul la un proces echitabil.
Examinând excepția de neconstituționalitate, astfel cum a fost
formulată, Curtea constată că dispozițiile de lege criticate au mai
constituit obiect al controlului de constituționalitate, în raport cu
aceleași dispoziții constituționale și față de critici similare.
Astfel, de exemplu, prin Decizia nr. 494 din 11 noiembrie
2004, publicată în Monitorul Oficial al României, Partea I, nr. 59
din
18
ianuarie
2005,
respingând
excepția
de
neconstituționalitate, Curtea a reținut că dispozițiile art. 287 din
Codul muncii reprezintă norme de procedură, care, potrivit art. 126
alin. (2) din Constituție, se stabilesc prin lege, precum și că
salariatul și angajatorul sunt două părți ale conflictului de muncă,
situate pe poziții opuse și cu interese contrare, situația lor diferită
justificând în anumite privințe și tratamentul juridic diferențiat.
Angajatorul este cel care deține documentele și toate celelalte
probe pertinente pentru elucidarea conflictului și pentru stabilirea
drepturilor și obligațiilor părților raportului juridic de muncă, fiind
necesară și firească obligația acestuia de a prezenta aceste
probe. De asemenea, prin Decizia nr. 82 din 5 februarie 2008,
publicată în Monitorul Oficial al României, Partea I, nr. 161 din
3 martie 2008, sau Decizia nr. 1.015 din 7 iulie 2009, publicată
în Monitorul Oficial al României, Partea I, nr. 547 din 6 august
2009, Curtea a statuat că prevederile de lege ce formează și
obiectul prezentei excepții sunt norme care stabilesc o
procedură specială, derogatorie, privind termenele de judecată
și modalitatea administrării probelor în cazul judecării cererilor
referitoare la conflictele de muncă. Modalitatea în care au fost
reglementate aceste dispoziții este o opțiune a legiuitorului, care
a avut în vedere instituirea unei proceduri simple și urgente,
adaptată raporturilor de muncă și exercitării dreptului la muncă.
Regulile de procedură prevăzute de aceste dispoziții se aplică în
mod echitabil atât angajatorilor, cât și angajaților, fără a fi
favorizată o categorie sau alta.
Întrucât nu au intervenit elemente de noutate, care să
justifice modificarea acestei jurisprudențe, soluția pronunțată și
argumentele pe care aceasta s-a fondat își păstrează
valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 287 din Legea nr. 53/2003 — Codul muncii,
excepție invocată de Societatea Comercială ăPetrom” — S.A. în Dosarul nr. 117/109/2009 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 753/11.XI.2010

9

CURTEA CONSTITUȚIONALĂ

D E C I Z I A Nr. 1.153
din 28 septembrie 2010

referitoare la excepția de neconstituționalitate a dispozițiilor art. 13 alin. (1) și art. 59
din Ordonanța Guvernului nr. 21/1992 privind protecția consumatorilor și ale art. 11 alin. (4)
teza a doua din Legea nr. 449/2003 privind vânzarea produselor și garanțiile asociate acestora
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 13 și art. 51 alin. (7) din Ordonanța Guvernului
nr. 21/1992 privind protecția consumatorilor și ale art. 11 alin. (4)
din Legea nr. 449/2003 privind vânzarea produselor și garanțiile
asociate acestora, excepție ridicată de Societatea Comercială
Centrul Național de Difuzare Produse Informatice ROMSOFT —
S.A. din București în Dosarul nr. 1.105/252/2009 al Judecătoriei
Lugoj.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 5 noiembrie 2009, pronunțată în Dosarul
nr. 1.105/252/2009, Judecătoria Lugoj a sesizat Curtea
Constituțională cu excepția de neconstituționalitate a
dispozițiilor art. 13 și art. 51 alin. (7) din Ordonanța
Guvernului nr. 21/1992 privind protecția consumatorilor și
ale art. 11 alin. (4) din Legea nr. 449/2003 privind vânzarea
produselor și garanțiile asociate acestora, excepție ridicată
de Societatea Comercială Centrul Național de Difuzare Produse
Informatice ROMSOFT — S.A. din București într-o cauză având
ca obiect soluționarea unei plângeri contravenționale.
În motivarea excepției de neconstituționalitate se arată că
dispozițiile art. 13 din Ordonanța Guvernului nr. 21/1992 și ale art. 11
alin. (4) din Legea nr. 449/2003 încalcă art. 16, 45 și 135 din
Constituție, întrucât nu stabilesc modul în care consumatorul trebuie
să aducă la cunoștința operatorului economic lipsa de conformitate
a produsului. Astfel, există posibilitatea ca neconformitatea să fie
anunțată telefonic de către consumator, fără ca acesta să prezinte
în mod efectiv produsul vânzătorului. Într-o atare situație, termenul
de 15 zile prevăzut de textele legale criticate în care neconformitatea
trebuie remediată va începe să curgă, ceea ce este inadmisibil. Prin
urmare, dispozițiile legale criticate sunt neclare, incomplete și
discriminatorii pentru operatorii economici care au numai calitatea
de vânzători, întrucât sunt favorizați prin acest termen extrem de
scurt operatorii economici care cumulează calitatea de prestator de
servicii cu aceea de vânzător.
În fine, se arată că art. 51 alin. (7) din Ordonanța Guvernului
nr. 21/1992 este neconstituțional, întrucât plângerea formulată
împotriva unui proces-verbal de constatare și sancționare a unei
contravenții nu are caracter suspensiv de executare cu privire la
măsurile dispuse în procesul-verbal menționat.
Judecătoria Lugoj apreciază că excepția de
neconstituționalitate ridicată este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textele legale criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, notele scrise depuse, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 13 și art. 51 alin. (7) din
Ordonanța Guvernului nr. 21/1992 privind protecția
consumatorilor, republicată în Monitorul Oficial al României,
Partea I, nr. 208 din 28 martie 2008, și ale art. 11 alin. (4) din
Legea nr. 449/2003 privind vânzarea produselor și garanțiile
asociate acestora, republicată în Monitorul Oficial al României,
Partea I, nr. 347 din 6 mai 2008. În realitate, astfel cum rezultă
din critica de neconstituționalitate formulată, autorul acesteia
consideră ca fiind neconstituționale prevederile art. 13 alin. (1)
și art. 59 din Ordonanța Guvernului nr. 21/1992, precum și ale
art. 11 alin. (4) teza a doua din Legea nr. 449/2003, astfel încât,
prin prezenta decizie, Curtea urmează să se pronunțe asupra
constituționalității acestor din urmă dispoziții legale, care au
următorul cuprins:
— Art. 13 alin. (1) din Ordonanța Guvernului
nr. 21/1992: ă(1) Remedierea deficiențelor apărute la produse
sau servicii ori înlocuirea produselor care nu corespund în cadrul
termenului de garanție sau de valabilitate și care nu sunt
imputabile consumatorului se face în termen de maximum 15
zile din momentul când operatorul economic a luat la cunoștință
de deficiențele respective.”;
— Art. 59 din Ordonanța Guvernului nr. 21/1992:
ăPrevederilor art. 51, 55 și 56 nu le sunt aplicabile dispozițiile
art. 32 alin. (3) teza întâi din Ordonanța Guvernului nr. 2/2001,
aprobată cu modificări și completări prin Legea nr. 180/2002, cu
modificările și completările ulterioare.”;
— Art. 11 alin. (4) teza a doua din Legea nr. 449/2003:
ă(4) [...] Perioada de timp stabilită nu poate depăși 15 zile
calendaristice de la data la care cumpărătorul a adus la
cunoștință vânzătorului lipsa de conformitate a produsului.”
Autorul excepției susține că dispozițiile legale criticate încalcă
prevederile constituționale ale art. 1 alin. (3)—(5) privind
caracterele statului român, art. 16 alin. (1) și (2) privind
egalitatea în drepturi, art. 21 alin. (1)—(3) privind accesul liber
la justiție, art. 23 alin. (11) privind prezumția de nevinovăție,
art. 24 privind dreptul la apărare, art. 45 privind libertatea
economică, art. 124 alin. (2) și (3) privind înfăptuirea justiției,
art. 126 alin. (1) privind instanțele judecătorești și art. 135 privind
economia. Totodată, sunt invocate în susținerea excepției și

10

MONITORUL OFICIAL AL ROMÂNIEI, PARTEA I, Nr. 753/11.XI.2010

prevederile art. 6 paragraful 1 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate ridicată, Curtea
constată următoarele:
I. Critica de neconstituționalitate ce vizează art. 13 alin. (1) din
Ordonanța Guvernului nr. 21/1992 și art. 11 alin. (4) teza a doua
din Legea nr. 449/2003 este neîntemeiată. Impunerea prin efectul
legii a unui termen în interiorul căruia operatorul economic trebuie
să remedieze deficiențele produselor sau serviciilor este o măsură
de natură a proteja consumatorul. În acest fel, legiuitorul
responsabilizează operatorii economici implicați în comercializarea
produselor și serviciilor și, drept consecință, se asigură un nivel
superior de protecție a consumatorului. Este indubitabil că, dacă
legiuitorul ar fi lăsat la aprecierea părților contractante stabilirea
unui termen în interiorul căruia produsul sau serviciul să fie
remediat, de cele mai multe ori consumatorul ar fi urmat să
accepte termenul impus de comerciant, iar contractul încheiat ar
fi fost unul de adeziune. Or, un atare contract sau, mai precis, o
atare clauză contractuală nu ar fi fost în beneficiul consumatorului,
care, îndeobște, este partea defavorizată din punct de vedere
economic în raport cu celălalt cocontractant.
Raporturile dintre prestatorul de servicii și operatorul
economic care comercializează produsul sau serviciul sunt
reglementate de contractul comercial existent între părți,
comerciantul putând să se îndrepte împotriva prestatorului de
servicii și să solicite daune-interese, în măsura în care din culpa
acestuia nu a fost respectat termenul legal de 15 zile pentru
remedierea produsului sau serviciului.
Celelalte aspecte învederate de autorul excepției sunt
chestiuni de fapt a căror rezolvare ține de competența
instanțelor judecătorești (dacă neconformitatea a fost anunțată
telefonic, dacă bunul nu a fost predat efectiv către vânzător etc.).

Astfel, Curtea nu poate reține încălcarea art. 16, 45 și
135 din Constituție sau a art. 6 paragraful 1 din Convenția pentru
apărarea drepturilor omului și a libertăților fundamentale.
2. Critica de neconstituționalitate a dispozițiilor art. 59 din
Ordonanța Guvernului nr. 21/1992 pornește de la faptul că, în
temeiul acestora, contravenției prevăzute de art. 51 alin. (7) din
Ordonanța Guvernului nr. 21/1992 nu îi este aplicabil textul
art. 32 alin. (3) teza întâi din Ordonanța Guvernului nr. 2/2001
privind regimul juridic al contravențiilor, potrivit căruia plângerea
formulată împotriva procesului-verbal de constatare și
sancționare a unei contravenții suspendă executarea acestuia.
De la acest cadru general legiuitorul poate adopta norme
derogatorii, însă acest tratament diferit nu poate fi doar expresia
aprecierii exclusive a legiuitorului, ci trebuie să se justifice în
mod obiectiv și rațional. În cauza de față, lipsa efectului
suspensiv de executare al plângerii formulate ține tocmai de
asigurarea unei protecții sporite a consumatorului. Astfel,
legiuitorul a ales să ocrotească un interes de ordin general,
public, dar, totuși, nu a neglijat interesul operatorului economic,
din moment ce, potrivit art. 47 din Ordonanța Guvernului
nr. 2/2001, aceasta se completează cu prevederile Codului de
procedură civilă, care, la art. 399 și următoarele, prevede reguli
extrem de detaliate cu privire la posibilitatea petentului de a face
contestație la executare sau de a cere suspendarea executării
în anumite condiții.
În aceste condiții, nu se poate susține încălcarea dispozițiilor
constituționale ale art. 16 alin. (1) și (2) privind egalitatea în
drepturi, art. 21 alin. (1)—(3) privind accesul liber la justiție, art. 24
privind dreptul la apărare, art. 124 alin. (2) și (3) privind înfăptuirea
justiției sau ale art. 126 alin. (1) privind instanțele judecătorești.
În fine, art. 1 alin. (3)—(5) și art. 23 alin. (11) din Constituție,
invocate în susținerea excepției, nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 13 și art. 59 din Ordonanța Guvernului
nr. 21/1992 privind protecția consumatorilor și ale art. 11 alin. (4) teza a doua din Legea nr. 449/2003 privind vânzarea produselor
și garanțiile asociate acestora, excepție ridicată de Societatea Comercială Centrul Național de Difuzare Produse Informatice
ROMSOFT — S.A. din București în Dosarul nr. 1.105/252/2009 al Judecătoriei Lugoj.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.160
din 28 septembrie 2010

referitoare la excepția de neconstituționalitate a dispozițiilor art. 1 și art. 3 alin. (1)
din Ordonanța de urgență a Guvernului nr. 50/2008 pentru instituirea taxei pe poluare pentru autovehicule
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător
— judecător

Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— judecător
— judecător
— judecător
— judecător
— magistrat-asistent

MONITORUL OFICIAL AL ROMÂNIEI, PARTEA I, Nr. 753/11.XI.2010
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 și art. 3 din Ordonanța de urgență a
Guvernului nr. 50/2008 pentru instituirea taxei pe poluare pentru
autovehicule, excepție ridicată de Vasile Mihălțan în Dosarul
nr. 3.312/107/2009 al Curții de Apel Alba Iulia — Secția de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 16 februarie 2010, pronunțată în Dosarul
nr. 3.312/107/2009, Curtea de Apel Alba Iulia — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1 și art. 3 din Ordonanța de urgență a
Guvernului nr. 50/2008 pentru instituirea taxei pe poluare
pentru autovehicule, excepție ridicată de Vasile Mihălțan
într-o cauză având ca obiect soluționarea recursului formulat
împotriva unei sentințe prin care autoritățile fiscale au fost
obligate la restituirea către autorul excepției a taxei pe poluare
plătită de acesta.
În motivarea excepției de neconstituționalitate se arată
că dispozițiile legale criticate sunt discriminatorii, creând
diferențe între persoanele cărora li se aplică taxa pe poluare în
raport cu alte categorii de cetățeni care nu plătesc această taxă,
și anume proprietarii de autoturisme înmatriculate în România
anterior intrării în vigoare a taxei pe poluare sau proprietarii
autovehiculelor înmatriculate în alte țări, dar care sunt folosite
doar pe teritoriul României. Totodată, se arată că sunt încălcate
prevederile art. 90 din Tratatul de instituire a Comunităților
Europene.
Curtea de Apel Alba Iulia — Secția de contencios
administrativ și fiscal apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 1 și art. 3 din Ordonanța de
urgență a Guvernului nr. 50/2008 pentru instituirea taxei pe
poluare pentru autovehicule, publicată în Monitorul Oficial al
României, Partea I, nr. 327 din 25 aprilie 2008. În realitate, critica
de neconstituționalitate vizează numai prevederile art. 1 și art. 3
alin. (1) din Ordonanța de urgență a Guvernului nr. 50/2008,
asupra cărora Curtea urmează a se pronunța prin prezenta
decizie. Dispozițiile legale criticate au următorul cuprins:
— Art. 1: ă(1) Prezenta ordonanță de urgență stabilește
cadrul legal pentru instituirea taxei pe poluare pentru
autovehicule, denumită în continuare taxă, care constituie venit
la bugetul Fondului pentru mediu și se gestionează de
Administrația Fondului pentru Mediu.

11

(2) Din sumele colectate potrivit prezentei ordonanțe de
urgență se finanțează programe și proiecte pentru protecția
mediului.”;
— Art. 3 alin. (1): ăIntră sub incidența taxei autovehiculele din
categoriile M1—M3 și N1—N3, astfel cum sunt acestea definite
în RNTR 2.”
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi, ale art. 20 referitor la tratatele internaționale privind
drepturile omului și ale art. 148 privind integrarea în Uniunea
Europeană. Totodată, în susținerea excepției sunt invocate
prevederile art. 90 din Tratatul de instituire a Comunităților
Europene (devenit art. 110 din Tratatul privind funcționarea
Uniunii Europene, în urma intrării în vigoare a Tratatului de la
Lisabona) privind interzicerea impunerii asupra produselor din
alte state membre ale Uniunii Europene a unor taxe superioare
celor ce se aplică produselor naționale.
Examinând excepția de neconstituționalitate formulată,
Curtea constată că, prin Decizia nr. 586 din 14 aprilie 2009,
publicată în Monitorul Oficial al României, Partea I, nr. 334 din
20 mai 2009, în raport cu o critică similară de
neconstituționalitate vizând art. 1 din ordonanța de urgență
criticată, a statuat că ăintrarea în vigoare a unei legi, ordonanțe
simple sau de urgență prin care se instituie pentru viitor o taxă
pe poluare constituie un motiv suficient pentru a justifica, în mod
obiectiv și rațional, un tratament juridic diferit cu privire la situația
juridică a persoanelor ce au plătit taxa anterior sau ulterior
instituirii taxei. De altfel, atât instituirea taxei pe poluare, cât și
stabilirea momentului la care intervine obligația de plată a taxei
constituie opțiuni obiective ale legiuitorului, motivate în
expunerea de motive a ordonanței de urgență. Pe cale de
consecință, rezultă că persoanele în cauză nu se află în situații
juridice identice. Or, art. 16 alin. (1) din Constituție impune ca
doar persoanele aflate în aceeași situație să beneficieze de un
tratament juridic egal, exigență respectată de legiuitorul delegat
prin instituirea acestei taxe.
Obiter dictum, acceptarea criticii autorului excepției ar
echivala cu faptul că fie legiuitorul nu va putea niciodată pentru
viitor să instituie taxe sau impozite cu executare uno ictu, fie o
atare taxă trebuie aplicată și pentru cei ce nu au plătit-o în trecut,
cu alte cuvinte, ar fi retroactivă. Or, ambele ipoteze sunt
neconstituționale și inadmisibil.”
Cele constatate de Curtea Constituțională în raport cu art. 1
din Ordonanța de urgență a Guvernului nr. 50/2008 sunt valabile
și în raport cu art. 3 alin. (1) din aceeași ordonanță de urgență.
În fine, Curtea, prin Decizia nr. 137 din 25 februarie 2010,
publicată în Monitorul Oficial al României, Partea I, nr. 182 din
22 martie 2010, a statuat că ănu este de competența sa «să
analizeze conformitatea unei dispoziții de drept național cu textul
Tratatului de instituire a Comunității Europene (devenit Tratatul
privind funcționarea Uniunii Europene) prin prisma art. 148 din
Constituție. O atare competență, și anume aceea de a stabili
dacă există o contrarietate între legea națională și Tratatul CE,
aparține instanței de judecată, care, pentru a ajunge la o
concluzie corectă și legală, din oficiu sau la cererea părții, poate
formula o întrebare preliminară în sensul art. 234 din Tratatul de
instituire a Comunității Europene la Curtea de Justiție a
Comunităților Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce, la acest nivel, este inadmisibil»”.

12

MONITORUL OFICIAL AL ROMÂNIEI, PARTEA I, Nr. 753/11.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 și art. 3 alin. (1) din Ordonanța de urgență
a Guvernului nr. 50/2008 pentru instituirea taxei pe poluare pentru autovehicule, excepție ridicată de Vasile Mihălțan în Dosarul
nr. 3.312/107/2009 al Curții de Apel Alba Iulia — Secția de contencios administrativ și fiscal.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.188
din 30 septembrie 2010

referitoare la excepția de neconstituționalitate a dispozițiilor art. 286—288
din Legea nr. 53/2003 — Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă și ale art. 164 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 286—288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind
soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială
ăPetrom” — S.A. București în Dosarul nr. 8.023/118/2009 al
Tribunalului Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 749D/2010, nr. 796D/2010 și nr. 797D/2010, având ca obiect
o excepție de neconstituționalitate identică cu cea ridicată în
Dosarul nr. 547D/2010, excepție ridicată de Societatea
Comercială ăPetrom” — S.A. București în dosarele
nr. 5.260/118/2009, nr. 5.275/118/2009 și nr. 4.512/87/2008 ale
Tribunalului Constanța — Secția civilă și Curții de Apel București —
Secția a VII-a civilă și pentru cauze privind conflicte de muncă și
asigurări sociale.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 749D/2010,
nr. 796D/2010 și nr. 797D/2010 la Dosarul nr. 547D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 749D/2010,
nr. 796D/2010 și nr. 797D/2010 la Dosarul nr. 547D/2010, care
este primul înregistrat.

Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate, invocând
jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 17 noiembrie 2009 și 18 decembrie 2009,
pronunțate în dosarele nr. 8.023/118/2009, nr. 5.260/118/2009 și
nr. 5.275/118/2009, Tribunalul Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 286—288 din Legea
nr. 53/2003 — Codul muncii, ale art. 74, 75 și 77 din Legea
nr. 168/1999 privind soluționarea conflictelor de muncă și
ale art. 164 din Codul de procedură civilă, excepție ridicată de
Societatea Comercială ăPetrom” — S.A. București în cauze
având ca obiect pretenții bănești.
Totodată, prin Decizia civilă nr. 945R din 23 februarie 2010,
pronunțată în Dosarul nr. 4.512/87/2008, Curtea de Apel
București — Secția a VII-a civilă și pentru cauze privind
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 286—288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind
soluționarea conflictelor de muncă, excepție ridicată de
Societatea Comercială ăPetrom” — S.A. București într-o cauză
având ca obiect pretenții bănești.
În motivarea excepției de neconstituționalitate autorul
acesteia susține, în esență, că textele de lege criticate încalcă
accesul liber la justiție, dreptul la un proces echitabil, dreptul la
apărare, precum și condițiile și limitele restrângerii exercițiului
unor drepturi sau al unor libertăți. Astfel, arată că dispozițiile
art. 286—288 din Legea nr. 53/2003 — Codul muncii și ale
art. 74, 75 și 77 din Legea nr. 168/1999 sunt de un formalism
excesiv, de natură să afecteze grav efectivitatea exercitării
drepturilor recunoscute de lege atât pentru angajat, cât și pentru
angajator și să restrângă nejustificat dreptul la apărare al
angajatorului, care este pus într-o situație de dezechilibru față de
angajatul care are calitatea de reclamant. Autorul excepției invocă
faptul că intervalul de timp dintre data primirii citației și data
termenului de judecată este prea scurt pentru ca un angajator să
își exercite dreptul la apărare și să se achite de sarcina probei

MONITORUL OFICIAL AL ROMÂNIEI, PARTEA I, Nr. 753/11.XI.2010
care îi revine. De asemenea, faptul că prevederile art. 164 din
Codul de procedură civilă lasă la aprecierea instanței posibilitatea
conexării cauzelor și nu obligă la luarea unei astfel de măsuri,
ceea ce ar conduce la o economie de timp și cheltuieli, precum și
la o judecată unitară, este de natură să aducă atingere dreptului
la apărare. Astfel, dispozițiile de lege atacate încalcă, în opinia
autorului, și principiul efectivității juridice.
Autorul mai susține că obligarea angajatorului de a suporta
nelimitat întreaga sarcină a probei vine în contradicție cu
normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi, cu titlu de exemplu, expertizele, care în
cazul unor coparticipanți procesuali ajung la costuri uriașe,
suportate de angajator.
Tribunalul Constanța — Secția civilă și Curtea de Apel
București — Secția a VII-a civilă și pentru cauze privind
conflicte de muncă și asigurări sociale apreciază că excepția
de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în dosarele nr. 749D/2010, nr. 796D/2010 și
nr. 797D/2010, apreciază că prevederile legale criticate nu
contravin Constituției, iar în Dosarul nr. 547D/2010 nu a transmis
punctul său de vedere.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 286—288 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, ale art. 74, 75 și 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă, având următorul cuprins:
— Art. 286 din Legea nr. 53/2003 — Codul muncii:
ă(1) Cererile referitoare la soluționarea conflictelor de muncă
se judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Legea nr. 53/2003 — Codul muncii:
ăSarcina probei în conflictele de muncă revine angajatorului,
acesta fiind obligat să depună dovezile în apărarea sa până la
prima zi de înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia.”;
— Art. 74 din Legea nr. 168/1999:
ă(1) Cererile referitoare la soluționarea conflictelor de drepturi
se judecă în regim de urgență.
(2) Termenele de judecată nu pot fi mai mari de 10 zile.

13

(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999:
ăÎn cazul în care sunt contestate măsuri unilaterale dispuse
de unitate, aceasta are obligația ca, până la prima zi de
înfățișare, să depună dovezile în baza cărora a luat măsura
respectivă.”;
— Art. 77 din Legea nr. 168/1999:
ă(1) În cazul în care judecata continuă, administrarea
probelor se va face cu respectarea regimului de urgență al
judecării conflictelor de drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă:
ăPărțile vor putea cere întrunirea mai multor pricini ce se află
înaintea aceleiași instanțe sau instanțe deosebite, de același
grad, în care sunt aceleași părți sau chiar împreună cu alte părți
și al căror obiect și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1)—(3) referitoare la accesul liber la justiție și
dreptul la un proces echitabil, ale art. 24 privind dreptul la
apărare și ale art. 53 alin. (1) referitoare la restrângerea
exercițiului unor drepturi sau al unor libertăți, precum și ale
art. 11 alin. (2) privind raportul dintre dreptul internațional și
dreptul intern și ale art. 20 alin. (2) referitoare la tratatele
internaționale privind drepturile omului, raportate la prevederile
art. 6 paragraful 1 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Constituție și din Convenția pentru apărarea
drepturilor omului și a libertăților fundamentale, invocate de
același autor și cu o motivare identică. Astfel, spre exemplu, prin
Decizia nr. 167 din 25 februarie 2010, publicată în Monitorul
Oficial al României, Partea I, nr. 164 din 15 martie 2010, sau
Decizia nr. 1.015 din 7 iulie 2009, publicată în Monitorul Oficial
al României, Partea I, nr. 547 din 6 august 2009, Curtea a
respins excepția de neconstituționalitate a dispozițiilor art. 286—288
din Legea nr. 53/2003 — Codul muncii, constatând că
dispozițiile art. 286, 287 și 288 din Codul muncii sunt
constituționale, întrucât acestea sunt norme care stabilesc o
procedură specială, derogatorie, privind termenele de judecată
și modalitatea administrării probelor în cazul judecării cererilor
referitoare la conflictele de muncă. Modalitatea în care au fost
reglementate aceste dispoziții este o opțiune a legiuitorului, care
a avut în vedere instituirea unei proceduri simple și urgente,
adaptată raporturilor de muncă și exercitării dreptului la muncă.
Regulile de procedură prevăzute de aceste dispoziții se aplică în
mod echitabil atât angajatorilor, cât și angajaților, fără a fi
favorizată o categorie sau alta. Pentru aceleași considerente
s-a reținut și conformitatea cu normele constituționale invocate
a prevederilor art. 74, 75 și 77 din Legea nr. 168/1999 privind
soluționarea conflictelor de muncă.
În ceea ce privește dispozițiile art. 164 din Codul de
procedură civilă, Curtea a constatat constituționalitatea
acestora, reținând că ele reglementează norme de procedură a
căror interpretare și aplicare revine instanțelor de judecată.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

14

MONITORUL OFICIAL AL ROMÂNIEI, PARTEA I, Nr. 753/11.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 286—288 din Legea nr. 53/2003 — Codul
muncii, ale art. 74, 75 și 77 din Legea nr. 168/1999 privind soluționarea conflictelor de muncă și ale art. 164 din Codul de procedură
civilă, excepție ridicată de Societatea Comercială ăPetrom” — S.A. București în dosarele nr. 8.023/118/2009, nr. 5.260/118/2009
și nr. 5.275/118/2009 ale Tribunalului Constanța — Secția civilă, respectiv ale art. 286—288 din Legea nr. 53/2003 — Codul muncii
și ale art. 74, 75 și 77 din Legea nr. 168/1999 privind soluționarea conflictelor de muncă, excepție ridicată de Societatea Comercială
ăPetrom” — S.A. București în Dosarul nr. 4.512/87/2008 al Curții de Apel București — Secția a VII-a civilă și pentru cauze privind
conflicte de muncă și asigurări sociale.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.193
din 30 septembrie 2010

referitoare la excepția de neconstituționalitate a dispozițiilor art. 12, art. 13 alin. (5), art. 41 alin. (1),
art. 45, 53 și 55 din Ordonanța de urgență a Guvernului nr. 51/1998 privind valorificarea unor active
ale statului, precum și ale Legii nr. 409/2001 pentru aprobarea Ordonanței de urgență
a Guvernului nr. 51/1998
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 12, art. 13 alin. (5), art. 41 alin. (1), art. 45, 53
și 55 din Ordonanța de urgență a Guvernului nr. 51/1998 privind
valorificarea unor active ale statului, precum și ale Legii nr.
409/2001 pentru aprobarea Ordonanței de urgență a Guvernului
nr. 51/1998, excepție ridicată de Anton Zega Macedon în
Dosarul nr. 10.315/299/2009 al Judecătoriei Sectorului 1
București.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că autorul
excepției a depus la dosarul cauzei o cerere de renunțare la
criticile de neconstituționalitate vizând încălcarea art. 26
alin. (1), art. 27 alin. (1), art. 28, art. 76 alin. (1) și art. 124
alin. (2) din Constituție, menținându-și criticile doar în raport cu
art. 115 alin. (6) din Constituție.
Reprezentantul Ministerului Public se opune cererii
formulate, considerând că instanța constituțională a fost legal
învestită cu judecarea excepției de neconstituționalitate astfel
cum a fost formulată în fața instanței de judecată.
Curtea respinge cererea formulată, întrucât renunțarea la
judecată, chiar și cu privire numai la anumite aspecte ale
excepției de neconstituționalitate invocate în fața instanței de
judecată, nu este compatibilă cu procedura din fața Curții
Constituționale, având în vedere dispozițiile art. 55 din Legea

nr. 47/1992. Litigiul constituțional se circumscrie limitelor actului
de sesizare al instanței de judecată, care implicit ia în
considerare excepția de neconstituționalitate astfel cum aceasta
a fost motivată în fața sa.
Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate, invocând
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 noiembrie 2009, pronunțată în Dosarul
nr. 10.315/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 12, art. 13 alin. (5),
art. 41 alin. (1), art. 45, 53 și 55 din Ordonanța de urgență a
Guvernului nr. 51/1998 privind valorificarea unor active ale
statului, precum și ale Legii nr. 409/2001 pentru aprobarea
Ordonanței de urgență a Guvernului nr. 51/1998, excepție
ridicată de Anton Zega Macedon într-o cauză având ca obiect
soluționarea unei contestații la executare.
În motivarea excepției de neconstituționalitate autorul
acesteia susține, în esență, că art. 12 din Ordonanța de urgență
a Guvernului nr. 51/1998 creează un subiect de drept privat
privilegiat, respectiv A.V.A.S. În calitate de cesionar al unor
credite de la bănci, atribuțiile conferite instituției prin acest text
legal corespund dreptului civil și ar fi trebuit supuse regimului
de drept comun, pentru a nu genera inegalități și discriminări.
Or, A.V.A.S. beneficiază de un regim privilegiat, printr-o
reglementare legală specială, nu numai față de toți ceilalți
creditori titulari de drepturi civile similare, ci și față de debitorii
cedenți incluși în sfera de aplicare a ordonanței. În ceea ce îi
privește pe aceștia din urmă, autorul arată că o datorie de natură
delictuală a unei persoane care nu s-a aflat în niciun raport
juridic cu A.V.A.S. și care nu este nici debitor în raport cu
contractul de cesiune este susceptibilă de fi supusă fie dreptului
execuțional comun, fie prevederilor mai puțin favorabile ale

MONITORUL OFICIAL AL ROMÂNIEI, PARTEA I, Nr. 753/11.XI.2010
Ordonanței de urgență a Guvernului nr. 51/1998, după calitatea
și vrerea creditorului. Astfel, ca urmare a cesiunii către A.V.A.S,
debitorul se găsește în litigiu cu un cesionar cu drepturi mai mari
decât cele ale creditorului cedent. Așa fiind, se aduce atingere
dispozițiilor constituționale care prevăd că ăJustiția este unică,
imparțială și egală pentru toți”. În continuare, arată că A.V.A.S.
se bucură de puteri discreționare, așa cum reiese din dispozițiile
art. 41, 53, art. 55 alin. (1) lit. b) și c) din aceeași ordonanță, care
aduc atingere drepturilor fundamentale prevăzute de art. 26
alin. (1), art. 27 alin. (1) și art. 28 din Constituție. Această
restrângere nu putea opera, însă, printr-o ordonanță de urgență,
așa cum reiese din art. 115 alin. (6) din Constituție, iar această
ordonanță nu a fost aprobată prin lege organică.
Judecătoria Sectorului 1 București consideră că excepția
de neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
formulată este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 12, art.13 alin. (5), art. 41 alin. (1), art. 45, art. 53
și art. 55 din Ordonanța de urgență a Guvernului nr. 51/1998
privind valorificarea unor active ale statului, republicată în
Monitorul Oficial al României, Partea I, nr. 948 din 24 decembrie
2002, aprobată cu modificări și completări prin Legea
nr. 409/2001, publicată în Monitorul Oficial al României,
Partea I, nr. 398 din 19 iulie 2001, lege care, în ansamblul său,
face de asemenea obiect al excepției de neconstituționalitate.
Prevederile Ordonanței de urgență a Guvernului nr. 51/1998,
criticate ca fiind neconstituționale, au următorul conținut:
— Art. 12: ă(1) În vederea îndeplinirii rolului său, A.V.A.S. are
următoarele atribuții principale:
a) preluarea cu plată a creanțelor neperformante și a
creanțelor comerciale asociate acestora. Plata sau emiterea de
titluri de valoare negociabile se va face în condițiile art. 17;
b) preluarea fără plată a unor creanțe fiscale, conform legii;
c) preluarea cu/fără plată a unor creanțe comerciale, conform
legii;
d) preluarea fără plată a unor acțiuni/părți sociale deținute
de stat;
e) exercitarea tuturor drepturilor și îndeplinirea tuturor
obligațiilor ce decurg din calitatea de acționar/asociat a statului;
f) valorificarea creanțelor neperformante, creanțelor
comerciale și a creanțelor fiscale preluate, la valoarea nominală
a acestora, prin:
— plata eșalonată, efectuată de debitor după încheierea unei
convenții de eșalonare cu A.V.A.S., asigurată în mod
corespunzător cu garanții;
— cesiunea creanțelor, prin negociere directă, ca urmare a
primirii unei oferte de cumpărare;
— subrogația în drepturile de creanță ale A.V.A.S., prin
negociere directă, ca urmare a primirii unei oferte de plată
integrală de la un terț;
— stingerea creanțelor ca efect al dării în plată;
— conversia creanțelor în acțiuni;

15

g) valorificarea creanțelor neperformante, creanțelor
comerciale și a creanțelor fiscale preluate, la valoarea de piață
a acestora, rezultată din raportul dintre cerere și ofertă, prin:
— cesiunea creanțelor prin licitație publică;
— executarea silită prin poprirea tuturor veniturilor
debitorului, urmăribile potrivit legii;
— executarea silită a bunurilor mobile și imobile aflate în
proprietatea debitorului sau garanților, declarate urmăribile
potrivit prezentei ordonanțe de urgență, în vederea valorificării
prin licitație publică;
— alte măsuri de natură să faciliteze valorificarea superioară
a creanțelor, inclusiv valorificarea asociată cu creanțe
comerciale preluate de către A.V.A.S.;
h) valorificarea acțiunilor deținute de stat și administrate de
A.V.A.S., la valoarea de piață a acestora, rezultată din raportul
dintre cerere și ofertă, prin:
— operațiuni specifice piețelor reglementate, interne sau
internaționale, pentru societățile deținute public;
— cesiunea acțiunilor prin licitație publică, internă sau
internațională, pentru societățile de tip închis;
i) valorificarea părților sociale deținute de stat și administrate
de A.V.A.S., la valoarea de piață a acestora, rezultată din
raportul dintre cerere și ofertă, prin:
— cesiunea părților sociale prin negociere directă, în cazul în
care există și alți asociați în societatea comercială;
— cesiunea părților sociale prin licitație publică;
j) valorificarea unor active ale regiilor autonome și societăților
comerciale la care statul este acționar majoritar, prin licitație
publică.
(2) A.V.A.S. îndeplinește orice alte atribuții care îi revin prin
acte normative.”;
— Art. 13 alin. (5): ăTermenul de prescripție a dreptului de a
cere executarea silită a creanțelor preluate de A.V.A.S.,
constatate prin acte care constituie titlu executoriu sau care,
după caz, au fost învestite cu formulă executorie, este de 7 ani.
Acest termen nu se aplică creanțelor pentru care dreptul de a
cere executarea silită a fost prescris.”;
— Art. 41 alin. (1): ăTitlul executoriu se comunică debitorului
și se pune în executare fără nici o formalitate.”;
— Art. 45: ăCererile de orice natură privind drepturile și
obligațiile în legătură cu activele bancare preluate de A.V.A.S.,
inclusiv cele formulate pentru angajarea răspunderii civile a
persoanelor fizice și juridice, altele decât debitorii definiți la art. 38,
sunt de competența Curții de apel în a cărei rază teritorială se
află sediul sau, după caz, domiciliul pârâtului și se judecă de
urgență și cu precădere.”;
— Art. 53: ăOrganele de poliție, persoanele fizice și juridice,
precum și celelalte organe competente prevăzute la art. 52 alin. (2)
sunt obligate să dea de îndată relațiile solicitate de corpul de
executori, fără perceperea vreunei taxe ori a vreunui tarif.”;
— Art. 55: ă(1) În exercitarea atribuțiilor ce le revin executorii
A.V.A.S. pot:
a) să intre în orice incintă de afaceri a debitorului persoană
juridică sau în alte incinte ale acestuia, în scopul identificării
bunurilor sau valorilor care pot fi executate silit;
b) să intre în toate încăperile în care se găsesc bunuri sau
valori ale debitorului persoană fizică, precum și să cerceteze
toate locurile în care acesta își păstrează bunurile;
c) să solicite și să cerceteze orice document sau element
material care poate constitui o probă în determinarea bunurilor
proprietate a debitorului.
(2) Executorii pot intra în încăperile ce reprezintă domiciliul
sau reședința unei persoane fizice, cu consimțământul acesteia,
iar în caz de refuz executorul va cere autorizarea instanței
judecătorești competente, aplicându-se dispozițiile Codului de
procedură civilă, privind ordonanța președințială.”
Autorul excepției consideră că aceste texte de lege sunt
contrare următoarelor texte din Constituție: art. 124 alin. (2) care
consacră caracterul unic imparțial și egal al justiției, art. 115 alin. (6)
prin care se arată că dispozițiile unei ordonanțe de urgență nu
pot afecta drepturile și libertățile prevăzute de Constituție,
art. 26 alin. (1) privind respectarea și ocrotirea de către
autoritățile publice a vieții intime, familiale și private, art. 27

16

MONITORUL OFICIAL AL ROMÂNIEI, PARTEA I, Nr. 753/11.XI.2010

alin. (1) referitor la inviolabilitatea domiciliului, art. 28 privind
secretul corespondenței și art. 76 alin. (1) referitor la majoritatea
cu care se adoptă legile organice.
Examinând excepția de neconstituționalitate ridicată, Curtea
constată că, prin Decizia nr. 83 din 26 ianuarie 2010, publicată
în Monitorul Oficial al României, Partea I, nr. 209 din 2 aprilie
2010, s-a mai pronunțat în raport cu o critică identică de
neconstituționalitate. Astfel, Curtea a reținut că atribuțiile
principale ale acestei instituții, prevăzute de art. 12 din
Ordonanța de urgență a Guvernului nr. 51/1998, includ
preluarea și valorificarea creanțelor neperformante și a
creanțelor comerciale asociate acestora, a unor creanțe fiscale
și unor creanțe comerciale, preluarea, administrarea și
valorificarea unor acțiuni/părți sociale deținute de stat, precum
și valorificarea unor active ale regiilor autonome și societăților
comerciale la care statul este acționar majoritar.
Cu același prilej, Curtea a constat, așadar, că rolul îndeplinit
de A.V.A.S., prin însăși natura activelor valorificate, care au o
strânsă legătură cu bugetul de stat și datoria publică internă, nu
poate fi redus la acela de simplu cesionar al unor creanțe, așa
cum se susține în motivarea excepției de neconstituționalitate.
Această împrejurare justifică instituirea unor proceduri care să
asigure celeritatea și siguranța valorificării activelor de către
A.V.A.S., inclusiv prin instituirea unui termen de prescripție
special, a unei proceduri de soluționare a litigiilor și a unei
proceduri de executare speciale. Atât timp cât, pe parcursul
acestor proceduri, persoanele interesate nu sunt împiedicate să
își exercite drepturile lor procesuale garantate de Constituție,
legiuitorul este liber, potrivit prevederilor art. 126 alin. (2) din
acest act normativ fundamental, să reglementeze competența
instanțelor judecătorești și procedura de judecată, în funcție de
situațiile specifice avute în vedere.
Această reglementare nu contravine prevederilor 124
alin. (2) din Constituție, care consacră caracterul unic și egal al
justiției. Astfel, semnificația unicității justiției este aceea că
aceasta se înfăptuiește de același sistem de organe, al
instanțelor judecătorești, indiferent de natura litigiului, aspect ce
nu este înfrânt de dispozițiile de lege criticate. În ceea ce

privește egalitatea înfăptuirii justiției, aceasta, asemănător
principiului egalității în drepturi a cetățenilor, nu presupune
uniformitate, astfel că existența unor dispoziții legale cu caracter
special, justificate de situațiile deosebite avute în vedere de
legiuitor, nu înseamnă nesocotirea acestei cerințe
constituționale.
Cât privește aspectul invocat de autorul excepției, potrivit
căruia, nefiind parte în contractul de credit cu A.V.A.S., nu este
justificat ca, prin preluarea creanței de către această autoritate,
să fie supus unui tratament diferit de cel aplicabil altor debitori,
Curtea a reținut că, pe lângă obligațiile asumate prin contract,
părțile trebuie să se supună în egală măsură și prevederilor
legale. Astfel, părțile unui contract își asumă nu doar drepturile
și obligațiile stabilite prin acesta, ci și toate consecințele juridice
prevăzute în legislația în vigoare.
În ceea ce privește susținerea potrivit căreia măsurile de
executare a creanțelor de către A.V.A.S. ar fi abuzive, ducând la
încălcarea unor drepturi fundamentale, precum dreptul la
respectarea vieții intime, familiale și private, inviolabilitatea
domiciliului și secretul corespondenței, Curtea a constatat că
executarea silită a unei obligații intervine ca urmare a
neîndeplinirii benevole a ei de către debitor, așa cum a fost
asumată. Altfel spus, protejarea drepturilor fundamentale
amintite nu trebuie absolutizată, astfel încât să conducă la însăși
negarea posibilității creditorului de a-și valorifica dreptul său. În
plus, Curtea observă că pe parcursul executării debitorul
beneficiază de garanții ce au în vedere protejarea drepturilor
sale. În acest sens, art. 55 alin. (2) din Ordonanța de urgență a
Guvernului nr. 51/1998 prevede că dreptul executorilor de a intra
în încăperile ce reprezintă domiciliul sau reședința unei
persoane fizice se realizează doar cu acordul acesteia, iar în
caz de refuz executorul va trebui să obțină autorizarea instanței
judecătorești competente, pe calea ordonanței președințiale.
Neexistând elemente noi, de natură a determina
reconsiderarea
jurisprudenței
Curții
Constituționale,
considerentele și soluția deciziei menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 12, art. 13 alin. (5), art. 41 alin. (1), art. 45,
53 și 55 din Ordonanța de urgență a Guvernului nr. 51/1998 privind valorificarea unor active ale statului, precum și ale Legii
nr. 409/2001 pentru aprobarea Ordonanței de urgență a Guvernului nr. 51/1998, excepție ridicată de Anton Zega Macedon în
Dosarul nr. 10.315/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 753/11.XI.2010 conține 16 pagini.

Prețul: 3,20 lei

&JUYDGY|447394]
ISSN 1453—4495

