Anul 178 (XXII) — Nr. 685

PARTEA I

LEGI, DECRETE, HOTĂRÂRI ȘI ALTE ACTE

Luni, 11 octombrie 2010

SUMAR

Pagina
DECIZII ALE CURȚII CONSTITUȚIONALE

Pagina

Decizia nr. 1.073 din 16 septembrie 2010 referitoare la
excepția de neconstituționalitate a dispozițiilor art. 3
alin. (1) coroborat cu lit. A pct. 13 din anexa la
Ordonanța de urgență a Guvernului nr. 27/2006 privind
salarizarea și alte drepturi ale judecătorilor, procurorilor
și altor categorii de personal din sistemul justiției ......

Decizia nr. 1.035 din 14 septembrie 2010 referitoare la
excepția de neconstituționalitate a prevederilor
Ordonanței de urgență a Guvernului nr. 148/2005
privind susținerea familiei în vederea creșterii copilului,
în ansamblul său, precum și a dispozițiilor art. 1
alin. (1) din aceeași ordonanță, ale Ordonanței de
urgență a Guvernului nr. 158/2005 privind concediile
și indemnizațiile de asigurări sociale de sănătate, în
ansamblul său, precum și a dispozițiilor art. 10 alin. (1)
din aceeași ordonanță și ale Ordonanței de urgență
a Guvernului nr. 226/2008 privind unele măsuri
financiar-bugetare ......................................................

2–4

Decizia nr. 1.050 din 14 septembrie 2010 referitoare la
excepția de neconstituționalitate a prevederilor art. 3 și
26 din Legea nr. 50/1991 privind autorizarea executării
lucrărilor de construcții ..............................................

4–6

Decizia nr. 1.063 din 16 septembrie 2010 referitoare la
excepția de neconstituționalitate a dispozițiilor art. 14
alin. (1) lit. e) din Ordonanța de urgență a Guvernului
nr. 12/2006 pentru stabilirea unor măsuri de
reglementare a pieței pe filiera cerealelor și a
produselor procesate din cereale, precum și ale art. 31
și art. 34 alin. (1) din Ordonanța Guvernului nr. 2/2001
privind regimul juridic al contravențiilor ......................

Nr.

9–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
793.

6–8

— Ordin al ministrului transporturilor și infrastructurii
privind aprobarea bugetului de venituri și cheltuieli
rectificat pe anul 2010 al Școlii Superioare de Aviație
Civilă ..........................................................................

10–13

1.277/748. — Ordin al ministrului sănătății și al președintelui
Casei Naționale de Asigurări de Sănătate privind
modificarea Normelor tehnice de realizare a
programelor naționale de sănătate în anul 2010,
aprobate prin Ordinul ministrului sănătății și al
președintelui Casei Naționale de Asigurări de Sănătate
nr. 264/407/2010 ........................................................

14–15

2.266. — Ordin al ministrului dezvoltării regionale și turismului
privind modificarea Ordinului ministrului dezvoltării
regionale și locuinței nr. 637/2009 pentru aprobarea
categoriilor de cheltuieli eligibile efectuate în cadrul
componentei de Asistență tehnică a Programului
operațional comun România — Ucraina — Republica
Moldova 2007—2013 ................................................

15–16

2

MONITORUL OFICIAL AL ROMÂNIEI, PARTEA I, Nr. 685/11.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.035
din 14 septembrie 2010

referitoare la excepția de neconstituționalitate a prevederilor Ordonanței de urgență a Guvernului
nr. 148/2005 privind susținerea familiei în vederea creșterii copilului, în ansamblul său, precum și
a dispozițiilor art. 1 alin. (1) din aceeași ordonanță, ale Ordonanței de urgență a Guvernului
nr. 158/2005 privind concediile și indemnizațiile de asigurări sociale de sănătate, în ansamblul său,
precum și a dispozițiilor art. 10 alin. (1) din aceeași ordonanță și ale Ordonanței de urgență
a Guvernului nr. 226/2008 privind unele măsuri financiar-bugetare
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Antonia Constantin
Cristina Toma

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1 și 2 din Ordonanța de urgență a Guvernului
nr. 148/2005 privind susținerea familiei în vederea creșterii
copilului, art. 10 din Ordonanța de urgență a Guvernului
nr. 158/2005 privind concediile și indemnizațiile de asigurări
sociale de sănătate și art. 12 din Ordonanța de urgență a
Guvernului nr. 226/2008 privind unele măsuri financiar-bugetare,
excepție ridicată de Nicoleta Ștefanov în Dosarul
nr. 30.246/3/2009 al Tribunalului București — Secția a IX-a de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Având cuvântul, reprezentantul Ministerului Public pune
concluzii de respingere a excepției de neconstituționalitate ca
fiind neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 30.246/3/2009, Tribunalul București — Secția a IX-a de
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 1 și 2 din Ordonanța de urgență a
Guvernului nr. 148/2005 privind susținerea familiei în
vederea creșterii copilului, art. 10 din Ordonanța de urgență
a Guvernului nr. 158/2005 privind concediile și
indemnizațiile de asigurări sociale de sănătate și art. 12 din
Ordonanța de urgență a Guvernului nr. 226/2008 privind
unele măsuri financiar-bugetare.
Excepția de neconstituționalitate a fost ridicată de Nicoleta
Ștefanov într-o cauză civilă ce are ca obiect obligația de a face.
În motivarea excepției de neconstituționalitate, autorul
acesteia arată că dispozițiile de lege criticate încalcă principiul
simetriei valorice între cuantumul contribuției la asigurările
sociale și cel al indemnizației, întrucât unii dintre beneficiarii
indemnizației pentru maternitate și risc maternal, a indemnizației
pentru îngrijirea copilului bolnav și a indemnizației de concediu
pentru creșterea copilului primesc sume plafonate, ca urmare a
adoptării reglementărilor criticate, indiferent de contribuția

individuală, cu atât mai mult cu cât acordarea indemnizațiilor în
discuție este condiționată de realizarea unui venit profesional
supus impozitării, care trebuie obținut pe o durată de cel puțin
12 luni. Arată că asiguratului i se stabilește un anumit cuantum
al participării la formarea fondurilor necesare pentru acordarea
indemnizațiilor, dar prestația corelativă a statului este plafonată
sub aspectul cuantumului.
Consideră că ordonanțele de urgență ale Guvernului
nr. 148/2005, 158/2005 și 226/2008 au fost emise cu încălcarea
dispozițiilor art. 115 alin. (1) și (6) din Constituție, întrucât acesta
nu este abilitat să emită ordonanțe în domeniul asigurărilor
sociale publice.
Tribunalul București — Secția a IX-a de contencios
administrativ și fiscal apreciază că excepția de
neconstituționalitate este întemeiată, prin raportare la dispozițiile
art. 16 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul
Poporului
arată
că
excepția
de
neconstituționalitate a dispozițiilor art. 1 și 2 din Ordonanța de
urgență a Guvernului nr. 148/2005 este inadmisibilă, întrucât
dispozițiile criticate au fost modificate și nu mai sunt în vigoare.
Arată că dispozițiile art. 12 din Ordonanța de urgență a
Guvernului nr. 226/2008 sunt constituționale întrucât plafonarea
cuantumului indemnizației pentru creșterea copilului reprezintă
o problemă de politică legislativă. În ceea ce privește critica
prevederilor art. 10 din Ordonanța de urgență a Guvernului
nr. 158/2005, apreciază că instituirea unui plafon maxim al bazei
de calcul a concediilor medicale și a indemnizațiilor de asigurări
sociale de sănătate este justificată de asigurarea unui just
echilibru între riscul asigurat și suma plătită pentru asigurarea
riscului, ambele raportându-se la aceeași bază de calcul, ce nu
poate depăși 12 salarii minime brute pe țară.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 685/11.X.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor art. 1 și 2 din Ordonanța de
urgență a Guvernului nr. 148/2005 privind susținerea familiei în
vederea creșterii copilului, art. 10 din Ordonanța de urgență a
Guvernului nr. 158/2005 privind concediile și indemnizațiile de
asigurări sociale de sănătate și art. 12 din Ordonanța de urgență
a Guvernului nr. 226/2008 privind unele măsuri financiarbugetare.
Din argumentarea excepției reiese însă că autorul acesteia
consideră ca fiind neconstituționale dispozițiile art. 1 alin. (1) din
Ordonanța de urgență a Guvernului nr. 148/2005 privind
susținerea familiei în vederea creșterii copilului, astfel cum a fost
modificată prin art. 12 din Ordonanța de urgență a Guvernului
nr. 226/2008 privind unele măsuri financiar-bugetare, publicată
în Monitorul Oficial al României, Partea I, nr. 899 din
31 decembrie 2008, și art. 10 alin. (1) din Ordonanța de urgență
a Guvernului nr. 158/2005 privind concediile și indemnizațiile de
asigurări sociale de sănătate, astfel cum a fost modificată prin
Ordonanța de urgență a Guvernului nr. 91/2006 privind unele
măsuri referitoare la asigurările sociale de stat și asigurările
sociale de sănătate, publicată în Monitorul Oficial al României,
Partea I, nr. 958 din 28 noiembrie 2006, având următorul
conținut:
— Art. 1 alin. (1) din Ordonanța de urgență a Guvernului
nr. 148/2005: ă(1) Începând cu data de 1 ianuarie 2009,
persoanele care, în ultimul an anterior datei nașterii copilului, au
realizat timp de 12 luni venituri profesionale supuse impozitului
pe venit potrivit prevederilor Legii nr. 571/2003 privind Codul
fiscal, cu modificările și completările ulterioare, beneficiază de
concediu pentru creșterea copilului în vârstă de până la 2 ani
sau, în cazul copilului cu handicap, de până la 3 ani, precum și
de o indemnizație lunară în cuantum de 600 lei sau, opțional, în
cuantum de 85% din media veniturilor realizate pe ultimele
12 luni, dar nu mai mult de 4.000 lei”;
— Art.10 alin. (1) din Ordonanța de urgență a Guvernului
nr. 158/2005: ă(1) Baza de calcul a indemnizațiilor prevăzute la
art. 2 se determină ca medie a veniturilor lunare din ultimele
6 luni din cele 12 luni din care se constituie stagiul de cotizare,
până la limita a 12 salarii minime brute pe țară lunar, pe baza
cărora se calculează contribuția pentru concedii și indemnizații”.
De asemenea, autorul excepției critică și Ordonanța de
urgență a Guvernului nr. 148/2005, publicată în Monitorul Oficial
al României, Partea I, nr. 1.008 din 14 noiembrie 2005,
Ordonanța de urgență a Guvernului nr. 158/2005, publicată în
Monitorul Oficial al României, Partea I, nr. 1.074 din
29 noiembrie 2005, și Ordonanța de urgență a Guvernului
nr. 226/2008, publicată în Monitorul Oficial al României, Partea I,
nr. 899 din 31 decembrie 2008, sub aspectul extrinsec al
acestora.
Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea în
drepturi a cetățenilor, art. 20 referitor la tratatele internaționale
privind drepturile omului, art. 34 alin. (3) privind dreptul la
ocrotirea sănătății, art. 47 referitor la nivelul de trai, art. 53
privind restrângerea exercițiului unor drepturi sau al unor libertăți
și art. 115 alin. (1) și (6) referitor la delegarea legislativă. De
asemenea, autorul consideră că textele de lege criticate încalcă
și prevederile Cartei europene privind statutul judecătorilor și
art. 9 și 10 din Pactul internațional cu privire la drepturile
economice, sociale și culturale privind dreptul la securitate
socială.
În ceea ce privește critica de neconstituționalitate a
dispozițiilor art. 1 alin. (1) din Ordonanța de urgență a
Guvernului nr. 148/2005, astfel cum a fost modificată prin
Ordonanța de urgență a Guvernului nr. 226/2008, Curtea

3

constată că, după cum reiese din preambulul Ordonanței de
urgență a Guvernului nr. 148/2005 privind susținerea familiei în
vederea creșterii copilului, ordonanța în discuție are ca scop
îmbunătățirea standardului de viață al persoanelor vârstnice,
pentru aceasta fiind necesară consolidarea financiară a
sistemului public de pensii, prin externalizarea din bugetul
asigurărilor sociale de stat a prestațiilor care nu au natură
contributivă sau nu au legătură cu riscurile sociale asigurate,
precum și îmbunătățirea echilibrului social-economic al familiei,
prin susținerea acesteia în vederea creșterii copilului. Astfel,
pentru îndeplinirea scopului urmărit de legiuitor, s-a instituit o
indemnizație ce reprezintă o prestație de asistență socială cu
caracter universal, care nu este supusă sistemului contributiv.
Agenția Națională pentru Prestații Sociale se organizează și
funcționează ca organ de specialitate al administrației publice
centrale, în subordinea Ministerului Muncii, Familiei și Protecției
Sociale, având ca scop administrarea și gestionarea tuturor
prestațiilor sociale acordate de la bugetul de stat, prin bugetul
Ministerului Muncii, Familiei și Protecției Sociale, iar nu din
bugetul asigurărilor sociale de stat. În ceea ce privește
contribuția individuală de asigurări sociale de sănătate aplicabilă
indemnizației pentru creșterea copilului, aceasta se suportă de
la bugetul de stat, iar asupra dreptului indemnizației pentru
creșterea copilului nu se datorează celelalte contribuții sociale
obligatorii stabilite de lege, ceea ce atestă, o dată în plus, faptul
că dreptul de asistență socială în discuție nu este supus
sistemului contributiv, astfel încât dispozițiile art. 1 alin. (1) din
Ordonanța de urgență a Guvernului nr. 148/2005 nu încalcă
prevederile constituționale invocate.
Referitor la pretinsa critică de neconstituționalitate a
dispozițiilor art. 10 alin. (1) din Ordonanța de urgență a
Guvernului nr. 158/2005, Curtea apreciază că, începând cu data
intrării în vigoare a prevederilor acestei ordonanțe, cota de
contribuție destinată exclusiv finanțării cheltuielilor cu plata
drepturilor prevăzute în ordonanța în discuție se datorează și se
achită de către angajatori pentru asigurații care desfășoară
activități pe bază de contract individual de muncă sau în baza
raportului de serviciu. Astfel, criticile aduse prevederilor art. 10
alin. (1) nu își au suportul legal, întrucât nu autorul excepției
datorează cota de contribuție, ci angajatorul acestuia. Mai mult
decât atât, în conformitate cu dispozițiile art. 6 alin. (8) din
Ordonanța de urgență a Guvernului nr. 158/2005, ă(8) Baza
lunară de calcul a contribuției pentru concedii și indemnizații
pentru persoanele prevăzute la art. 1 alin. (1) nu poate fi mai
mare decât produsul dintre numărul asiguraților din luna pentru
care se calculează contribuția și valoarea corespunzătoare a
12 salarii minime brute pe țară”. Ne aflăm, deci, în prezența unui
exemplu cât se poate de elocvent cu privire la principiul simetriei
juridice, astfel încât nu se poate reține, sub niciun aspect,
neconstituționalitatea textului de lege criticat prin raportare la
normele și principiile constituționale invocate de către autorul
excepției.
În ceea ce privește critica de neconstituționalitate privind
emiterea ordonanțelor de urgență ale Guvernului nr. 148/2005,
158/2005 și 226/2008 cu încălcarea dispozițiilor art. 115 alin. (1)
și (6) din Constituție, întrucât Guvernul nu este abilitat să emită
ordonanțe în domeniul asigurărilor sociale publice, Curtea
apreciază că interdicția emiterii de ordonanțe în domenii ce nu
fac obiectul legilor organice privește ordonanțele simple. În
temeiul dispozițiilor art. 115 alin. (4), ă(4) Guvernul poate adopta
ordonanțe de urgență numai în situații extraordinare a căror
reglementare nu poate fi amânată, având obligația de a motiva
urgența numai în cuprinsul acestora”. Curtea constată că, în
preambulul celor trei ordonanțe, legiuitorul a motivat temeinic
caracterul de urgență al acestora, astfel încât, sub aspectul
extrinsec al ordonanțelor în discuție, nu ne aflăm în prezența
unor cauze de neconstituționalitate.

4

MONITORUL OFICIAL AL ROMÂNIEI, PARTEA I, Nr. 685/11.X.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței de urgență a Guvernului nr. 148/2005 privind
susținerea familiei în vederea creșterii copilului, în ansamblul său, precum și a dispozițiilor art. 1 alin. (1) din aceeași ordonanță,
ale Ordonanței de urgență a Guvernului nr. 158/2005 privind concediile și indemnizațiile de asigurări sociale de sănătate, în
ansamblul său, precum și a dispozițiilor art. 10 alin. (1) din aceeași ordonanță și ale Ordonanței de urgență a Guvernului
nr. 226/2008 privind unele măsuri financiar-bugetare, excepție ridicată de Nicoleta Ștefanov în Dosarul nr. 30.246/3/2009 al
Tribunalului București — Secția a IX-a de contencios administrativ și fiscal.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 1.050
din 14 septembrie 2010

referitoare la excepția de neconstituționalitate a prevederilor art. 3 și 26 din Legea nr. 50/1991
privind autorizarea executării lucrărilor de construcții
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 3 și 26 din Legea nr. 50/1991 privind
autorizarea executării lucrărilor de construcții, excepție ridicată
de Lucian Terec Lobonț în Dosarul nr. 1.801/337/2009 al
Judecătoriei Zalău.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, apreciind că nu se impune reconsiderarea
jurisprudenței în materie a Curții Constituționale.

fost ridicată de Lucian Terec Lobonț într-o cauză civilă având ca
obiect soluționarea plângerii împotriva unui proces-verbal de
stabilire și sancționare a unei contravenții.
În motivarea excepției de neconstituționalitate, autorul
acesteia susține, în esență, că obligația impusă titularilor
dreptului de proprietate privată asupra unui teren de a construi
conform voinței unor organe administrative constituie o golire de
conținut a dreptului de proprietate privată, prin restricționarea
nepermisă a momentului și a modalității în care titularul dreptului
de proprietate poate să edifice o construcție. Susține că textele
de lege criticate instituie un tratament discriminatoriu de vreme
ce regimul sancționator nu se aplică și statului sau persoanelor
juridice de drept public.
Judecătoria
Zalău
consideră
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2009, pronunțată în Dosarul
nr. 1.801/337/2009, Judecătoria Zalău a sesizat Curtea
Constituțională cu excepția de neconstituționalitate a
prevederilor art. 3 și 26 din Legea nr. 50/1991 privind
autorizarea executării lucrărilor de construcții. Excepția a

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 685/11.X.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 3 și 26 din Legea nr. 50/1991 privind autorizarea
executării lucrărilor de construcții, republicată în Monitorul Oficial
al României, Partea I, nr. 933 din 13 octombrie 2004, astfel cum
au fost modificate și completate prin Ordonanța de urgență a
Guvernului nr. 214/2008 pentru modificarea și completarea Legii
nr. 50/1991 privind autorizarea executării lucrărilor de construcții,
publicată în Monitorul Oficial al României, Partea I, nr. 847 din
16 decembrie 2008, și prin Legea nr. 261/2009 privind
aprobarea Ordonanței de urgență a Guvernului nr. 214/2008
pentru modificarea și completarea Legii nr. 50/1991 privind
autorizarea executării lucrărilor de construcții, publicată în
Monitorul Oficial al României, Partea I, nr. 493 din 16 iulie 2009.
Textele criticate au, în prezent, următorul conținut:
— Art. 3: ă(1) Construcțiile civile, industriale, agricole, cele
pentru susținerea instalațiilor și utilajelor tehnologice, pentru
infrastructură de orice fel sau de oricare altă natură se pot
realiza numai cu respectarea autorizației de construire, precum
și a reglementărilor privind proiectarea și executarea
construcțiilor, pentru:
a) lucrări de construire, reconstruire, consolidare, modificare,
extindere, reabilitare, schimbare de destinație sau de reparare
a construcțiilor de orice fel, precum și a instalațiilor aferente
acestora, cu excepția celor prevăzute la art. 11;
b) lucrări de construire, reconstruire, extindere, reparare,
consolidare, protejare, restaurare, conservare, precum și orice
alte lucrări, indiferent de valoarea lor, care urmează să fie
efectuate la construcții reprezentând monumente istorice,
inclusiv la anexele acestora, identificate în același imobil —
teren și/sau construcții, la construcții amplasate în zone de
protecție a monumentelor și în zone construite protejate, stabilite
potrivit legii, ori la construcții cu valoare arhitecturală sau istorică
deosebită, stabilite prin documentații de urbanism aprobate;
c) lucrări de construire, reconstruire, modificare, extindere,
reparare, modernizare și reabilitare privind căile de comunicație
de orice fel, drumurile forestiere, lucrările de artă, rețelele și
dotările tehnico-edilitare, branșamente și racorduri la rețele de
utilități, lucrările hidrotehnice, amenajările de albii, lucrările de
îmbunătățiri funciare, lucrările de instalații de infrastructură,
lucrările pentru noi capacități de producere, transport, distribuție
a energiei electrice și/sau termice, precum și de reabilitare și
retehnologizare a celor existente;
d) împrejmuiri și mobilier urban, amenajări de spații verzi,
parcuri, locuri de joacă și agrement, piețe și alte lucrări de
amenajare a spațiilor publice;
e) lucrări de foraje și excavări necesare pentru efectuarea
studiilor geotehnice și a prospecțiunilor geologice, proiectarea și
deschiderea exploatărilor de cariere și balastiere, a sondelor de
gaze și petrol, precum și a altor exploatări de suprafață,
subterane sau subacvatice;
f) lucrări, amenajări și construcții cu caracter provizoriu
necesare în vederea organizării executării lucrărilor, în condițiile
prevăzute la art. 7 alin. (1) și (13);
g) organizarea de tabere de corturi, căsuțe sau de rulote;
h) lucrări de construcții cu caracter provizoriu: chioșcuri,
tonete, cabine, spații de expunere, corpuri și panouri de afișaj,
firme și reclame, copertine și pergole situate pe căile și spațiile
publice, anexe gospodărești, precum și anexele gospodărești
ale exploatațiilor agricole situate în extravilan;
i) cimitire — noi și extinderi.
(2) În vederea simplificării procedurii de autorizare a
executării lucrărilor de construcții provizorii prevăzute la alin. (1)
lit. d), g) și h), autorizația de construire se emite în baza
documentațiilor tehnice — D.T. cu conținut simplificat în raport
cu conținutul-cadru prevăzut în anexa nr. 1.”

5

— Art. 26: ă(1) Constituie contravenții următoarele fapte,
dacă nu au fost săvârșite în astfel de condiții încât, potrivit legii,
să fie considerate infracțiuni:
a) executarea sau desființarea, totală ori parțială, fără
autorizație a lucrărilor prevăzute la art. 3, cu excepția celor
menționate la lit. b), de către investitor și executant;
b) executarea sau desființarea, cu nerespectarea
prevederilor autorizației și a proiectului tehnic, a lucrărilor
prevăzute la art. 3, cu excepția celor prevăzute la lit. b), precum
și continuarea executării lucrărilor autorizate fără solicitarea unei
noi autorizații de construire în situațiile prevăzute la art. 7
alin. (15), de către investitor și executant;
c) aprobarea furnizării de utilități urbane, ca urmare a
executării de lucrări de branșamente și racorduri la rețele pentru
construcții noi neautorizate;
d) menținerea după expirarea termenului prevăzut prin
autorizație sau după terminarea lucrărilor autorizate ori
adaptarea în alte scopuri față de cele prevăzute în autorizație a
construcțiilor, lucrărilor și amenajărilor cu caracter provizoriu;
e) neaducerea terenului la starea inițială de către investitor,
după terminarea lucrărilor prevăzute la art. 3 lit. c), precum și
nerealizarea lucrărilor de curățare, amenajare ori degajare, după
caz, a amplasamentului și/sau a terenurilor adiacente ocupate
temporar pe durata execuției, o dată cu încheierea lucrărilor de
bază;
f) împiedicarea ori sustragerea de la efectuarea controlului,
prin interzicerea accesului organelor de control abilitate sau prin
neprezentarea documentelor și a actelor solicitate;
g) neanunțarea datei începerii lucrărilor de construcții
autorizate, în conformitate cu prevederile art. 7 alin. (8);
h) neemiterea certificatelor de urbanism în termenul prevăzut
la art. 6 alin. (2), precum și emiterea de certificate de urbanism
incomplete ori cu date eronate, care nu conțin lista cuprinzând
avizele și acordurile legale necesare în raport cu obiectivul de
investiții, sau eliberarea acestora condiționat de elaborarea
prealabilă a unei documentații de urbanism sau a oricăror
documentații tehnice de definire a scopului solicitării, cu
depășirea termenului legal, sau refuzul nejustificat ori
condiționarea furnizării informațiilor de interes public prevăzute
la art. 6 alin. (1);
h1) neemiterea autorizațiilor de construire în termenul
prevăzut la art. 7 alin. (1);
i) emiterea de autorizații de construire/desființare:
— în lipsa unui drept real asupra imobilului, care să confere
dreptul de a solicita autorizația de construire/desființare;
— în lipsa sau cu nerespectarea prevederilor documentațiilor
de urbanism, aprobate potrivit legii;
— în baza unor documentații incomplete sau elaborate în
neconcordanță cu prevederile certificatului de urbanism, ale
Codului civil, ale conținutului-cadru al proiectului pentru
autorizarea executării lucrărilor de construcții, care nu conțin
avizele și acordurile legale necesare sau care nu sunt verificate
potrivit legii;
— în lipsa expertizei tehnice privind punerea în siguranță a
întregii construcții, în cazul lucrărilor de consolidare;
— în baza altor documente decât cele cerute prin prezenta
lege;
j) neorganizarea și neexercitarea controlului privind disciplina
în autorizarea și executarea lucrărilor de construcții de către
compartimentele abilitate din cadrul aparatului propriu al
consiliilor județene și al primăriilor, în unitățile lor administrativteritoriale, potrivit prevederilor art. 27 alin. (3) și (4), precum și
neurmărirea modului de îndeplinire a celor dispuse de
Inspectoratul de Stat în Construcții, potrivit dispozițiilor art. 29
alin. (3);
k) neîndeplinirea, la termenul stabilit, a măsurilor dispuse de
Inspectoratul de Stat în Construcții la controlul anterior;

6

MONITORUL OFICIAL AL ROMÂNIEI, PARTEA I, Nr. 685/11.X.2010

l) refuzul nejustificat sau obstrucționarea sub orice formă a
accesului persoanelor fizice sau al reprezentanților persoanelor
juridice la documentele prevăzute la art. 34 alin. (7);
(2) Contravențiile prevăzute la alin. (1), săvârșite de
persoanele fizice sau juridice, se sancționează cu amendă după
cum urmează:
— de la 1.000 lei la 100.000 lei, cele prevăzute la lit. a);
— de la 3.000 lei la 10.000 lei, cele prevăzute la lit. f);
— de 10.000 lei, cele prevăzute la lit. c);
— de la 3.000 lei la 10.000 lei, cele prevăzute la lit. b), d)
și e);
— de la 5.000 lei la 30.000 lei, cele prevăzute la lit. h), h1)
și i);
— de la 1.000 lei la 5.000 lei, cele prevăzute la lit. j) și k);
— de 2.000 lei, cele prevăzute la lit. l);
— de 1.000 lei, cele prevăzute la lit. g).
(3) Cuantumul amenzilor se actualizează anual prin hotărâre
a Guvernului.
(4) Sancțiunea amenzii poate fi aplicată și reprezentantului
persoanei juridice.

(5) Sancțiunea amenzii pentru faptele prevăzute la alin. (1)
lit. h) și i) se aplică funcționarilor publici responsabili de
verificarea documentațiilor care stau la baza emiterii
certificatelor de urbanism și a autorizațiilor de construire sau de
desființare, precum și semnatarilor, potrivit atribuțiilor stabilite
conform legii.
(6) În condițiile prezentei legi nu se aplică sancțiunea
avertisment.”
Examinând excepția de neconstituționalitate, Curtea
constată că, prin mai multe decizii, dintre care pot fi menționate,
exemplificativ, Decizia nr. 150 din 22 februarie 2007, publicată în
Monitorul Oficial al României, Partea I, nr. 186 din 19 martie
2007, sau Decizia nr. 4 din 18 ianuarie 2005, publicată în
Monitorul Oficial al României, Partea I, nr. 244 din 23 martie
2005, instanța de contencios constituțional a constatat
conformitatea prevederilor de lege criticate cu dispozițiile din
Legea fundamentală invocate și în prezenta cauză, din
perspectiva unor critici similare. Soluția pronunțată cu acele
prilejuri și argumentele pe care aceasta s-a bazat își mențin
valabilitatea și în cauza de față, neintervenind elemente de
noutate care să justifice reconsiderarea acestei jurisprudențe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3 și 26 din Legea nr. 50/1991 privind autorizarea executării
lucrărilor de construcții, excepție ridicată de Lucian Terec Lobonț în Dosarul nr. 1.801/337/2009 al Judecătoriei Zalău.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.063
din 16 septembrie 2010

referitoare la excepția de neconstituționalitate a dispozițiilor art. 14 alin. (1) lit. e)
din Ordonanța de urgență a Guvernului nr. 12/2006 pentru stabilirea unor măsuri de reglementare
a pieței pe filiera cerealelor și a produselor procesate din cereale, precum și ale art. 31
și art. 34 alin. (1) din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.

Pe rol se află soluționarea excepției de neconstituționalitate
a dispozițiilor art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, excepție ridicată de Constantin Lazăr în
Dosarul nr. 3.551/317/2009 al Judecătoriei Târgu Cărbunești.
La apelul nominal se constată lipsa părților, față de care
procedura de citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 685/11.X.2010
Președintele dispune a se face apelul și în dosarele
nr. 8.459D/2009, nr. 8.511D/2009 și nr. 480D/2010, având ca
obiect o excepție de neconstituționalitate similară cu cea ridicată
în Dosarul nr. 8.451D/2009.
La apelul nominal în Dosarul Curții Constituționale
nr. 480D/2010 răspunde, pentru Societatea Comercială
ăAutoconstruct” — S.R.L. din Otopeni, avocat cu delegație la
dosar, lipsind celelalte părți, față de care procedura de citare
este legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 8.459D/2009,
nr. 8.511D/2009 și nr. 480D/2010 la Dosarul nr. 8.451D/2009.
Reprezentantul părții prezente, precum și cel al Ministerului
Public pun concluzii de conexare a dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 8.459D/2009,
nr. 8.511D/2009 și nr. 480D/2010 la Dosarul nr. 8.451D/2009,
care este primul înregistrat.
Cauza fiind în stare de judecată, președintele Curții acordă
cuvântul reprezentantului părții prezente, care solicită admiterea
excepției de neconstituționalitate.
Reprezentantul Ministerului Public solicită respingerea
excepției de neconstituționalitate, întrucât autorul acesteia
solicită, în realitate, modificarea și completarea textului legal
criticat.
C U R T E A,

având în vedere actele și lucrările dosarelor, constată
următoarele:
Prin încheierile din 30 noiembrie 2009, 7 decembrie 2009,
14 decembrie 2009 și 11 ianuarie 2010, pronunțate în dosarele
nr. 3.551/317/2009, nr. 9.398/55/2009, nr. 7.751/314/2009 și
nr. 1.507/297/E/2009, Judecătoria Târgu Cărbunești,
Judecătoria Arad — Secția civilă, Judecătoria Suceava și
Tribunalul Botoșani — Secția comercială, de contencios
administrativ și fiscal au sesizat Curtea Constituțională cu
excepția de neconstituționalitate a dispozițiilor art. 14
alin. (1) lit. e) din Ordonanța de urgență a Guvernului
nr. 12/2006 pentru stabilirea unor măsuri de reglementare a
pieței pe filiera cerealelor și a produselor procesate din
cereale, precum și ale art. 31 și art. 34 alin. (1) din
Ordonanța Guvernului nr. 2/2001 privind regimul juridic al
contravențiilor, excepție ridicată de Constantin Lazăr,
Societatea Comercială ăGemark Records” — S.R.L. din
Petroșani, Societatea Comercială ăMarvas Pan” — S.R.L. din
comuna Brașca și Societatea Comercială ăAutoconstruct” —
S.R.L. din Otopeni în cauze având ca obiect soluționarea unor
plângeri contravenționale.
În motivarea excepției de neconstituționalitate se susține
că prevederile legale criticate nu fac distincție cu privire la
titularul dreptului de proprietate al mijlocului de transport supus
confiscării în cazul transportului efectuat în scop comercial al
cerealelor sau al produselor de panificație, neînsoțite de
documentele prevăzute de lege care să justifice proveniența
licită a acestora, ceea ce duce la situația confiscării bunului
mobil în cauză, chiar dacă acesta nu este în proprietatea celui
care a săvârșit contravenția. De asemenea, se arată că
sancțiunea confiscării este disproporționată față de gradul de
pericol social redus al contravenției.
În Dosarul Curții Constituționale nr. 8.511D/2009 se arată că
dispozițiile art. 34 alin. (1) din Ordonanța Guvernului nr. 2/2001
sunt neconstituționale, în măsura în care se interpretează că
sancțiunile complementare pot fi contestate numai sub aspectul
legalității lor, nu și al proporționalității sau oportunității acestora.
Astfel, pentru fapte contravenționale cu un grad de pericol social
redus, spre exemplu, lipsa documentelor justificative pentru o

7

cantitate de produse de panificație în valoare de 800 de lei, se
poate dispune chiar confiscarea unui mijloc de transport cu o
valoare de 50 de ori mai mare, ceea ce este inadmisibil.
Totodată, în Dosarul Curții Constituționale nr. 480D/2010 se
arată că mijlocul de transport marfă proprietate privată a fost
confiscat în baza textului legal criticat, deși acesta a constituit
obiectul unui contract de închiriere vehicule, iar detentorul
precar, refuzând să restituie bunul după rezilierea contractului,
este cel care a efectuat transportul de marfă în mod ilegal.
Judecătoria Târgu Cărbunești apreciază că dispozițiile
art. 14 alin. (1) lit. e) din Ordonanța de urgență a Guvernului
nr. 12/2006 sunt neconstituționale, încălcând prezumția
dobândirii licite a bunurilor, din moment ce nu fac distincție cu
privire la titularul dreptului de proprietate al mijlocului de
transport supus confiscării.
Judecătoria Arad — Secția civilă, Judecătoria Suceava și
Tribunalul Botoșani — Secția comercială, de contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului, în punctul său de vedere comunicat în
Dosarul nr. 8.459D/2009, consideră că dispozițiile legale criticate
sunt constituționale. În celelalte dosare nu a comunicat punctul
său de vedere.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, susținerile părții prezente,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, publicată în Monitorul Oficial al României,
Partea I, nr. 184 din 27 februarie 2006, precum și ale art. 31 și
art. 34 alin. (1) din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, care au următorul
cuprins:
— Art. 14 alin. (1) lit. e) din Ordonanța de urgență a
Guvernului nr. 12/2006: ă(1) Următoarele fapte constituie
contravenții și se sancționează după cum urmează: [...]
e) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop.”;
— Art. 31 din Ordonanța Guvernului nr. 2/2001: ă(1) Împotriva
procesului-verbal de constatare a contravenției și de aplicare a
sancțiunii se poate face plângere în termen de 15 zile de la data
înmânării sau comunicării acestuia.
(2) Partea vătămată poate face plângere numai în ceea ce
privește despăgubirea, iar cel căruia îi aparțin bunurile

8

MONITORUL OFICIAL AL ROMÂNIEI, PARTEA I, Nr. 685/11.X.2010

confiscate, altul decât contravenientul, numai în ceea ce privește
măsura confiscării.”;
— Art. 34 alin. (1) din Ordonanța Guvernului nr. 2/2001:
ă(1) Instanța competentă să soluționeze plângerea, după ce
verifică dacă aceasta a fost introdusă în termen, ascultă pe cel
care a făcut-o și pe celelalte persoane citate, dacă aceștia s-au
prezentat, administrează orice alte probe prevăzute de lege,
necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării.”
Ulterior invocării excepției, dispozițiile art. 14 alin. (1) lit. e) din
Ordonanța de urgență a Guvernului nr. 12/2006 au fost
modificate prin articolul unic pct. 1 din Legea nr. 89/2010 pentru
aprobarea Ordonanței de urgență a Guvernului nr. 93/2009
privind unele măsuri pentru întărirea controlului în scopul
combaterii transporturilor ilicite de mărfuri, publicată în Monitorul
Oficial al României, Partea I, nr. 351 din 27 mai 2010, astfel că
în prezent au următorul cuprins:
— Art. 14 alin. (1) lit. e): ă(1) Următoarele fapte constituie
contravenții și se sancționează după cum urmează: [...]
e) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop, dacă acesta aparține
contravenientului sau dacă nu există contract legal de cărăușie.”
Autorii excepției consideră că sunt încălcate prevederile
constituționale ale art. 21 privind accesul liber la justiție, art. 44
alin. (2) și (4) privind dreptul de proprietate privată, art. 53 privind
restrângerea exercițiului unor drepturi sau libertăți și art. 136
privind proprietatea.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, se constată următoarele:

I. Ulterior sesizării Curții Constituționale, prevederile art. 14
alin. (1) lit. e) din Ordonanța de urgență a Guvernului nr. 12/2006
au fost modificate în sensul dorit de autorii excepției prin Legea
nr. 89/2010, publicată în Monitorul Oficial al României, Partea I,
nr. 351 din 27 mai 2010. Prin urmare, din moment ce forma
anterioară a textului legal criticat a fost modificată chiar în sensul
sugerat de autorii excepției, critica de neconstituționalitate a
rămas fără obiect. În aceste condiții, în temeiul art. 29 alin. (1)
și (6) din Legea nr. 47/1992, întrucât soluția legislativă criticată
nu mai subzistă, excepția de neconstituționalitate a devenit
inadmisibilă.
Susținerile autorului excepției în Dosarul Curții
Constituționale nr. 480D/2010, în sensul că mijlocul de transport
marfă proprietate privată a fost confiscat în baza textului legal
inițial, deși acesta a constituit obiectul unui contract de închiriere
vehicule, iar detentorul precar, refuzând să restituie bunul după
rezilierea contractului, este cel care a efectuat transportul de
marfă în mod ilegal, țin de interpretarea și aplicarea legii de către
instanța de judecată, fără a fi veritabile critici de
constituționalitate.
II. Cu privire la critica de neconstituționalitate ce privește
art. 31 și art. 34 alin. (1) din Ordonanța Guvernului nr. 2/2001
privind regimul juridic al contravențiilor, se constată că aceasta
este neîntemeiată. Aspectele învederate de autorul excepției țin
de aplicarea și interpretarea textului de lege, instanța de
judecată urmând ca, pe baza probelor existente la dosarul
cauzei, să se pronunțe atât privitor la legalitatea, cât și la
temeinicia măsurilor contravenționale principale și complementare
aplicate. De altfel, Curtea s-a mai pronunțat în sensul
constituționalității art. 31 și art. 34 alin. (1) din Ordonanța
Guvernului nr. 2/2001, spre exemplu, prin Decizia nr. 961 din
25 septembrie 2008, publicată în Monitorul Oficial al României,
Partea I, nr. 734 din 30 octombrie 2008.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 14 alin. (1) lit. e) din Ordonanța
de urgență a Guvernului nr. 12/2006 pentru stabilirea unor măsuri de reglementare a pieței pe filiera cerealelor și a produselor
procesate din cereale, excepție ridicată de Constantin Lazăr, Societatea Comercială ăGemark Records” — S.R.L. din Petroșani,
Societatea Comercială ăMarvas Pan” — S.R.L. din comuna Brașca și Societatea Comercială ăAutoconstruct” — S.R.L. din Otopeni
în dosarele nr. 3.551/317/2009, nr. 9.398/55/2009, nr. 7.751/314/2009 și nr. 1.507/297/E/2009 ale Judecătoriei Târgu Cărbunești,
Judecătoriei Arad — Secția civilă, Judecătoriei Suceava și Tribunalului Botoșani — Secția comercială, de contencios administrativ
și fiscal.
2. Respinge ca neîntemeiată excepția de neconstituționalitate a dispozițiilor art. 31 și art. 34 alin. (1) din Ordonanța
Guvernului nr. 2/2001 privind regimul juridic al contravențiilor, excepție ridicată de Societatea Comercială ăMarvas Pan” — S.R.L.
din comuna Brașca în Dosarul nr. 7.751/314/2009 al Judecătoriei Suceava.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 685/11.X.2010

9

CURTEA CONSTITUȚIONALĂ

D E C I Z I A Nr. 1.073
din 16 septembrie 2010

referitoare la excepția de neconstituționalitate a dispozițiilor art. 3 alin. (1) coroborat cu lit. A pct. 13
din anexa la Ordonanța de urgență a Guvernului nr. 27/2006 privind salarizarea și alte drepturi
ale judecătorilor, procurorilor și altor categorii de personal din sistemul justiției
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 3 alin. (1) coroborat cu art. 13 — anexa A din
Ordonanța de urgență a Guvernului nr. 27/2006 privind
salarizarea și alte drepturi ale judecătorilor, procurorilor și altor
categorii de personal din sistemul justiției, excepție ridicată de
Costinel Claudiu Minea în Dosarul nr. 2.464/101/2009 al Curții
de Apel București — Secția a VIII-a de contencios administrativ
și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca devenită inadmisibilă,
întrucât dispozițiile legale criticate au fost abrogate prin Legea
nr. 330/2009.
C U R T E A,

având în vedere actele și lucrările dosarului, constată
următoarele:
Prin Încheierea din 8 decembrie 2009, pronunțată în Dosarul
nr. 2.464/101/2009, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 3 alin. (1) coroborat cu art. 13 — anexa A din
Ordonanța de urgență a Guvernului nr. 27/2006 privind
salarizarea și alte drepturi ale judecătorilor, procurorilor și
altor categorii de personal din sistemul justiției, excepție
ridicată de Costinel Claudiu Minea într-o cauză având ca obiect
pretenții bănești.
În motivarea excepției de neconstituționalitate se arată
că dispozițiile criticate sunt neconstituționale, întrucât prevăd
coeficienți de multiplicare diferiți în cazul procurorilor din cadrul
Parchetului de pe lângă Înalta Curte de Casație și Justiție în
raport cu judecătorii din cadrul Înaltei Curți de Casație și Justiție.
Se arată că atât judecătorii, cât și procurorii au statut
constituțional, precum și incompatibilități sau interdicții similare,
iar accesul în magistratură se desfășoară după o procedură
identică, ceea ce reclamă o identitate de tratament juridic și în
ceea ce privește coeficienții de multiplicare între cei aplicabili
procurorilor Parchetului de pe lângă Înalta Curte de Casație și
Justiție și judecătorilor Înaltei Curți de Casație și Justiție.
Curtea de Apel București — Secția a VIII-a de contencios
administrativ și fiscal apreciază că excepția ridicată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulată, îl constituie dispozițiile art. 3 alin. (1) coroborat cu
lit. A pct. 13 (și nu art. 13, cum, în mod greșit, a reținut instanța
de judecată) din anexa la Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției,
publicată în Monitorul Oficial al României, Partea I, nr. 314 din
7 aprilie 2006, prevederi asupra cărora Curtea, prin prezenta
decizie, urmează să se pronunțe. Acestea au următorul cuprins:
— Art. 3 alin. (1): ăJudecătorii, procurorii, personalul asimilat
acestora și magistrații-asistenți au dreptul pentru activitatea
desfășurată la o indemnizație de încadrare brută lunară stabilită
în raport cu nivelul instanțelor sau parchetelor, cu funcția
deținută și cu vechimea în magistratură prevăzută de art. 86 din
Legea nr. 303/2004, republicată, cu modificările și completările
ulterioare, pe baza valorii de referință sectorială și a
coeficienților de multiplicare prevăzuți în anexa care face parte
integrantă din prezenta ordonanță de urgență.”;
— Lit. A pct. 13 din anexa la Ordonanța de urgență a
Guvernului nr. 27/2006 stabilește coeficienții de multiplicare
pentru procurorii din cadrul Parchetului de pe lângă Înalta Curte
de Casație și Justiție.
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi, ale art. 126 alin. (1) privind instanțele judecătorești
și ale art. 132 alin. (1) și (2) privind statutul procurorilor.
Examinând excepția de neconstituționalitate, Curtea observă
că prevederile legale criticate au fost abrogate prin art. 48
alin. (1) pct. 7 din Legea-cadru nr. 330/2009 privind salarizarea
unitară a personalului plătit din fonduri publice, publicată în
Monitorul Oficial al României, Partea I, nr. 762 din 9 noiembrie
2009. Soluția legislativă criticată nu a fost preluată de noua
reglementare legală, astfel încât, potrivit anexei nr. VI/1—
Coeficienții de ierarhizare pentru judecători, procurori,
magistrați-asistenți și personalul de specialitate juridică asimilat
judecătorilor și procurorilor, atât procurorii din cadrul Parchetului
de pe lângă Înalta Curte de Casație și Justiție, cât și judecătorii

10

MONITORUL OFICIAL AL ROMÂNIEI, PARTEA I, Nr. 685/11.X.2010

din cadrul Înaltei Curți de Casație și Justiție au același coeficient
de ierarhizare.
Distinct de cele de mai sus, Curtea observă că pentru anul
2010, în domeniul justiției, indemnizațiile de încadrare se
calculează în funcție de indemnizația aflată în plată la
31 decembrie 2009, și nu în funcție de anexa nr. VI/1 la Legea-

cadru nr. 330/2009. Această situație nu poate însă duce la
angajarea competenței Curții Constituționale la a controla
constituționalitatea unei ordonanțe de urgență abrogate expres
și care, în momentul de față, ultraactivează, deci doar produce
efecte pe viitor în virtutea Legii-cadru nr. 330/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 3 alin. (1) coroborat cu lit. A pct. 13
din anexa la Ordonanța de urgență a Guvernului nr. 27/2006 privind salarizarea și alte drepturi ale judecătorilor, procurorilor și altor
categorii de personal din sistemul justiției, excepție ridicată de Costinel Claudiu Minea în Dosarul nr. 2.464/101/2009 al Curții de
Apel București — Secția a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli rectificat pe anul 2010
al Școlii Superioare de Aviație Civilă
În temeiul prevederilor art. 16 alin. (1) lit. c) din Legea nr. 500/2002 privind finanțele publice, cu modificările și completările
ulterioare, ale art. 5 din Ordonanța Guvernului nr. 15/1999 privind înființarea Școlii Superioare de Aviație Civilă, aprobată cu
modificări și completări prin Legea nr. 352/2003, și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă bugetul de venituri și cheltuieli rectificat
pe anul 2010 al Școlii Superioare de Aviație Civilă, care
funcționează în subordinea Ministerului Transporturilor și
Infrastructurii, finanțată din venituri proprii și alocații de la bugetul
de stat, prevăzut în anexa care face parte integrantă din
prezentul ordin.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli al Școlii Superioare de Aviație
Civilă reprezintă limite maxime, care nu pot fi depășite decât în
cazuri justificate și numai cu aprobarea ministrului transporturilor
și infrastructurii.

(2) În cazul în care în execuție se înregistrează nerealizări
ale veniturilor aprobate, Școala Superioară de Aviație Civilă
poate efectua cheltuieli proporțional cu gradul de realizare a
veniturilor.
Art. 3. — La data intrării în vigoare a prezentului ordin,
Ordinul ministrului transporturilor și infrastructurii nr. 261/2010
privind aprobarea bugetului de venituri și cheltuieli pe anul 2010
al Școlii Superioare de Aviație Civilă, publicat în Monitorul Oficial
al României, Partea I, nr. 220 din 8 aprilie 2010, se abrogă.
Art. 4. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 6 octombrie 2010.
Nr. 793.

MONITORUL OFICIAL AL ROMÂNIEI, PARTEA I, Nr. 685/11.X.2010

11
ANEXĂ*)

MINISTERUL TRANSPORTURILOR ȘI INFRASTRUCTURII
B U G E T U L D E V E N I T U R I Ș I C H E LT U I E L I

rectificat pe anul 2010 al Școlii Superioare de Aviație Civilă

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 685/11.X.2010

MONITORUL OFICIAL AL ROMÂNIEI, PARTEA I, Nr. 685/11.X.2010

Date de fundamentare a cheltuielilor de personal în bugetul de venituri și
cheltuieli pe anul 2010:
1) Număr mediu de personal: 112 persoane;
2) Câștigul mediu brut lunar: 4.793 lei (RON)/salariat;
3) În câștigul mediu brut lunar de la punctul 2) nu este cuprinsă și suma destinată
plății conducătorului unității (suma de 90 mii lei), suma destinată membrilor consiliului de
conducere (16 mii lei), precum și indemnizațiile pentru delegări (suma de 20 mii lei).

13

14

MONITORUL OFICIAL AL ROMÂNIEI, PARTEA I, Nr. 685/11.X.2010
MINISTERUL SĂNĂTĂȚII
Nr. 1.277 din 30 septembrie 2010

CASA NAȚIONALĂ DE ASIGURĂRI DE SĂNĂTATE
Nr. 748 din 7 octombrie 2010

ORDIN
privind modificarea Normelor tehnice de realizare a programelor naționale de sănătate în anul 2010,
aprobate prin Ordinul ministrului sănătății și al președintelui Casei Naționale de Asigurări
de Sănătate nr. 264/407/2010
Văzând Referatul de aprobare nr. Cs.A. 10.374 din 30 septembrie 2010 al Serviciului pentru programe de sănătate din
cadrul Ministerului Sănătății și nr. D.G. 2.738 din 7 octombrie 2010 al Casei Naționale de Asigurări de Sănătate,
având în vedere prevederile art. 48 alin. (3) din Legea nr. 95/2006 privind reforma în domeniul sănătății, cu modificările și
completările ulterioare, și ale Hotărârii Guvernului nr. 261/2010 privind aprobarea programelor naționale de sănătate pentru anul
2010,
în temeiul art. 281 alin. (2) din Legea nr. 95/2006, cu modificările și completările ulterioare, al art. 7 alin. (4) din Hotărârea
Guvernului nr. 144/2010 privind organizarea și funcționarea Ministerului Sănătății, cu modificările și completările ulterioare, și al
art. 17 alin. (5) din Statutul Casei Naționale de Asigurări de Sănătate, aprobat prin Hotărârea Guvernului nr. 972/2006, cu
modificările și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Normele tehnice de realizare a programelor
naționale de sănătate în anul 2010, aprobate prin Ordinul
ministrului sănătății și al președintelui Casei Naționale de
Asigurări de Sănătate nr. 264/407/2010, publicat în Monitorul
Oficial al României, Partea I, nr. 205 și 205 bis din 1 aprilie 2010,
cu modificările și completările ulterioare, se modifică după cum
urmează:
— La secțiunea B capitolul VIII punctul I ăPrograme naționale
de sănătate cu scop curativ”, subpunctul 3.2 ăSubprogramul de
monitorizare activă a terapiilor specifice oncologice”, titlul
ăCriterii de eligibilitate” va avea următorul cuprins:
ăCriterii de eligibilitate:
1. Nodul pulmonar (nodul pulmonar solitar cu dimensiuni de
peste 1 cm);
2. Carcinom pulmonar cu celule «non-small» NSCLC
(stadializarea tumorilor pacienților propuși pentru operație,
planificarea schemei terapeutice, evaluarea riscului de recidivă
posttratament);
3. Carcinom pulmonar cu celule «small» SCLC (stadializare
pretratament și evaluarea răspunsului la tratament în cazul
maladiei localizate);
4. Cancerul colono-rectal [restadializarea cazurilor cu
suspiciune de recidivă în urma unor rezultate alterate ale
examenelor de laborator, cu investigații imagistice
neconcludente sau negative, stadializarea pacienților cu leziuni
metastatice operabile, stadializare preoperatorie ( rect)];
5. Neoplazii ale capului și gâtului (evaluarea urmelor
reziduale ale bolii și/sau a recidivelor în urma unui examen
imagistic neconcludent, stabilirea schemei terapeutice,
stadializare);
6. Limfoame Hodgkin și non-Hodgkin, limfoame agresive
răspândite în celulele sistemului imunitar (stadializarea tumorilor
localizate, evaluarea precoce a răspunsului la terapie după 1—2
cicluri de tratament și la sfârșitul terapiei, restadializare în cazul
unor posibile recăderi);
7. Melanom malign (leziuni metastatice cu indicație
chirurgicală, melanom cu limfonodul santinelă pozitiv);
8. Neoplasm esofagian (stadializarea cazurilor cu indicație
chirurgicală, restadializarea în situația unor posibile recăderi);
9. Neoplasm gastric (stadializarea cazurilor cu indicație
chirurgicală cu intenție de radicalitate, reevaluarea cazurilor
operabile cu suspiciune de recidivă, cu investigații radiologice
neconcludente sau negative);
10. Neoplasm de pancreas (diferențiere tumori
benigne/maligne, stadializarea cazurilor cu indicație chirurgicală

cu intenție de radicalitate și investigații imagistice
neconcludente, restadializarea cazurilor cu suspiciune de
recidivă în urma unor rezultate alterate ale examenelor de
laborator, cu investigații imagistice neconcludente sau negative);
11. Neoplasm de ovar (stadializarea cazurilor cu leziuni
metastatice operabile, restadializarea cazurilor cu suspiciune de
recidivă în urma unor rezultate alterate ale examenelor de
laborator — Ca 125 ridicat, cu investigații imagistice
neconcludente sau negative);
12. Neoplasm uterin (stabilirea schemei de tratament la
pacienții cu patologie avansată local, restadializarea cazurilor
cu suspiciune de recidivă în urma intervenției chirurgicale și/sau
radioterapiei);
13. Neoplasm sân (stadializarea tumorilor avansate local,
stadializarea cazurilor cu leziuni metastatice operabile,
restadializarea cazurilor cu suspiciune de recidivă în urma unor
rezultate alterate ale examenelor de laborator, cu investigații
imagistice neconcludente sau negative);
14. Tiroida (identificarea recidivelor la pacienții cu nivel ridicat
de tireoglobulină și I 131 negativ);
15. Tumori ale celulelor germinale (evaluarea răspunsului la
tratament la finalul terapiei, evaluarea răspunsului precoce la
tratament în cazul evaluării inițiale efectuate);
16. Osteosarcom, sarcom Ewing, tumori de părți moi
(evaluarea inițială și evaluarea răspunsului la tratament);
17. GIST (evaluarea inițială și evaluarea răspunsului la
tratament);
18. Tumori neuroendocrine (stadializare inițială și evaluarea
răspunsului terapeutic);
19. Indicații pediatrice:
a) limfoame: limfom Hodgkin (pentru aprecierea obținerii
remisiunii complete după tratament curativ, la pacienții cu masă
tumorală reziduală evidențiată CT/RMN sau suspiciune clinică
de recidivă și examen CT/RMN neconcludent), limfoame
non-Hodgkin (de malignitate mare difuz, cu celula mare B, de
manta, anaplazic cu celula mare, B, limfoblastic), tratate cu
medicamente oncologice specifice aprobate de comisiile de
experți ale Casei Naționale de Asigurări de Sănătate;
b) sarcoame și tumori de părți moi (osteosarcom și sarcom
Ewing);
c) neuroblastom (evaluare diagnostică);
20. Localizarea carcinoamelor oculte la pacienții cu
metastaze.

MONITORUL OFICIAL AL ROMÂNIEI, PARTEA I, Nr. 685/11.X.2010

15

Recomandarea pentru examinarea PET/CT se va face cu
aprobarea comisiei de experți a Casei Naționale de Asigurări de
Sănătate.”
Art. II. — Direcțiile de specialitate din cadrul Ministerului
Sănătății, Casa Națională de Asigurări de Sănătate, direcțiile
de sănătate publică, casele de asigurări de sănătate, furnizorii

de servicii medicale, farmaciile cu circuit deschis care
derulează programe de sănătate, precum și instituțiile publice
nominalizate vor duce la îndeplinire prevederile prezentului
ordin.
Art. III. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila

p. Președintele Casei Naționale de Asigurări de Sănătate,
Dorin Ionescu

MINISTERUL DEZVOLTĂRII REGIONALE ȘI TURISMULUI

ORDIN
privind modificarea Ordinului ministrului dezvoltării regionale și locuinței nr. 637/2009
pentru aprobarea categoriilor de cheltuieli eligibile efectuate în cadrul componentei
de Asistență tehnică a Programului operațional comun România — Ucraina — Republica Moldova
2007—2013
În conformitate cu prevederile art. 33 al Regulamentului (CE) nr. 951/2007 al Comisiei din 9 august 2007 de stabilire a
normelor de aplicare a programelor de cooperare transfrontalieră finanțate în cadrul Regulamentului (CE) nr. 1.638/2006 al
Parlamentului European și al Consiliului de stabilire a dispozițiilor generale privind instituirea unui instrument european de
vecinătate și de parteneriat,
în temeiul art. 13 alin. (6) din Hotărârea Guvernului nr. 1.631/2009 privind organizarea și funcționarea Ministerului
Dezvoltării Regionale și Turismului, cu modificările și completările ulterioare,
ministrul dezvoltării regionale și turismului emite următorul ordin:
Art. I. — Ordinul ministrului dezvoltării regionale și locuinței
nr. 637/2009 pentru aprobarea categoriilor de cheltuieli eligibile
efectuate în cadrul componentei de Asistență tehnică a
Programului operațional comun România — Ucraina —
Republica Moldova 2007—2013, publicat în Monitorul Oficial al
României, Partea I, nr. 576 din 19 august 2009, se modifică
după cum urmează:
1. Articolul 8 va avea următorul cuprins:
ăArt. 8 — (1) Cheltuielile pentru transport internațional,
inclusiv taxe de aeroport, transport național, transport local,
cazare și diurnă/indemnizație zilnică de delegare, în
conformitate cu baremurile stabilite prin legislația națională
relevantă și aprobate de Comitetul comun de monitorizare, sunt
eligibile astfel:
a) pentru personalul Autorității comune de management,
precum și pentru invitații acesteia pentru participarea la
reuniunile Comitetului comun de monitorizare, întâlniri de lucru,
alte tipuri de reuniuni, conferințe, colocvii, mese rotunde,
seminare, alte evenimente de informare și comunicare aferente
Programului, activități de instruire, vizite de monitorizare la
proiecte;
b) pentru personalul Secretariatului tehnic comun și al
oficiilor acestuia pentru participarea la reuniunile Comitetului
comun de monitorizare, întâlniri de lucru, alte tipuri de reuniuni,
conferințe, colocvii, mese rotunde, seminare, alte evenimente
de informare și comunicare aferente Programului, activități de
instruire, vizite de monitorizare la proiecte;

c) pentru personalul Autorității de audit pentru participarea la
activități de instruire, misiuni de audit la proiecte și la
Secretariatul tehnic comun;
d) pentru membrii Comitetului comun de monitorizare sau
supleanții ori delegații acestora pentru participarea la reuniunile
Comitetului comun de monitorizare, întâlniri de lucru, alte tipuri
de reuniuni, conferințe, colocvii, mese rotunde, seminare,
activități de instruire, alte evenimente de informare și
comunicare aferente Programului;
e) pentru membrii Comitetului de evaluare care participă la
ședințele acestuia.
(2) Pentru persoanele prevăzute la alin. (1) lit. b), d) și e) care
sunt cetățeni ai Ucrainei și Republicii Moldova, cheltuielile
pentru transport, inclusiv taxe de aeroport, transport local,
cazare și diurnă/indemnizație zilnică de delegare sunt echivalate
cu baremurile prevăzute de legislația națională, astfel:
a) când persoana se deplasează în România, plafoanele
sunt cele prevăzute de legislația română privind instituțiile
publice pentru deplasarea personalului român în străinătate
pentru îndeplinirea unor misiuni cu caracter temporar, pentru
deplasarea într-un stat membru;
b) când persoana se deplasează pe teritoriul statului partener
al cărui rezident este, plafoanele sunt cele prevăzute de
legislația română privind instituțiile publice pentru deplasarea
personalului român pe teritoriul României;
c) când persoana se deplasează pe teritoriul celuilalt stat
partener, plafoanele sunt cele prevăzute de legislația română
privind instituțiile publice pentru deplasarea personalului român
în străinătate pentru îndeplinirea unor misiuni cu caracter

16

MONITORUL OFICIAL AL ROMÂNIEI, PARTEA I, Nr. 685/11.X.2010

temporar, pentru deplasarea în Ucraina, respectiv în Republica
Moldova.”
2. La articolul 12 alineatul (1) va avea următorul cuprins:
ăArt. 12. — (1) Sunt eligibile cheltuielile cu comisioanele
bancare la deschiderea și administrarea conturilor separate

necesare implementării programului, cele aferente transferurilor
bancare transnaționale, precum și comisioane aferente
transferurilor bancare generate de plățile către terți”.
Art. II. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general

București, 7 octombrie 2010.
Nr. 2.266.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 685/11.X.2010 conține 16 pagini.

Prețul: 3,20 lei

&JUYDGY|446717]
ISSN 1453—4495

