Anul 178 (XXII) — Nr. 587

PARTEA I

LEGI, DECRETE, HOTĂRÂRI ȘI ALTE ACTE

Joi, 19 august 2010

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 992 din 8 iulie 2010 referitoare la excepția de
neconstituționalitate a dispozițiilor art. 52 alin. 2 din
Codul de procedură penală ........................................
Decizia nr. 993 din 8 iulie 2010 referitoare la excepția de
neconstituționalitate a prevederilor art. 7 alin. (1) din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ................................................................

858.

2–3

— Hotărâre privind acordarea unor ajutoare de
urgență familiilor aparținătoare victimelor incendiului
survenit la Spitalul Clinic de Obstetrică-Ginecologie
ăProf. Dr. Panait Sârbu” ..............................................

Pagina
— Hotărâre pentru modificarea anexei la Hotărârea
Guvernului
nr.
175/2009
privind
numirea
reprezentanților Guvernului în Consiliul Economic și
Social..........................................................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
591.
3–4

HOTĂRÂRI ALE GUVERNULUI ROMÂNIEI
857.

Nr.

— Ordin al directorului general al Agenției Naționale
de Cadastru și Publicitate Imobiliară pentru aprobarea
organigramei Centrului Național de Geodezie,
Cartografie, Fotogrammetrie și Teledetecție și a
oficiilor de cadastru și publicitate imobiliară ..............

6

REPUBLICĂRI

5

Ordonanța Guvernului nr. 39/1996 privind înființarea și
funcționarea Fondului de garantare a depozitelor în
sistemul bancar ..........................................................

7–16

2

MONITORUL OFICIAL AL ROMÂNIEI, PARTEA I, Nr. 587/19.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 992
din 8 iulie 2010

referitoare la excepția de neconstituționalitate a dispozițiilor art. 52 alin. 2
din Codul de procedură penală
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Iuliana Nedelcu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 52 alin. 2 din Codul de procedură penală,
excepție ridicată de Varga Zsolt în Dosarul nr. 10.302/320/2009
al Judecătoriei Târgu Mureș.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 5 octombrie 2009, pronunțată în Dosarul
nr. 10.302/320/2009, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 52 alin. 2 din Codul de procedură penală.
Excepția a fost ridicată de inculpatul Varga Zsolt cu ocazia
soluționării unei cereri de recuzare a unui judecător.
În motivarea excepției de neconstituționalitate autorul
acesteia susține că dispozițiile art. 52 alin. 2 din Codul de
procedură penală contravin prevederilor constituționale ale
art. 16 alin. (1), art. 21 alin. (3) și ale art. 24, deoarece instanța
care este investită cu soluționarea unei cereri de recuzare nu
este obligată să încunoștințeze și părțile despre termenul la care
se soluționează această cerere, în condițiile în care trebuie, în
mod obligatoriu, să încunoștințeze procurorul.
Instanța de judecată apreciază că excepția de
neconstituționalitate invocată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 52 alin. 2 din Codul de procedură penală, care au
următorul cuprins: ăExaminarea declarației de abținere sau a
cererii de recuzare se face de îndată, ascultându-se procurorul
când este prezent în instanță, iar dacă se găsește necesar, și
părțile, precum și persoana care se abține sau a cărei recuzare
se cere.”
Autorul excepției consideră aceste dispoziții de lege ca fiind
contrare prevederilor constituționale ale art. 16 alin. (1)
referitoare la egalitatea în drepturi, art. 21 alin. (3) privind dreptul
la un proces echitabil și ale art. 24 referitoare la dreptul la
apărare.
Examinând excepția de neconstituționalitate, Curtea reține
că procedura de soluționare a cererilor de recuzare face parte
integrantă din procedura de judecată.
Potrivit Constituției, legiuitorul este unica autoritate
competentă să reglementeze procedura de judecată, cazurile în
care ședințele de judecată nu sunt publice, precum și căile de
atac și condițiile exercitării acestora.
Reglementarea procedurii de soluționare a cererilor de
recuzare reflectă preocuparea legiuitorului pentru asigurarea
celerității acestei proceduri. Astfel, potrivit art. 52 alin. 2 din
Codul de procedură penală, examinarea cererii de recuzare se
face ăde îndată”, iar părțile sunt ascultate numai ădacă se
găsește necesar”, în vederea împiedicării tergiversării
soluționării cererii de recuzare și, implicit, a cauzei în care
aceasta a fost formulată.
În ceea ce privește critica de neconstituționalitate a
prevederilor art. 52 alin. 2 din Codul de procedură penală în
raport cu art. 16 alin. (1) din Constituție, Curtea constată că
dispozițiile de lege criticate referitoare la procedura recuzării în
materie penală nu instituie privilegii sau discriminări pentru
părțile cărora li se aplică aceste prevederi legale.
De asemenea, aceste dispoziții legale nu aduc atingere
dreptului persoanei ca, în tot cursul procesului, să fie asistată
de un avocat, ales sau numit din oficiu, și de a se prevala
neîngrădit de toate garanțiile pe care le presupune un proces
echitabil, astfel încât nu poate fi reținută nici pretinsa încălcare
a prevederilor constituționale ale art. 21 alin. (1) și ale art. 24.
De altfel, Curtea Constituțională s-a mai pronunțat asupra
constituționalității dispozițiilor art. 52 alin. 2 din Codul de
procedură penală prin Decizia nr. 241 din 27 mai 2004, publicată
în Monitorul Oficial al României, Partea I, nr. 562 din 24 iunie
2004, și prin Decizia nr. 306 din 8 iulie 2004, publicată în
Monitorul Oficial al României, Partea I, nr. 792 din 27 august
2004, respingând excepția ca fiind neîntemeiată.
Întrucât nu au intervenit elemente noi, soluția adoptată în
aceste decizii, precum și considerentele pe care se întemeiază
sunt valabile și în cauza de față.

MONITORUL OFICIAL AL ROMÂNIEI, PARTEA I, Nr. 587/19.VIII.2010

3

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 52 alin. 2 din Codul de procedură penală, excepție ridicată
de Varga Zsolt în Dosarul nr. 10.302/320/2009 al Judecătoriei Târgu Mureș.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 993
din 8 iulie 2010

referitoare la excepția de neconstituționalitate a prevederilor art. 7 alin. (1) din Ordonanța
de urgență a Guvernului nr. 119/2007 privind măsurile pentru combaterea întârzierii executării
obligațiilor de plată rezultate din contracte comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 7 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, excepție ridicată de Societatea Comercială ăVacnoc
Cons” — S.R.L. din Ploiești, județul Prahova, în Dosarul
nr. 10.387/281/2009 al Judecătoriei Ploiești — Secția civilă.
La apelul nominal răspunde administratorul pentru partea
Societatea Comercială ăNosotroses Group” — S.R.L. din Blejoi,
fiind lipsă celelalte părți, față de care procedura de citare este
legal îndeplinită.
Societatea Comercială ăNosotroses Group” — S.R.L. din
Blejoi solicită respingerea excepției de neconstituționalitate,
apreciind că reglementarea criticată nu contravine normelor
constituționale invocate.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:

Prin Încheierea din 13 octombrie 2009, pronunțată în Dosarul
nr. 10.387/281/2009, Judecătoria Ploiești — Secția civilă a
sesizat Curtea Constituțională cu excepția de
neconstituționalitate a prevederilor art. 7 alin. (1) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale, excepție ridicată
de Societatea Comercială ăVacnoc Cons” — S.R.L. din Ploiești,
județul Prahova, într-o cauză civilă având ca obiect ordonanță
de plată.
În motivarea excepției de neconstituționalitate autorul
acesteia susține că prevederile art. 7 alin. (1) din Ordonanța de
urgență a Guvernului nr. 119/2007 aduc atingere imparțialității
judecătorului și încalcă dreptul la un proces echitabil, precum și
dreptul la apărare, prin nerespectarea egalității de tratament a
părților, respectiv a egalității de arme procesuale. Astfel,
apreciază că această reglementare favorizează creditorul prin
instituirea unui termen scurt înlăuntrul căruia judecătorul este
obligat să ceară explicații/lămuriri și să stăruie în efectuarea
plății sumei datorate de debitor înainte de a se cunoaște actele
și mijloacele de probă ale acestuia.
Judecătoria Ploiești — Secția civilă nu și-a exprimat opinia
în legătură cu excepția de neconstituționalitate formulată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 587/19.VIII.2010
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse la dosar, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, publicată în Monitorul Oficial al României, Partea I,
nr. 738 din 31 octombrie 2007, ordonanță aprobată cu modificări
și completări prin Legea nr. 118/2008, publicată în Monitorul
Oficial al României, Partea I, nr. 410 din 2 iunie 2008.
Textul de lege criticat are următorul cuprins:
— Art. 7 alin. (1): ă Pentru soluționarea cererii, judecătorul
dispune citarea părților, potrivit dispozițiilor Codului de procedură
civilă referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”
Autorul excepției susține că prevederile legale criticate
contravin dispozițiilor constituționale ale art. 21 alin. (3) privind
dreptul la un proces echitabil și la soluționarea cauzelor într-un
termen rezonabil, art. 24 alin. (1) privind dreptul la apărare și
art. 124 alin. (2) potrivit cărora justiția este unică, imparțială și
egală pentru toți. De asemenea, autorul excepției invocă și
încălcarea art. 6 paragraful 1 din Convenția pentru apărarea
drepturilor omului și a libertăților fundamentale, care statuează
dreptul la un proces echitabil.
Examinând excepția de neconstituționalitate, Curtea
constată că prevederile Ordonanței de urgență a Guvernului
nr. 119/2007 au mai făcut obiect al controlului de
constituționalitate, exemplu fiind Decizia nr. 210 din 4 martie
2010, publicată în Monitorul Oficial al României, Partea I, nr. 302

din 10 mai 2010, Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008.
Cu acele prilejuri, Curtea a statuat că Ordonanța de urgență
a Guvernului nr. 119/2007 a fost adoptată pentru a stabili măsuri
pentru combaterea întârzierii executării obligațiilor de plată
asumate prin contracte comerciale și pentru stabilirea unei
proceduri simplificate de soluționare a acțiunilor în justiție având
ca obiect asemenea obligații.
Prevederile de lege criticate sunt în sensul aplicării
principiului rolului activ al judecătorului care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
înseamnă că hotărârea se va pronunța numai după ce
judecătorul va analiza toate probele aflate la dosar, inclusiv pe
cele propuse de debitor. Mai mult, art. 2 din ordonanță prevede
că procedura reglementată de acest act normativ vizează
exclusiv creanțele certe, lichide și exigibile ce reprezintă obligații
de plată a unor sume de bani care rezultă din contracte
comerciale, iar art. 10 dispune că ordonanța de plată se va
emite numai în urma verificării cererii, pe baza înscrisurilor
depuse potrivit art. 6 alin. (2), a declarațiilor părților, precum și a
celorlalte probe administrate, instanța constatând că cererea
este întemeiată.
Pe de altă parte, prevederile art. 13 din Ordonanța de
urgență a Guvernului nr. 119/2007 dau posibilitatea contestării
de către debitor a ordonanței de plată și reglementează
procedura pentru exercitarea căii de atac. Așa fiind, Curtea
constată că prevederile legale criticate de autorul excepției nu
numai că nu încalcă dispozițiile constituționale și convenționale
invocate, ci, dimpotrivă, dau expresie acestora.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. (1) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate din contracte comerciale, excepție ridicată
de Societatea Comercială ăVacnoc Cons” — S.R.L. din Ploiești, județul Prahova, în Dosarul nr. 10.387/281/2009 al Judecătoriei
Ploiești — Secția civilă.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 587/19.VIII.2010

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind acordarea unor ajutoare de urgență familiilor aparținătoare victimelor incendiului
survenit la Spitalul Clinic de Obstetrică-Ginecologie ăProf. Dr. Panait Sârbu”
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind venitul minim
garantat, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unor ajutoare de urgență
familiilor aparținătoare victimelor incendiului survenit la Spitalul
Clinic de Obstetrică-Ginecologie ăProf. Dr. Panait Sârbu”.
(2) Cuantumul ajutoarelor prevăzute la alin. (1) se stabilește
după cum urmează:
a) câte 5.000 lei pentru fiecare persoană decedată;
b) câte 3.000 lei pentru fiecare persoană grav afectată.
Art. 2. — (1) Sumele care se acordă cu titlu de ajutoare de
urgență potrivit prevederilor prezentei hotărâri vor fi ridicate de
către un membru al familiei cu capacitate deplină de exercițiu al
drepturilor civile stabilit prin anchetele sociale efectuate de

agențiile județene pentru prestații sociale în a căror rază
teritorială locuiesc familiile persoanelor decedate.
(2) Ajutoarele prevăzute la art. 1 se suportă din creditele
bugetare aprobate cu această destinație în bugetul Ministerului
Muncii, Familiei și Protecției Sociale pe anul 2010.
Art. 3. — Ajutoarele de urgență se acordă în baza aprobării
ministrului muncii, familiei și protecției sociale, pe măsură ce
sunt primite anchetele sociale efectuate de agențiile județene
pentru prestații sociale în a căror rază teritorială locuiesc
familiile persoanelor decedate, care vor efectua și plata
acestora.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul muncii, familiei și protecției sociale,
Mihai Constantin Șeitan
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 18 august 2010.
Nr. 857.
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 175/2009
privind numirea reprezentanților Guvernului în Consiliul Economic și Social
În temeiul art. 108 din Constituția României, republicată, și al art. 13 alin. (1) lit. c) din Legea nr. 109/1997 privind
organizarea și funcționarea Consiliului Economic și Social, cu modificările și completările ulterioare,
Guvernul României adoptă prezenta hotărâre.
Articol unic. — Punctele 2, 5, 7, 9, 11 și 13 din anexa la
Hotărârea Guvernului nr. 175/2009 privind numirea
reprezentanților Guvernului în Consiliul Economic și Social,
publicată în Monitorul Oficial al României, Partea I, nr. 118 din
26 februarie 2009, cu modificările ulterioare, se modifică și vor
avea următorul cuprins:
ă2. Gheorghe Emacu — Ministerul Administrației și Internelor;
.................................................................................................
5. Alexandru Nazare — Ministerul Finanțelor Publice;
.................................................................................................

7. Borbély Károly — Ministerul Economiei, Comerțului și
Mediului de Afaceri;
.................................................................................................
9. Eusebiu Pistru — Ministerul Transporturilor și
Infrastructurii;
.................................................................................................
11. Marin Anton — Ministerul Mediului și Pădurilor;
..................................................................................................
13. Barna Tanczos — Ministerul Agriculturii și Dezvoltării
Rurale.”

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Mihai Constantin Șeitan
București, 18 august 2010.
Nr. 858.

6

MONITORUL OFICIAL AL ROMÂNIEI, PARTEA I, Nr. 587/19.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ DE CADASTRU ȘI PUBLICITATE IMOBILIARĂ

ORDIN
pentru aprobarea organigramei Centrului Național de Geodezie, Cartografie, Fotogrammetrie
și Teledetecție și a oficiilor de cadastru și publicitate imobiliară
Având în vedere:
— referatul Direcției informatice nr. 786/VII din 12 august 2010, aprobat de directorul general al Agenției Naționale de
Cadastru și Publicitate Imobiliară;
— prevederile art. 9 alin. (4) lit. a) din Hotărârea Guvernului nr. 1.210/2004 privind organizarea și funcționarea Agenției
Naționale de Cadastru și Publicitate Imobiliară, republicată, cu modificările ulterioare, ale art. 18 lit. c) coroborate cu cele ale art. 34
din Regulamentul de organizare și funcționare al Agenției Naționale de Cadastru și Publicitate Imobiliară, aprobat prin Ordinul
ministrului administrației și internelor nr. 174/2010 pentru aprobarea organigramei și a Regulamentului de organizare și funcționare
ale Agenției Naționale de Cadastru și Publicitate Imobiliară, și ale art. 169 din Legea nr. 53/2003 — Codul muncii, cu modificările
și completările ulterioare,
în temeiul art. 9 alin. (5) din Hotărârea Guvernului nr. 1.210/2004, republicată, cu modificările ulterioare,
directorul general al Agenției Naționale de Cadastru și Publicitate Imobiliară emite prezentul ordin.
Art. 1. — Se aprobă organigrama Centrului Național de
Art. 4. — La data intrării în vigoare a prezentului ordin se
Geodezie, Cartografie, Fotogrammetrie și Teledetecție, abrogă Ordinul directorului general al Agenției Naționale de
prevăzută în anexa nr. 1.
Cadastru și Publicitate Imobiliară nr. 69/2010 pentru aprobarea
Art. 2. — (1) Se aprobă organigrama oficiilor de cadastru și
structurii organizatorice și Centrului Național de Geodezie,
publicitate imobiliară, prevăzută în anexa nr. 2.
(2) Ca urmare a reorganizării oficiilor de cadastru și Cartografie, Fotogrammetrie și Teledetecție și a oficiilor de
publicitate imobiliară, Agenția Națională de Cadastru și cadastru și publicitate imobiliară, publicat în Monitorul Oficial al
Publicitate Imobiliară preia activitatea specifică tehnologiei
României, Partea I, nr. 141 din 3 martie 2010.
informației și comunicațiilor și personalul aferent.
Art. 5. — Prezentul ordin intră în vigoare la data publicării
Art. 3. — Anexele nr. 1 și 2 fac parte integrantă din prezentul
în Monitorul Oficial al României, Partea I.
ordin.
Directorul general al Agenției Naționale de Cadastru și Publicitate Imobiliară,
Mihai Busuioc
București, 13 august 2010.
Nr. 591.
ANEXA Nr. 1

ORGANIGRAMA

Centrului Național de Geodezie, Cartografie, Fotogrammetrie și Teledetecție
Director

Serviciul cartografie
și fotogrammetrie

Serviciul tehnologia
informației și
comunicațiilor

Serviciul geodezie
și cercetaredezvoltare

Serviciul economic

Compartimentul
juridic și resurse
umane
ANEXA Nr. 2

ORGANIGRAMA

oficiilor de cadastru și publicitate imobiliară
Director

Compartimentul
juridic și relații cu
publicul*

Serviciul cadastru

Serviciul publicitate
imobiliară

Biroul economic*

* În cazul oficiilor de cadastru și publicitate imobiliară București, Ilfov, Iași, Timișoara, Constanța și Cluj, Compartimentul juridic și relații cu publicul și
Biroul economic funcționează la nivel de serviciu.

MONITORUL OFICIAL AL ROMÂNIEI, PARTEA I, Nr. 587/19.VIII.2010

7

REPUBLICĂRI
O R D O N A N Ț A G U V E R N U L U I Nr. 39/1996
privind înființarea și funcționarea Fondului de garantare a depozitelor în sistemul bancar*)
CAPITOLUL I
Dispoziții generale
Art. 1. — (1) La data intrării în vigoare a prezentei ordonanțe
se înființează Fondul de garantare a depozitelor în sistemul
bancar, denumit în continuare Fondul.
(2) Fondul se constituie ca persoană juridică de drept public.
Organizarea și funcționarea acestuia se stabilesc prin statut
propriu aprobat de Consiliul de administrație al Băncii Naționale
a României, la propunerea Consiliului de administrație al
Fondului, cu avizul consultativ al Asociației Române a Băncilor.
(3) Sediul Fondului este în municipiul București.
Art. 2. — (1) Fondul, în calitate de schemă de garantare a
depozitelor oficial recunoscută pe teritoriul României, are ca
scop garantarea depozitelor și efectuarea plății compensațiilor
către deponenții garantați, potrivit condițiilor și limitelor stabilite
în prezenta ordonanță.
(2) Fondul poate desfășura și activitate de administrator
special, administrator interimar ori lichidator al instituțiilor de
credit.
(3) În înțelesul prezentei ordonanțe, termenii și expresiile de
mai jos se definesc după cum urmează:
a) depozit — orice sold creditor, inclusiv dobânda datorată,
rezultat din fonduri aflate într-un cont sau din situații tranzitorii
derivând din operațiuni bancare curente și pe care instituția de
credit trebuie să îl ramburseze, potrivit condițiilor legale și
contractuale aplicabile, precum și orice obligație a instituției de
credit evidențiată printr-un titlu de creanță emis de aceasta, cu
excepția obligațiunilor prevăzute la alin. (6) al art. 159 din
Regulamentul nr. 15/2004 privind autorizarea și funcționarea
societăților de administrare a investițiilor, a organismelor de
plasament colectiv și a depozitarilor, aprobat prin Ordinul
Comisiei Naționale a Valorilor Mobiliare nr. 67/2004, cu
modificările ulterioare;
b) depozit garantat — orice depozit aflat în evidența instituției
de credit, care nu se încadrează în categoriile prevăzute în
anexă și aferent căruia Fondul asigură plata compensației;
c) depozit indisponibil — depozit datorat și exigibil care nu a
fost plătit potrivit condițiilor legale și contractuale aplicabile de
către o instituție de credit aflată în oricare din următoarele
situații:
(i) Banca Națională a României a constatat că instituția
de credit în cauză nu este capabilă, din motive legate
direct de situația sa financiară, să plătească depozitul
și nu are perspective imediate de a putea să o facă;

(ii) a fost pronunțată o hotărâre judecătorească de
deschidere a procedurii falimentului instituției de credit,
înainte ca Banca Națională a României să constate
situația prevăzută la pct. (i);
d) compensație — suma pe care Fondul o plătește fiecărui
deponent garantat pentru depozitele indisponibile, indiferent de
numărul acestora, în limita plafonului de garantare și în condițiile
prevăzute de prezenta ordonanță;
e) deponent garantat — titularul depozitului garantat sau,
după caz, persoana îndreptățită la sume din respectivul depozit;
f) plafon de garantare — nivelul maxim al garantării per
deponent garantat și per instituție de credit, stabilit conform legii;
g) contribuție — suma nerambursabilă datorată Fondului de
către instituțiile de credit participante la Fond, conform
prevederilor prezentei ordonanțe;
h) cont comun — contul deschis în numele a două sau mai
multe persoane ori contul asupra căruia au drepturi două sau
mai multe persoane și asupra căruia se pot dispune operațiuni
sub semnătura a cel puțin uneia dintre aceste persoane;
i) instituție de credit — entitate a cărei activitate constă în
atragerea de depozite sau de alte fonduri rambursabile de la
public și în acordarea de credite în cont propriu; pentru scopul
prezentei ordonanțe, în cazul unei rețele cooperatiste de credit
este considerată instituție de credit casa centrală;
j) instituțiile de credit autorizate de Banca Națională a
României — instituțiile de credit persoane juridice române și
sucursalele din România ale instituțiilor de credit din state terțe.
(4) În aplicarea prevederilor alin. (3) lit. a), pentru calculul
soldului creditor se aplică regulile privind compensarea conform
condițiilor legale și contractuale aplicabile depozitului.
(5) Termenii și expresiile utilizate în cuprinsul prezentei
ordonanțe și care nu au fost definite la alin. (3) au semnificația
prevăzută în Ordonanța de urgență a Guvernului nr. 99/2006
privind instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările
și completările ulterioare.
Art. 3. — (1) Toate instituțiile de credit autorizate de Banca
Națională a României sunt obligate să participe la Fond în
condițiile prezentei ordonanțe, inclusiv pentru depozitele atrase
de sucursalele acestora din străinătate. În cazul organizațiilor
cooperatiste de credit, casa centrală participă la Fond inclusiv
pentru depozitele atrase de cooperativele de credit afiliate la
aceasta.
(2) Depozitele plasate la instituțiile de credit cu sediul în alte
state membre, care operează în România, sunt garantate în

*) Republicată în temeiul art. II din Legea nr. 44/2010 privind aprobarea Ordonanței de urgență a Guvernului nr. 80/2009 pentru modificarea și completarea
Ordonanței Guvernului nr. 39/1996 privind înființarea și funcționarea Fondului de garantare a depozitelor în sistemul bancar, publicată în Monitorul Oficial al
României, Partea I, nr. 200 din 30 martie 2010, dându-se textelor o nouă numerotare.
Ordonanța Guvernului nr. 39/1996 a fost republicată în Monitorul Oficial al României, Partea I, nr. 141 din 25 februarie 2002 și ulterior a mai fost modificată
și completată prin:
— Legea nr. 571/2003 privind Codul fiscal, publicată în Monitorul Oficial al României, Partea I, nr. 927 din 23 decembrie 2003;
— Legea nr. 178/2004 pentru modificarea și completarea Ordonanței Guvernului nr. 39/1996 privind înființarea și funcționarea Fondului de garantare a
depozitelor în sistemul bancar, publicată în Monitorul Oficial al României, Partea I, nr. 489 din 1 iunie 2004 și rectificată în Monitorul Oficial al României, Partea I,
nr. 844 din 15 septembrie 2004;
— Legea nr. 238/2005 pentru modificarea și completarea Ordonanței Guvernului nr. 39/1996 privind înființarea și funcționarea Fondului de garantare a
depozitelor în sistemul bancar, publicată în Monitorul Oficial al României, Partea I, nr. 672 din 27 iulie 2005;
— Ordonanța de urgență a Guvernului nr. 23/2006 pentru modificarea și completarea Ordonanței Guvernului nr. 39/1996 privind înființarea și funcționarea
Fondului de garantare a depozitelor în sistemul bancar, publicată în Monitorul Oficial al României, Partea I, nr. 278 din 28 martie 2006, aprobată cu modificări și
completări prin Legea nr. 280/2006, publicată în Monitorul Oficial al României, Partea I, nr. 600 din 11 iulie 2006;
— Ordonanța de urgență a Guvernului nr. 129/2008 pentru completarea art. 5 din Ordonanța Guvernului nr. 39/1996 privind înființarea și funcționarea
Fondului de garantare a depozitelor în sistemul bancar, publicată în Monitorul Oficial al României, Partea I, nr. 700 din 15 octombrie 2008, aprobată prin Legea
nr. 146/2009, publicată în Monitorul Oficial al României, Partea I, nr. 303 din 8 mai 2009;
— Ordonanța de urgență a Guvernului nr. 80/2009 pentru modificarea și completarea Ordonanței Guvernului nr. 39/1996 privind înființarea și funcționarea
Fondului de garantare a depozitelor în sistemul bancar, publicată în Monitorul Oficial al României, Partea I, nr. 200 din 30 martie 2010.

8

MONITORUL OFICIAL AL ROMÂNIEI, PARTEA I, Nr. 587/19.VIII.2010

condițiile prevăzute de legislația aplicabilă din statul membru de
origine. Sucursala din România a unei instituții de credit având
sediul într-un alt stat membru poate avea calitatea de participant
la Fond, la cerere, în cazul în care schema de garantare, oficial
recunoscută în statul membru de origine, la care participă
instituția de credit în cauză prevede un plafon de garantare
inferior celui stabilit potrivit dispozițiilor art. 6 alin. (3) și/sau o
arie de garantare a depozitelor mai restrânsă decât cea stabilită
prin prezenta ordonanță; participarea se efectuează numai
pentru diferența de plafon de garantare și/sau pentru categoriile
de depozite care nu sunt garantate de schema de garantare din
statul membru de origine.
(3) Prin excepție de la prevederile alin. (1), instituțiile de
credit persoane juridice române nu participă la Fond pentru
depozitele atrase de sucursalele lor deschise în state terțe care
impun obligația participării la o altă schemă de garantare a
depozitelor, recunoscută oficial de respectivul stat terț.
(4) Instituțiile de credit persoane juridice române pot participa
pentru depozitele atrase de sucursalele lor deschise în alte state
membre la o schemă de garantare a depozitelor recunoscută
oficial în statul membru gazdă, dacă aceasta asigură un plafon
de garantare superior celui stabilit potrivit dispozițiilor art. 6
alin. (3) și/sau o arie de garantare a depozitelor mai extinsă
decât cea stabilită prin prezenta ordonanță, pentru diferența de
plafon de garantare și/sau pentru categoriile de depozite care
nu sunt garantate de Fond potrivit prezentei ordonanțe.
(5) Fondul trebuie să depună diligențele necesare pentru a
încheia acorduri de cooperare cu schemele de garantare la care
participă instituțiile de credit care funcționează în România
printr-o sucursală participantă la Fond, în care vor fi stabilite cel
puțin procedurile aplicabile pentru plata compensațiilor
deponenților respectivelor sucursale, pentru respectarea
termenelor și condițiilor stabilite de prezenta ordonanță.
(6) Fondul poate încheia acorduri de cooperare și cu alte
scheme de garantare decât cele prevăzute la alin. (5).
CAPITOLUL II
Depozitele indisponibile
Art. 4. — (1) Instituția de credit căreia i s-a solicitat
rambursarea unui depozit datorat și exigibil și nu a fost în
măsură să își îndeplinească obligația de plată conform condițiilor
contractuale și legale aplicabile trebuie să notifice Băncii
Naționale a României acest fapt în maximum două zile
lucrătoare de la data primirii solicitării.
(2) Notificarea va cuprinde informații cu privire la motivele
neefectuării plății și cu privire la perspectivele imediate de
îndeplinire a acestei obligații.
Art. 5. — (1) Banca Națională a României analizează dacă
instituția de credit se regăsește în situația prevăzută la art. 2
alin. (3) lit. c) pct. (i) cât mai curând posibil, dar nu mai târziu de
5 zile lucrătoare de la data la care s-a încredințat pentru întâia
dată că instituția de credit nu a plătit depozite datorate și
exigibile și, în cazul în care se confirmă încadrarea instituției de
credit în situația menționată, informează în aceeași zi instituția
de credit în cauză și Fondul referitor la constatarea faptului că
depozitele au devenit indisponibile.
(2) În scopul aplicării alin. (1) se consideră că Banca
Națională a României s-a încredințat pentru întâia dată că
instituția de credit nu a plătit depozite datorate și exigibile, în
următoarele situații:
a) Banca Națională a României a fost notificată de instituția
de credit conform prevederilor art. 4;

b) Banca Națională a României, în cursul propriilor
investigații, deși nu a fost notificată conform prevederilor art. 4,
constată că instituția de credit se regăsește în situația descrisă
la art. 4;
c) autoritatea competentă din statul membru de origine a
unei instituții de credit care funcționează în România printr-o
sucursală participantă la Fond în condițiile art. 3 alin. (2) a
notificat Banca Națională a României cu privire la faptul că
depozitele instituției de credit din statul membru de origine au
devenit indisponibile.
(3) În situația prevăzută la art. 2 alin. (3) lit. c) pct. (i) Banca
Națională a României poate institui măsura de administrare
specială a instituției de credit în cauză, prevederile Ordonanței
de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și
completările ulterioare, fiind aplicate în mod corespunzător.
CAPITOLUL III
Compensațiile
Art. 6. — (1) Fondul garantează, în limitele și condițiile
prevăzute de prezenta ordonanță, depozitele, în orice monedă,
la o instituție de credit participantă, cu excepția depozitelor care
se încadrează în categoriile de depozite prevăzute în lista din
anexa la prezenta ordonanță.
(2) În aplicarea alin. (1), în cazul în care depozitele constituite
la o instituție de credit participantă devin indisponibile, Fondul
asigură plata compensațiilor, în limita plafonului de garantare.
(3) Plafonul de garantare este stabilit la echivalentul în lei al
sumei de 50.000 euro.
(4) Echivalentul în lei al plafonului de garantare și, respectiv,
al sumelor în valută care se iau în considerare la determinarea
compensațiilor se calculează prin utilizarea cursurilor de schimb
valutar pentru valutele respective, comunicate de Banca
Națională a României în data la care depozitele au devenit
indisponibile.
(5) Pentru depozitele constituite în alte valute decât cele
pentru care Banca Națională a României comunică cursurile de
schimb valutar, echivalentul în lei al sumelor în valută care se iau
în considerare la determinarea compensațiilor se calculează pe
baza ultimului curs de schimb practicat de instituția de credit în
cauză pentru valuta respectivă, anterior datei la care depozitele
au devenit indisponibile.
Art. 7. — (1) Nivelul compensației se determină prin
deducerea din suma tuturor depozitelor garantate deținute de
deponentul garantat la respectiva instituție de credit la data la
care depozitele au devenit indisponibile a valorii totale a
creanțelor exigibile la aceeași dată ale instituției de credit asupra
respectivului deponent. Compensația de plătit este limitată la
nivelul plafonului de garantare aplicabil potrivit prezentei
ordonanțe.
(2) În cazul unui cont comun, nivelul compensației se
determină, conform dispozițiilor alin. (1), pentru fiecare deponent
garantat ce deține o cotă-parte din soldul contului, luându-se în
calcul cota la care acesta este îndreptățit conform prevederilor
contractuale și/sau legale. În absența unor astfel de prevederi,
pentru scopul determinării compensațiilor, soldul contului comun
va fi divizat în părți egale între deponenții în cauză.
(3) În situația în care un deponent nu este îndreptățit la sume
aflate într-un cont, sumele pentru care acesta nu este îndreptățit
se includ în calculul compensației datorate persoanei
îndreptățite la acestea, cu condiția ca persoana îndreptățită să
fie identificată sau identificabilă anterior datei la care depozitele
au devenit indisponibile. Dacă există mai multe persoane

MONITORUL OFICIAL AL ROMÂNIEI, PARTEA I, Nr. 587/19.VIII.2010
îndreptățite, pentru determinarea compensației datorate
fiecăreia se aplică prevederile alin. (2), în mod corespunzător.
(4) În cazul unui cont comun, asupra căruia au drepturi mai
multe persoane în calitatea lor de membri ai unei asociații
lucrative, asocieri sau grupări de aceeași natură, fără
personalitate juridică, pentru determinarea nivelului
compensației, depozitul aflat în contul comun va fi tratat ca și
când ar aparține unui singur deponent.
(5) Dacă un deponent garantat se află sub urmărire penală
pentru infracțiunea de spălare a banilor sau pentru o infracțiune
legată de spălarea banilor, la solicitarea organelor abilitate legal,
Fondul suspendă plata compensației până la data la care
primește dovada scoaterii de sub urmărire penală, a încetării
urmăririi penale, a achitării sau, după caz, a încetării procesului
penal referitor la dosarul în cauză.
Art. 8. — (1) Instituțiile de credit participante la Fond sunt
obligate să dispună de sisteme informatice adecvate, care să
asigure existența în permanență a unei evidențe complete și
exacte cuprinzând toate datele referitoare la deponenții
garantați, depozitele garantate ale acestora, creanțele exigibile
ale instituției de credit față de aceștia, precum și orice alte
informații necesare determinării valorii compensației datorate
fiecărui deponent garantat și întocmirii listei compensațiilor de
plătit.
(2) În termen de 3 zile lucrătoare de la sfârșitul fiecărui
semestru, instituțiile de credit participante raportează Fondului
informațiile prevăzute la alin. (1), pe structura stabilită în
reglementările emise de acesta.
(3) Suplimentar față de raportările menționate la alin. (2),
Fondul, în exercitarea competențelor sale legale, poate solicita
unei instituții de credit participante informațiile prevăzute la
alin. (1).
(4) Sumele aferente depozitelor și obligațiilor unui deponent
garantat față de instituția de credit înregistrate în evidențele
acesteia se iau în considerare la stabilirea valorii compensațiilor
de plată, fiind prezumate a fi corecte și exacte, în măsura în care
deponentul interesat nu probează contrariul.
CAPITOLUL IV
Resursele financiare și îndatorarea Fondului
Art. 9. — (1) Fondul are următoarele resurse financiare:
a) contribuțiile inițiale, anuale și speciale ale instituțiilor de
credit;
b) încasările din recuperarea creanțelor Fondului;
c) împrumuturi:
1. de la instituții de credit, de la societăți financiare și de la
alte instituții, cu excepția Băncii Naționale a României;
2. împrumuturi obligatare, prin emisiune de titluri de valoare
ale Fondului;
3. de la Guvern, potrivit dispozițiilor art. 15 alin. (2);
d) alte resurse — donații, sponsorizări, asistență financiară;
e) venituri din investirea resurselor financiare disponibile;
f) alte venituri, stabilite conform legii.
(2) Resursele financiare prevăzute la alin. (1) lit. a), b), c) și
f) vor fi utilizate pentru plata depozitelor garantate în condițiile
stabilite de lege, iar cele prevăzute la alin. (1) lit. d) vor fi utilizate
potrivit scopului pentru care au fost acordate.
(3) Resursele financiare prevăzute la alin. (1) lit. e) vor fi
utilizate pentru acoperirea cheltuielilor curente ale Fondului.
(4) În vederea stabilirii necesarului optim de resurse
financiare, Fondul, cu aprobarea Băncii Naționale a României,
va stabili anual gradul-țintă de acoperire a expunerii sale,

9

calculat ca raport între volumul resurselor financiare necesare
ale Fondului și suma totală a depozitelor garantate.
(5) Pentru asigurarea resurselor financiare ale Fondului
fiecare instituție de credit autorizată de Banca Națională a
României este obligată să acorde anual, la cererea Fondului, o
linie de credit stand-by în lei. Convențiile privind liniile de credit
stand-by vor fi încheiate, de regulă, până la sfârșitul lunii
februarie a fiecărui an. Fondul va plăti din resursele sale
financiare, în termen de 30 de zile de la expirarea perioadei
pentru care este acordată linia de credit stand-by, un comision
de maximum 0,5% pentru sumele neutilizate.
(6) Ordinea utilizării resurselor se stabilește de Fond, pornind
de la principiul optimizării costurilor.
Art. 10. — (1) Instituțiile de credit plătesc Fondului
contribuțiile prevăzute la art. 9 alin. (1) în moneda națională —
leu.
(2) Plata contribuțiilor inițiale, anuale, și a celor speciale ale
instituțiilor de credit se efectuează prin creditarea conturilor
curente ale Fondului.
(3) Contribuția inițială se plătește în termen de 30 de zile
calendaristice de la data obținerii autorizației de funcționare
emise de Banca Națională a României, respectiv, în cazul
sucursalelor instituțiilor de credit cu sediul în alte state membre,
de la data obținerii calității de participant la Fond. Cuantumul
contribuției inițiale ce trebuie plătită de către instituțiile de credit
se stabilește după cum urmează:
a) instituțiile de credit autorizate de Banca Națională a
României plătesc o contribuție inițială echivalentă cu 1% din
capitalul inițial reglementat aplicabil;
b) sucursalele instituțiilor de credit din state membre ce devin
participante la Fond în condițiile art. 3 alin. (2) plătesc o
contribuție inițială al cărei nivel va fi determinat conform criteriilor
stabilite prin reglementările emise de Fond;
c) casele centrale ale cooperativelor de credit plătesc o
contribuție inițială de 1% din capitalul agregat reglementat al
rețelei.
(4) În cazul în care o instituție de credit nu plătește contribuția
inițială în intervalul de timp stabilit prin prezenta ordonanță, la
cererea Fondului, Banca Națională a României va debita contul
curent al instituției de credit în cauză cu sumele datorate.
(5) În cazul sucursalelor prevăzute la art. 3 alin. (2),
dobândirea calității de participant este condiționată de plata
contribuției.
(6) Contribuția inițială plătită de instituțiile de credit va fi
recunoscută drept cheltuială deductibilă din punct de vedere
fiscal.
(7) Instituțiile de credit rezultate dintr-o fuziune, precum și
instituțiile de credit care continuă să existe în urma unui proces
de divizare sunt scutite de la plata contribuției inițiale.
Art. 11. — (1) Fiecare instituție de credit participantă plătește
Fondului o contribuție anuală a cărei valoare se obține prin
aplicarea cotei procentuale stabilite de către Fond, cu aprobarea
Băncii Naționale a României, asupra bazei de calcul
reprezentând echivalentul în lei al soldului depozitelor garantate
de Fond, aflate în evidența instituției de credit participante,
determinat la data de 31 decembrie a anului precedent anului de
plată a contribuției. În cazul sucursalelor ce dobândesc această
calitate în condițiile art. 3 alin. (2), prevederile se aplică în mod
corespunzător. În cazul organizațiilor cooperatiste de credit,
soldul depozitelor garantate se calculează pe baza situației
agregate a soldurilor reprezentând depozitele garantate aflate în

10

MONITORUL OFICIAL AL ROMÂNIEI, PARTEA I, Nr. 587/19.VIII.2010

evidența casei centrale și a cooperativelor de credit afiliate la
aceasta.
(2) Cota procentuală anuală se comunică instituțiilor de credit
de către Fond până cel târziu la sfârșitul lunii februarie a anului
de plată și nu poate depăși nivelul maxim de 0,5%.
(3) Contribuția anuală a fiecărei instituții de credit se
determină pe baza declarațiilor transmise de către aceasta
Fondului prin intermediul unui formular, ale cărui format și dată
de raportare se stabilesc de către Fond.
(4) Prima contribuție anuală datorată Fondului de către o
instituție de credit nou-participantă se va calcula prin înmulțirea
cotei de 1/365 din contribuția determinată conform prevederilor
alin. (1) cu numărul de zile ce au trecut de la data obținerii
autorizației de funcționare de la Banca Națională a României,
respectiv de la data acceptării ca participant în cazul
sucursalelor din state membre, până la sfârșitul anului. Prin
excepție de la această regulă, instituțiile de credit nouparticipante la Fond rezultate dintr-un proces de fuziune sau de
divizare ori care achiziționează după constituire un portofoliu de
depozite plătesc prima contribuție anuală determinată conform
prevederilor alin. (1). În cazul în care pentru o instituție de credit
a fost pronunțată o hotărâre judecătorească de declanșare a
procedurii falimentului sau a început lichidarea instituției de
credit la inițiativa acționarilor/membrilor acesteia potrivit
dispozițiilor art. 40 din Ordonanța de urgență a Guvernului
nr. 99/2006, aprobată cu modificări și completări prin Legea
nr. 227/2007, cu modificările și completările ulterioare, ori ca
urmare a hotărârii Băncii Naționale a României de retragere a
autorizației, potrivit dispozițiilor art. 41 din Ordonanța de urgență
a Guvernului nr. 99/2006, aprobată cu modificări și completări
prin Legea nr. 227/2007, cu modificările și completările
ulterioare, baza de calcul a contribuției pentru acel an se
stabilește potrivit evidențelor instituției de credit aferente ultimei
zile a trimestrului precedent celui în care a fost pronunțată
hotărârea judecătorească de declanșare a procedurii
falimentului, respectiv în care Banca Națională a României a
confirmat încetarea valabilității autorizației instituției de credit
sau a hotărât retragerea autorizației acesteia. Contribuția anuală
care trebuie plătită se calculează prin înmulțirea cotei de 1/365
din contribuția determinată prin aplicarea cotei procentuale
stabilite potrivit alin. (2) la baza de calcul stabilită în condițiile
acestui alineat cu numărul de zile de la începutul anului până la
data la care a fost pronunțată hotărârea judecătorească de
declanșare a procedurii falimentului, respectiv până la data la
care Banca Națională a României a confirmat încetarea
valabilității autorizației instituției de credit sau a hotărât
retragerea autorizației acesteia. Contribuțiile datorate și
neachitate Fondului de către instituțiile de credit intrate în
faliment se recuperează de către acesta din averea
respectivelor instituții de credit.
(5) Fiecare instituție de credit participantă este obligată să
plătească, până cel târziu la data de 30 aprilie a anului de plată,
contribuția anuală corespunzătoare cotei comunicate de Fond.
În condițiile în care plata contribuției anuale nu se efectuează în
termenul stabilit, prevederile art. 10 alin. (4) se aplică în mod
corespunzător.
(6) Contribuțiile anuale efectuate de instituțiile de credit sunt
recunoscute drept cheltuieli deductibile din punct de vedere
fiscal.
Art. 12. — (1) În cazul în care, la solicitarea Fondului,
Consiliul de administrație al Băncii Naționale a României
apreciază că resursele Fondului sunt insuficiente pentru

onorarea obligațiilor de plată, acesta poate stabili plata unei
contribuții speciale de către fiecare instituție de credit, egală cu
până la nivelul contribuției anuale aferente exercițiului financiar
respectiv. În condițiile în care plata contribuției speciale nu se
va efectua la termen, se vor aplica prevederile art. 10 alin. (4).
(2) Cuantumul efectiv al contribuției speciale, precum și
termenul de plată a acesteia se stabilesc de Consiliul de
administrație al Băncii Naționale a României.
(3) Contribuțiile speciale plătite de instituțiile de credit în
condițiile prevăzute la alin. (1) și (2) sunt cheltuieli deductibile din
punct de vedere fiscal.
Art. 13. — (1) În situația în care Fondul a acumulat un nivel
de resurse proprii considerat adecvat față de totalul depozitelor
garantate, aflate în evidența instituțiilor de credit participante la
Fond, Consiliul de administrație al Băncii Naționale a României
poate decide, la propunerea Consiliului de administrație al
Fondului, suspendarea plății contribuțiilor anuale.
(2) În situațiile în care resursele Fondului scad sub nivelul
prevăzut la alin. (1), plata contribuțiilor anuale va fi reluată.
Art. 14. — Contribuțiile făcute de instituțiile de credit nu se
restituie, inclusiv în cazul lichidării judiciare sau dizolvării unei
instituții de credit.
Art. 15. — (1) Fondul poate cere Guvernului să garanteze
împrumuturile sale, acesta din urmă fiind obligat să ia o decizie
în această privință în termen de 15 zile de la data cererii.
(2) În situații excepționale în care resursele financiare ale
Fondului sunt insuficiente pentru acoperirea plății
compensațiilor, Guvernul pune la dispoziția Fondului, sub formă
de împrumut, sumele necesare, în termen de maximum 15 zile
lucrătoare de la solicitarea lor de către Fond. Sursa fondurilor
este reprezentată de veniturile din privatizare înregistrate în
contul curent al Trezoreriei Statului, iar condițiile de
acordare/rambursare a împrumutului acordat de Guvern
Fondului se stabilesc prin hotărâre a Guvernului.
CAPITOLUL V
Conturi bancare și utilizarea resurselor Fondului
Art. 16. — (1) Fondul poate să deschidă conturi, după caz, la
instituții de credit și instituții financiare din țară și din străinătate.
(2) Resursele financiare disponibile, prevăzute la art. 9
alin. (1), pot fi investite de Fond în:
a) titluri de stat, titluri garantate de stat și titluri de valoare
emise de Banca Națională a României;
b) depozite la termen, certificate de depozit și alte
instrumente financiare ale instituțiilor de credit;
c) titluri de stat emise de statele membre ale Uniunii
Europene, titluri emise de băncile centrale ale acestora și titluri
emise de Trezoreria Statelor Unite ale Americii, investiții care
pot fi efectuate începând cu data aderării României la Uniunea
Europeană.
(3) La stabilirea instrumentelor financiare și a emitenților
acestora, prevăzuți la alin. (2), se au în vedere minimizarea
riscurilor, asigurarea eficienței și a lichidității plasamentelor
respective. Strategia privind expunerea Fondului, atât pentru
fiecare dintre instrumentele financiare, cât și pentru fiecare
emitent, se stabilește, anual, de către Consiliul de administrație
al Fondului, cu aprobarea Consiliului de administrație al Băncii
Naționale a României.
(4) Profitul Fondului, obținut ca diferență între veniturile
prevăzute la art. 9 alin. (1) lit. e) și cheltuielile acestuia, este
neimpozabil și este repartizat pentru constituirea unui fond anual
de participare la profit, în limita unei cote de până la 1% din
profit, cu aprobarea Consiliului de administrație al Fondului, iar

MONITORUL OFICIAL AL ROMÂNIEI, PARTEA I, Nr. 587/19.VIII.2010
diferența va fi utilizată pentru reîntregirea resurselor Fondului,
destinate plății depozitelor garantate, precum și pentru
finanțarea investițiilor corporale și necorporale ale acestuia,
conform bugetului de venituri și cheltuieli aprobat de Banca
Națională a României.
CAPITOLUL VI
Plata compensațiilor
Art. 17. — (1) Fondul asigură efectuarea plății compensațiilor
către deponenții garantați, potrivit condițiilor și limitelor stabilite
în prezenta ordonanță.
(2) Prin excepție de la prevederile art. 6 alin. (2), nu se
datorează compensații pentru depozitele rezultate din tranzacții
în legătură cu care au fost pronunțate hotărâri judecătorești
definitive de condamnare pentru infracțiunea de spălare a
banilor, potrivit legislației în domeniul prevenirii și combaterii
spălării banilor.
(3) Stabilirea încadrării depozitelor în categoria celor
prevăzute la alin. (2) se realizează de Fond, pe baza
informațiilor primite de la autoritățile competente, de la instituția
de credit ale cărei depozite au devenit indisponibile ori de la
lichidatorul desemnat de instanță, după caz.
(4) Deponenții garantați sunt exceptați de la aplicarea
oricăror comisioane, taxe ori impozite pentru compensațiile
primite.
Art.18. — (1) În termen de 10 zile lucrătoare de la data la
care depozitele devin indisponibile, conform art. 2 alin. (3) lit. c)
pct. (i) sau (ii), Fondul stabilește data începerii plății
compensațiilor, durata efectuării plăților și modalitatea de plată
a compensațiilor și asigură publicarea în cel mai scurt timp a
acestor informații pe website-ul Fondului și în cel puțin două
ziare de circulație națională.
(2) Obligația de a publica informațiile prevăzute la alin. (1) la
sediul tuturor unităților teritoriale revine instituției de credit ale
cărei depozite au devenit indisponibile, precum și instituției de
credit ce a fost mandatată pentru efectuarea plății
compensațiilor.
(3) Plata compensațiilor trebuie să înceapă, conform datei
stabilite de Fond potrivit dispozițiilor alin. (1), în termen de cel
mult 20 de zile lucrătoare de la data la care depozitele au
devenit indisponibile.
(4) Prin excepție de la prevederile alin. (3), Banca Națională
a României poate aproba, la solicitarea Fondului în circumstanțe
absolut excepționale, prelungirea cu maximum 10 zile lucrătoare
a termenului pentru începerea plății compensațiilor.
(5) Informațiile prevăzute la alin. (1) trebuie să includă cel
puțin următoarele elemente:
a) instituțiile de credit care vor fi mandatate să efectueze
plata compensațiilor, inclusiv unitățile teritoriale ale acestora;
b) perioada în care plata compensațiilor poate fi efectuată
prin unitățile instituțiilor de credit mandatate;
c) procedura de obținere a compensațiilor neachitate în
perioada prevăzută la lit. b);
d) modalitățile de plată, documentele, condițiile și formalitățile
necesare pentru obținerea compensației;
e) procedura de soluționare a contestațiilor referitoare la
datele cuprinse în listele în baza cărora se realizează plata
compensațiilor.
(6) Termenele prevăzute pentru începerea plății
compensațiilor și pentru durata efectuării plăților, menționate în
prezentul articol, nu vor putea fi invocate de Fond pentru a
refuza plata compensației unui deponent garantat care nu a fost
în măsură să își valorifice acest drept în termenele de mai sus.

11

Art. 19. — (1) Deponenții garantați care au nemulțumiri
legate de compensații pot sesiza Fondul, în scris, pentru
soluționarea situației lor.
(2) Fondul este obligat să răspundă acestor sesizări în
termen de 5 zile lucrătoare de la data primirii lor.
(3) În situația în care persoanele menționate la alin. (1) nu
sunt mulțumite cu soluția conținută de răspunsul Fondului, se
pot adresa instanței judecătorești competente.
Art. 20. — (1) Instituția de credit ale cărei depozite au devenit
indisponibile conform prevederilor art. 2 alin. (3) lit. c) pct. (i)
sau, după caz, lichidatorul desemnat de instanță transmite
Fondului în ziua următoare constatării indisponibilității
depozitelor informațiile prevăzute la art. 8 alin. (1).
(2) În termen de 10 zile lucrătoare de la data la care
depozitele devin indisponibile, instituția de credit respectivă sau,
după caz, lichidatorul desemnat de instanță transmite Fondului
orice informații rectificative sau suplimentare de natură să
contribuie la asigurarea acurateței informațiilor transmise potrivit
alin. (1).
(3) Prin excepție de la prevederile alin. (2), instituția de credit
respectivă sau, după caz, lichidatorul desemnat de instanță
poate transmite Fondului informațiile de care nu a avut
cunoștință în termenul prevăzut la alin. (2) și după expirarea
acestui termen.
Art. 21. — În baza informațiilor prevăzute la art. 20, Fondul
verifică lista compensațiilor de plătit transmisă de instituția de
credit sau de lichidatorul desemnat și întocmește lista finală, pe
care o transmite instituției de credit mandatate să efectueze
plățile către deponenții garantați cu cel puțin 24 de ore anterior
datei începerii plății compensațiilor.
Art. 22. — (1) În vederea efectuării plății compensațiilor,
Fondul mandatează una sau mai multe instituții de credit,
selectate pe baza unor criterii stabilite prin reglementările emise
de acesta.
(2) Până la sfârșitul lunii februarie a fiecărui an, Consiliul de
administrație al Fondului stabilește pentru perioada următoarelor
12 luni, cu aprobarea Consiliului de administrație al Băncii
Naționale a României, instituțiile de credit mandatate potrivit
alin. (1).
Art. 23. — (1) Fără a aduce atingere altor drepturi ale
deponenților garantați, Fondul se subrogă în drepturile acestora
pentru o sumă egală cu suma compensației datorate potrivit
listei finale a compensațiilor de plătit, prevăzută la art. 21.
(2) În situația în care depozitele au devenit indisponibile
conform prevederilor art. 2 alin. (3) lit. c) pct. (ii), Fondul
înregistrează, potrivit prevederilor Legii nr. 85/2006 privind
procedura insolvenței, cu modificările și completările ulterioare,
în registrul grefei tribunalului suma compensațiilor pe care
urmează a le plăti deponenților garantați, rezultată din situația
întocmită conform art. 21.
(3) În situația în care depozitele au devenit indisponibile
conform prevederilor art. 2 alin. (3) lit. c) pct. (i), a fost instituită
măsura administrării speciale și, ulterior, Banca Națională a
României a dispus încetarea administrării speciale și reluarea
activității instituției de credit sub controlul organelor sale
statutare, indisponibilizarea depozitelor încetează de la data la
care Banca Națională a României a dispus reluarea activității
instituției de credit, aceasta, prin excepție de la prevederile
alin. (1), fiind obligată față de Fond la plata imediată a sumei
corespunzătoare plăților efectuate de acesta pentru
compensarea depozitelor garantate.

12

MONITORUL OFICIAL AL ROMÂNIEI, PARTEA I, Nr. 587/19.VIII.2010

Art. 24. — Obligația instituției de credit față de deponenții săi
se reduce cu suma corespunzătoare plăților efectuate de Fond
pentru compensarea depozitelor garantate.
Art. 25. — Fondul va informa periodic instituția de credit sau,
după caz, lichidatorul desemnat asupra compensațiilor plătite
deponenților.
Art. 26. — (1) Pentru realizarea obiectivelor procedurii de
lichidare, Fondul poate angaja prin contract persoane fizice,
firme sau instituții specializate în activitatea de lichidare ori
consultanță în acest domeniu. Desemnarea instituției sau firmei
se va face prin licitație publică.
(2) În cazul persoanelor fizice, plata contravalorii prestațiilor
se va stabili prin negociere, sub forma unei sume forfetare ori a
unor procente din valoarea recuperată, procente ce pot fi
diferențiate în funcție de condițiile stabilite de Fond pentru
prestațiile respective.
Art. 27. — Creanțele deponenților, altele decât cele plătite
de Fond, vor fi compensate din averea instituției de credit în
conformitate cu prevederile Ordonanței Guvernului nr. 10/2004
privind falimentul instituțiilor de credit, aprobată cu modificări și
completări prin Legea nr. 278/2004, cu modificările și
completările ulterioare.
CAPITOLUL VII
Conducerea și administrarea Fondului
Art. 28. — (1) Fondul este administrat de un consiliu de
administrație format din 7 membri.
(2) Consiliul de administrație este compus din:
a) 3 membri numiți de Banca Națională a României, dintre
care unul va fi numit președintele Consiliului de administrație al
Fondului;
b) 2 membri numiți de Asociația Română a Băncilor;
c) un membru numit de Ministerul Finanțelor Publice;
d) un membru numit de Ministerul Justiției.
(3) Membrii Consiliului de administrație al Fondului sunt
numiți pentru un mandat de 3 ani, care poate fi reînnoit.
(4) Membrii consiliului de administrație ale căror mandate au
expirat vor rămâne în funcție până la numirea succesorilor lor.
(5) Președintele Consiliului de administrație al Fondului
poate fi înlocuit, în caz de absență sau de imposibilitate
temporară de a participa, de un membru al consiliului de
administrație numit de el sau, în absența acestei numiri, de cel
mai în vârstă membru al consiliului de administrație.
(6) În caz de incompatibilitate sau imposibilitate definitivă de
exercitare a mandatului de către unul dintre membrii Consiliului
de administrație al Fondului, numirea înlocuitorului se face în
condițiile alin. (2) pentru durata rămasă a mandatului. Se
consideră imposibilitate definitivă de exercitare a mandatului
orice împrejurare care creează o indisponibilitate cu o durată de
90 de zile consecutive.
(7) Membrii Consiliului de administrație al Fondului primesc
o indemnizație în limita a 20% din salariul directorului Fondului.
Art. 29. — Membrii Consiliului de administrație al Fondului
trebuie să fie rezidenți în România, licențiați în domeniul
economic sau juridic, cu o bună reputație și onorabilitate și cu
experiență profesională de minimum 5 ani în domeniul financiarbancar, să nu li se fi retras în ultimii 5 ani aprobarea de
conducători, în cazul celor care au fost numiți anterior
conducători de instituții financiare.
Art. 30. — (1) Membrii consiliului de administrație:
a) nu pot fi soți, rude sau afini până la gradul al doilea între
ei;
b) nu trebuie să fi fost declarați faliți;
c) nu trebuie să aibă cazier judiciar.

(2) Membrii Consiliului de administrație al Fondului nu pot
lua parte la luarea deciziilor privind o instituție de credit unde
este angajată una dintre persoanele menționate la alin. (1) lit. a).
Art. 31. — (1) Calitatea de membru al Consiliului de
administrație al Fondului încetează în următoarele situații:
a) la încheierea mandatului;
b) prin demisie;
c) în caz de incompatibilitate;
d) prin înlocuire, conform art. 28 alin. (6);
e) în cazurile prevăzute la art. 30 alin. (1);
f) prin revocare.
(2) Revocarea din funcție a oricărui membru al Consiliului de
administrație al Fondului se face în aceleași condiții ca și la
numirea acestora, caz în care conducătorul instituției al cărei
reprezentant a fost revocat va face o nouă propunere în termen
de 10 zile.
Art. 32. — (1) Consiliul de administrație trebuie să se
întrunească cel puțin o dată pe lună în ședință ordinară.
(2) Consiliul de administrație poate fi convocat în ședință
extraordinară de către președinte din proprie inițiativă sau la
cererea oricărui membru al consiliului de administrație.
(3) Consiliul de administrație trebuie să fie convocat în scris,
cu cel puțin 5 zile lucrătoare înainte de data ședinței.
(4) Convocarea trebuie să conțină ordinea de zi, data și
documentele supuse discuției, precum și locul de desfășurare a
ședinței.
(5) Ședințele vor avea loc la sediul Fondului sau în orice alt
loc unde s-a convenit.
(6) În situația care solicită acțiuni urgente, termenul de 5 zile
poate fi redus, iar convocarea va fi efectuată verbal.
(7) Consiliul de administrație deliberează în mod valabil în
prezența a cel puțin 5 din numărul membrilor săi.
(8) Deciziile consiliului de administrație se iau cu majoritate
simplă de voturi din totalul membrilor acestuia.
(9) Procesul-verbal al ședinței, care conține ordinea
deliberărilor, deciziile luate, numărul de voturi întrunite și opiniile
separate, dacă este cazul, se semnează de către toți membrii
prezenți la ședință.
Art. 33. — Atribuțiile Consiliului de administrație al Fondului
sunt următoarele:
a) analizează, avizează și propune Consiliului de
administrație al Băncii Naționale a României spre aprobare:
1. statutul Fondului și reglementările elaborate de Fond în
aplicarea legii;
2. structura organizatorică și de personal, precum și politica
salarială;
3. bugetul de venituri și cheltuieli al Fondului;
4. suspendarea și reluarea contribuțiilor, în conformitate cu
art. 13;
5. stabilirea contribuțiilor speciale, nivelul acestora și
termenul de plată, în conformitate cu prevederile art. 12 alin. (1)
și (2);
6. împrumuturile Fondului, inclusiv cele de tipul liniilor de
credit stand-by, precum și emiterea de titluri de valoare de către
acesta;
7. raportul anual de activitate și situațiile financiare anuale;
8. strategia anuală privind expunerea Fondului, care are ca
obiective principale minimizarea riscului și lichiditatea
plasamentelor, iar ca obiectiv complementar randamentul
acestora; criteriile de selectare a plasamentelor vor fi
cuantificate și ierarhizate în funcție de aceste trei obiective;
9. stabilirea anuală a gradului-țintă de acoperire a expunerii
Fondului în vederea determinării necesarului optim de resurse

MONITORUL OFICIAL AL ROMÂNIEI, PARTEA I, Nr. 587/19.VIII.2010
financiare ale acestuia, precum și stabilirea cotei contribuției
anuale a instituțiilor de credit;
b) analizează și aprobă:
1. numirea și eliberarea din funcție a membrilor conducerii
executive;
2. propuneri cu privire la modalitățile, plafoanele maxime,
termenele și condițiile de plasare stabilite în cadrul strategiei
anuale privind expunerea Fondului;
3. desemnarea Fondului ca administrator special,
administrator interimar ori ca lichidator la instituțiile de credit;
4. contractarea, cu persoane fizice și juridice, române sau
străine, de servicii privind activitatea de lichidare, servicii de
asistență și consultanță de specialitate, pe bază de licitație
publică;
5. cererile de ofertă și ofertele instituțiilor de credit, în cazul
tranzacțiilor privind achiziționarea de active și asumarea de
pasive, conform reglementărilor legale privind procedura
falimentului instituțiilor de credit;
6. propunerile din rapoartele întocmite, conform prevederilor
legale, în calitatea Fondului de lichidator, rapoartele întocmite,
dacă este cazul, în calitatea Fondului de administrator special ori
interimar, materiale care conțin soluții și propuneri care necesită
aprobarea consiliului de administrație și care țin atât de calitățile
menționate, cât și de cea de creditor la instituții de credit în
faliment, alte materiale ce țin de aplicarea reglementărilor
Fondului, de buna desfășurare a activității acestuia;
7. raportul cu privire la selectarea auditorilor financiari pe
bază de licitație;
8. sistemul de control intern, inclusiv auditul intern;
9. implicațiile asupra Fondului ale hotărârii judecătorești
privind începerea procedurii falimentului și stabilirea măsurilor
de luat, pe baza propunerilor directorului, cu privire la
modalitățile de lichidare a instituțiilor de credit declarate în stare
de faliment, respectiv cu privire la plata compensațiilor către
deponenți;
10. solicitările Fondului cu privire la primirea de la Banca
Națională a României și de la instituțiile de credit participante a
documentelor și informațiilor necesare funcționării în bune
condiții a acestuia;
11. reglementările interne ale Fondului, precum și
reglementări emise în aplicarea procedurilor de lichidare în cazul
instituțiilor de credit la care Fondul are calitatea de lichidator;
12. cota de constituire a fondului anual de participare la profit;
13. alte informări și rapoarte solicitate privind activitatea
Fondului;
14. exercită orice alte sarcini prevăzute de lege sau date de
Consiliul de administrație al Băncii Naționale a României.
Art. 34. — (1) Președintele Consiliului de administrație al
Fondului are următoarele atribuții:
a) stabilește ordinea de zi și convoacă consiliul de
administrație în conformitate cu prevederile legii;
b) conduce lucrările ședințelor Consiliului de administrație al
Fondului;
c) solicită directorului sau, în lipsa acestuia, înlocuitorilor săi,
prezentarea materialelor ce constituie obiectul ordinii de zi;
d) numește un membru al Consiliului de administrație al
Fondului, care îl înlocuiește în cazul imposibilității temporare de
participare;
e) face propuneri de numire în funcție a membrilor conducerii
executive;
f) semnează contractele de muncă cu membrii conducerii
executive și le stabilește salariile de încadrare, precum și
indemnizațiile respective;

13

g) acordă prime și alte stimulente conducerii executive și
aprobă propunerile de premiere a personalului, prezentate de
director;
h) asigură prezentarea la Consiliul de administrație al
Fondului a bugetului de venituri și cheltuieli, situațiilor financiare
anuale, raportului anual de activitate, precum și a propunerii
privind alocarea profitului Fondului;
i) controlează activitatea directorului;
j) asigură ducerea la îndeplinire a hotărârilor Consiliului de
administrație al Băncii Naționale a României. De asemenea,
asigură ducerea la îndeplinire a hotărârilor Consiliului de
administrație al Fondului și informarea acestuia asupra modului
de realizare a hotărârilor;
k) exercită orice alte sarcini în aplicarea prevederilor legale
sau date de Consiliul de administrație al Băncii Naționale a
României ori Consiliul de administrație al Fondului.
(2) Președintele Consiliului de administrație al Fondului
împreună cu directorul înaintează și prezintă, după caz,
Consiliului de administrație al Băncii Naționale a României
materialele prevăzute la art. 33 lit. a). Propune spre aprobare
Consiliului de administrație al Fondului măsurile ce se impun
pentru ducerea la îndeplinire a sarcinilor trasate de Consiliul de
administrație al Băncii Naționale a României.
Art. 35. — Directorul Fondului conduce operativ activitatea
curentă a acestuia, asigură îndeplinirea hotărârilor Consiliului
de administrație al Băncii Naționale a României și Consiliului de
administrație al Fondului și informează asupra modului de
realizare a acestora. Directorul Fondului are următoarele
atribuții:
a) reprezintă Fondul în raporturile cu Banca Națională a
României, instituțiile de credit, ministerele și alte organe de
specialitate ale administrației publice centrale, autoritățile
administrației publice locale, alte persoane fizice și juridice,
române sau străine, precum și în fața instanțelor judecătorești și
arbitrale;
b) propune Consiliului de administrație al Fondului, spre
avizare, respectiv spre aprobare, documentele prevăzute la
art. 33 lit. a) și b);
c) asigură plasarea resurselor financiare ale Fondului,
urmărind minimizarea riscului și lichiditatea plasamentelor, ca
obiective principale, precum și randamentul plasamentului, ca
obiectiv complementar, potrivit strategiei anuale aprobate de
Consiliul de administrație al Băncii Naționale a României,
precum și potrivit hotărârilor Consiliului de administrație al
Fondului, care va fi informat lunar asupra aplicării strategiei
anuale;
d) asigură efectuarea investițiilor prevăzute în bugetul de
venituri și cheltuieli aprobat, cu respectarea reglementărilor în
vigoare și în limita plafoanelor aprobate;
e) asigură publicarea listei instituțiilor de credit ai căror clienți
beneficiază de garantarea rambursării depozitelor și a
modificărilor ulterioare ale acesteia;
f) asigură îndeplinirea tuturor procedurilor necesare pentru
efectuarea plăților prevăzute de lege, în cazul indisponibilizării
depozitelor;
g) monitorizează și supraveghează activitatea Fondului de
administrare și lichidare la instituții de credit, precum și cea de
plată a compensațiilor deponenților garantați; dispune asupra
măsurilor de luat în activitatea Fondului în situațiile enumerate;
monitorizează activitatea lichidatorilor la instituțiile de credit în
faliment în cazurile în care Fondul are numai calitatea de
creditor;

14

MONITORUL OFICIAL AL ROMÂNIEI, PARTEA I, Nr. 587/19.VIII.2010

h) încheie, modifică și desface contractele individuale de
muncă ale salariaților Fondului;
i) angajează cheltuielile legate de funcționarea Fondului în
limita prevederilor bugetului de venituri și cheltuieli aprobat;
j) asigură organizarea și exercitarea controlului intern și
auditului intern, în conformitate cu normele emise de Fond;
k) încheie contracte de servicii privind activitatea de lichidare,
servicii de asistență și de consultanță de specialitate cu
persoane fizice și juridice române și străine;
l) îndeplinește orice altă atribuție dată în aplicarea
prevederilor legale ori dată în sarcina sa de Consiliul de
administrație al Fondului.
CAPITOLUL VIII
Situații financiare anuale și controlul acestora
Art. 36. — Fondul are obligația organizării și conducerii
contabilității, potrivit prevederilor Legii contabilității nr. 82/1991,
republicată, și ale reglementărilor proprii în domeniu avizate de
Banca Națională a României și de Ministerul Finanțelor Publice.
Art. 37. — În vederea îndeplinirii atribuțiilor sale, Fondul
trebuie să dispună de mecanisme adecvate de control intern și
audit intern, care se vor stabili prin norme proprii, în concordanță
cu reglementările legale.
Art. 38. — (1) În scopul auditării situațiilor financiare, Fondul
va încheia contract cu un auditor financiar, persoană juridică
autorizată de Camera Auditorilor Financiari din România, potrivit
legii.
(2) Raportul auditorului financiar, împreună cu opinia sa, va
fi prezentat Consiliului de administrație al Fondului, respectiv
Consiliului de administrație al Băncii Naționale a României.
Art. 39. — Exercițiul financiar al Fondului începe la data de
1 ianuarie și se termină la data de 31 decembrie ale fiecărui an.
Primul exercițiu financiar începe la data constituirii Fondului.
Art. 40. — (1) Situațiile financiare anuale se aprobă de
Consiliul de administrație al Băncii Naționale a României, la
propunerea Consiliului de administrație al Fondului.
(2) Raportul anual de activitate, împreună cu situațiile
financiare anuale, aprobate de Consiliul de administrație al
Băncii Naționale a României, precum și raportul auditorului
financiar vor fi făcute publice.
CAPITOLUL IX
Informații care se vor comunica Fondului
Art. 41. — (1) La cererea Consiliului de administrație al
Fondului, Banca Națională a României va comunica orice
informații disponibile pe care le apreciază ca necesare pentru
îndeplinirea atribuțiilor Fondului.
(2) La cererea Consiliului de administrație al Fondului,
instituțiile de credit vor comunica orice informații necesare
pentru îndeplinirea atribuțiilor Fondului și care nu sunt
disponibile la Banca Națională a României.
(3) Informațiile obținute vor fi utilizate de către Fond, exclusiv
pentru îndeplinirea atribuțiilor sale.
(4) Fondul este obligat să efectueze periodic teste cu privire
la capacitatea propriilor sisteme de a asigura colectarea
informațiilor necesare determinării compensațiilor de plată,
verificarea și transmiterea lor către instituțiile de credit
mandatate în termenele aplicabile potrivit prezentei ordonanțe.
(5) Banca Națională a României informează Fondul, atunci
când este cazul, cu privire la situațiile în care identifică la nivelul
unei instituții de credit aspecte care pot conduce la
indisponibilizarea depozitelor.

Art. 42. — (1) Pentru îndeplinirea atribuțiilor sale, Fondul
verifică la instituțiile de credit atât realitatea datelor înscrise în
declarațiile privind calculul și plata contribuțiilor datorate, cât și
respectarea prevederilor legale cu privire la informarea
deponenților de către instituțiile de credit. De asemenea, Fondul
va putea să încheie contracte cu auditori financiari, persoane
juridice, membre ale Camerei Auditorilor Financiari din România,
pentru verificarea evidențelor contabile ale unei instituții de
credit. Desemnarea auditorilor și necesitatea verificării care
urmează să fie efectuată de aceștia vor fi supuse aprobării
Consiliului de administrație al Băncii Naționale a României.
(2) În cadrul examinării menționate la alin. (1) Fondul sau
persoana mandatată de acesta poate să solicite membrilor
consiliului de administrație și salariaților instituției de credit,
precum și auditorilor acestei instituții orice informații necesare
pentru calculul depozitelor garantate.
Art. 43. — Membrii Consiliului de administrație al Fondului,
salariații Fondului, precum și celelalte persoane angajate de
către Fond au obligația de a nu dezvălui secretul profesional
asupra informațiilor obținute în cursul activității lor, decât în
condițiile prevăzute de Ordonanța de urgență a Guvernului
nr. 99/2006, aprobată cu modificări și completări prin Legea
nr. 227/2007, cu modificările și completările ulterioare.
CAPITOLUL X
Informații pentru deponenți
Art. 44. — (1) Instituțiile de credit participante la Fond sunt
obligate să pună la dispoziția deponenților existenți și potențiali
informații privind garantarea depozitelor, care să se refere cel
puțin la următoarele:
a) tipurile de depozite garantate, respectiv tipurile de
depozite excluse de la plata compensațiilor — depozite
negarantate;
b) nivelul plafonului de garantare.
(2) Instituțiile de credit prevăzute la alin. (1) sunt obligate să
pună la dispoziția deponenților existenți și potențiali, la cererea
acestora, informațiile referitoare la:
a) modul de calcul al compensației;
b) documentele, condițiile și formalitățile ce trebuie
îndeplinite pentru a beneficia de compensațiile plătite de către
Fond.
(3) Informațiile prevăzute la alin. (1) și (2) trebuie să fie
disponibile la toate sediile instituțiilor de credit, iar prezentarea
acestora trebuie să fie formulată clar, fluent și ușor de înțeles,
fără pasaje echivoce, potrivit reglementărilor elaborate de Fond.
(4) Atunci când depozitul unui deponent nu se încadrează în
categoria celor garantate, instituția de credit are obligația de a-l
informa în mod expres cu privire la acest fapt.
(5) În scopul aplicării prevederilor alin. (4), la inițierea unei
relații de afaceri sau a unei tranzacții ocazionale din care ar
rezulta un depozit, instituțiile de credit participante trebuie să
obțină, de la reprezentantul legal al persoanei juridice sau din
alte surse, informații relevante pentru a putea stabili dacă
respectiva persoană juridică se încadrează în categoria
microîntreprinderilor, întreprinderilor mici și mijlocii în
conformitate cu prevederile Legii nr. 346/2004 privind stimularea
înființării și dezvoltării întreprinderilor mici și mijlocii, cu
modificările și completările ulterioare.
(6) Orice modificări în situația unei persoane juridice care ar
putea conduce la schimbarea încadrării menționate la alin. (5)
trebuie notificate în cel mai scurt timp posibil instituției de credit
de persoana juridică în cauză.

MONITORUL OFICIAL AL ROMÂNIEI, PARTEA I, Nr. 587/19.VIII.2010
Art. 45. — Instituțiile de credit participante la Fond nu vor
pune la dispoziția deponenților existenți și potențiali informații
referitoare la alte tipuri de depozite garantate sau la alte limite
ale plafonului de garantare a depozitelor decât cele în vigoare
conform prezentei ordonanțe, respectiv cele oferite de
schema/schemele de garantare oficial recunoscută/recunoscute
la care participă.
CAPITOLUL XI
Sancțiuni
Art. 46. — (1) Dacă o instituție de credit autorizată de Banca
Națională a României nu se conformează obligațiilor ce îi revin
potrivit dispozițiilor prezentei ordonanțe și reglementărilor date
în aplicarea ei, Fondul va notifica acest lucru Băncii Naționale a
României, în vederea luării măsurilor necesare.
(2) În situația prevăzută la alin. (1), Banca Națională a
României poate dispune măsurile prevăzute la art. 226 alin. (2)
lit. d) și/sau aplica sancțiunile prevăzute la art. 229 alin. (1) din
Ordonanța de urgență a Guvernului nr. 99/2006, aprobată cu
modificări și completări prin Legea nr. 227/2007, cu modificările
și completările ulterioare.
(3) Depozitele constituite la o instituție de credit căreia Banca
Națională a României i-a retras autorizația de funcționare rămân
garantate de către Fond.
(4) Amenzile încasate se fac venit la bugetul de stat.
(5) În cazul în care o sucursală participantă la Fond în
condițiile art. 3 alin. (2) nu se conformează obligațiilor ce îi revin
potrivit dispozițiilor prezentei ordonanțe și reglementărilor date
în aplicarea ei, Fondul va notifica acest fapt autorității
competente din statul membru de origine. Dacă aplicarea
măsurilor dispuse de autoritatea competentă nu conduce la
încadrarea sucursalei respective în cerințele impuse, Fondul
poate, cu acordul expres al acestei autorități competente, după
o perioadă de preaviz de cel puțin 12 luni, să retragă calitatea
de participant a sucursalei respective. Depozitele atrase de
sucursală înainte de retragerea calității de participant continuă
să fie garantate de Fond până la data scadenței lor.
(6) Sucursala în cauză va informa deponenții în legătură cu
măsura retragerii calității de participant la Fond.
(7) În cazul în care o schemă de garantare a depozitelor
oficial recunoscută la care participă o sucursală a unei instituții
de credit persoană juridică română, în condițiile art. 3 alin. (3)
sau alin. (4), notifică Banca Națională a României cu privire la
neîndeplinirea obligațiilor ce revin sucursalei în cauză, în
calitatea acesteia de participant la respectiva schemă de
garantare a depozitelor, Banca Națională a României aplică
instituției de credit măsurile și/sau sancțiunile prevăzute la
alin. (2), cooperând în acest sens cu respectiva schemă de
garantare.
Art. 47. — Instituția de credit căreia i s-au aplicat sancțiunile
prevăzute la art. 46 nu este exceptată de la plata obligațiilor
corespunzătoare pentru exercițiul financiar în cursul căruia i s-au
aplicat aceste sancțiuni.
Art. 48. — Fondul și Banca Națională a României, după caz,
sunt împuternicite să emită reglementările necesare pentru a
pune în aplicare și a impune respectarea prevederilor legislației
referitoare la activitatea Fondului. Reglementările elaborate de
Fond pot fi sub formă de regulamente, norme, ordine, circulare
și comunicate și se publică în Monitorul Oficial al României,
Partea I. Reglementările sub formă de regulamente și norme se
aprobă de Banca Națională a României.

15

CAPITOLUL XII
Infracțiuni
Art. 49. — (1) Încălcarea prevederilor art. 4 alin. (1),
referitoare la obligația notificării incapacității de rambursare,
și/sau ale art. 20 alin. (1), referitoare la obligația transmiterii
informațiilor către Fond, constituie infracțiune și se pedepsește
cu amendă de la 10.000 la 100.000 lei.
(2) Fapta persoanei fizice care deținea atribuții în asigurarea
îndeplinirii obligațiilor prevăzute la art. 4 alin. (1) și/sau la art. 20
alin. (1) și care nu le-a îndeplinit sau le-a îndeplinit defectuos
constituie infracțiune și se pedepsește cu închisoarea de la o
lună la 6 luni sau cu amendă.
CAPITOLUL XIII
Dispoziții tranzitorii și finale
Art. 50. — (1) Fără a aduce atingere dispozițiilor alin. (2) al
prezentului articol, prevederile art. 2 alin. (3) lit. c) pct. (i), ale
art. 4 și ale art. 5 intră în vigoare de la data de 30 august 2009.
(2) Până la data de 31 decembrie 2010, termenul prevăzut la
art. 5 alin. (1), referitor la constatarea indisponibilității depozitelor
de către Banca Națională a României, va fi de cel mult 21 de
zile calendaristice.
(3) Până la data de 31 decembrie 2010, termenul prevăzut la
art. 8 alin. (2) este de 20 de zile calendaristice.
Art. 51. — (1) Până la data de 31 decembrie 2010, termenul
prevăzut la art. 18 alin. (1), referitor la perioada în care Fondul
stabilește data începerii plății compensațiilor, durata efectuării
plăților și modalitatea de plată a compensațiilor și publică aceste
informații, nu poate depăși 30 de zile calendaristice de la data
la care depozitele devin indisponibile.
(2) Până la data de 31 decembrie 2010, termenul prevăzut la
art. 18 alin. (3) pentru începerea plății compensațiilor nu poate
depăși 3 luni de zile de la data la care depozitele au devenit
indisponibile.
(3) Prevederile alin. (4) al art. 18 intră în vigoare la data de
31 decembrie 2010.
Art. 52. — (1) Până la data de 31 decembrie 2010, termenul
prevăzut la art. 20 alin. (1), referitor la transmiterea către Fond
a informațiilor prevăzute la art. 8 alin. (1), este de 20 de zile
calendaristice.
(2) Până la data de 31 decembrie 2010, termenul prevăzut la
art. 20 alin. (2) este de 30 de zile calendaristice.
Art. 53. — Fondul este scutit de plata oricăror comisioane
pentru operațiunile efectuate de Banca Națională a României în
contul său.
Art. 54. — Prima întrunire a Consiliului de administrație al
Fondului se va ține în termen de 30 de zile de la data intrării în
vigoare a legii de modificare și completare a prezentei
ordonanțe.
Art. 55. — Fondul va elabora statutul său și reglementări în
aplicarea prevederilor legii de modificare și completare a
prezentei ordonanțe, în termen de 60 de zile de la data intrării
în vigoare a acesteia.
Art. 56. — (1) Orice intenție de modificare a prevederilor
privind nivelul plafonului de garantare sau a dispozițiilor anexei
cuprinzând lista depozitelor negarantate trebuie notificată Băncii
Naționale a României, care informează Comisia Europeană și
Comitetul Bancar European referitor la aceste intenții.
(2) Banca Națională a României informează Comisia
Europeană și Comitetul Bancar European despre dificultățile
întâmpinate de România în cooperarea cu alte state membre pe
problema schemelor de garantare a depozitelor.

16

MONITORUL OFICIAL AL ROMÂNIEI, PARTEA I, Nr. 587/19.VIII.2010
ANEXĂ

L I S TA D E P O Z I T E L O R N E G A R A N TAT E

1. Depozite, altele decât cele care se încadrează în
prevederile art. 7 alin. (3), ale unei instituții de credit făcute în
nume și cont propriu
2. Instrumente care se încadrează în definiția fondurilor
proprii, conform reglementărilor Băncii Naționale a României
privind fondurile proprii ale instituțiilor de credit
3. Depozite ale instituțiilor financiare, așa cum sunt acestea
definite în Ordonanța de urgență a Guvernului nr. 99/2006
privind instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările
și completările ulterioare, cu excepția instituțiilor financiare
nebancare din categoria caselor de ajutor reciproc
4. Depozite ale asigurătorilor și reasigurătorilor și ale
intermediarilor în asigurări, așa cum sunt aceștia definiți în
legislația privind activitatea de asigurare și supravegherea
asigurărilor
5. Depozite ale autorităților publice centrale, locale și regionale
6. Depozite ale organismelor de plasament colectiv, așa cum
sunt acestea definite de legislația pieței de capital
7. Depozite ale fondurilor de pensii
8. Depozite la instituția de credit aparținând, după caz,
administratorilor acesteia, directorilor, membrilor consiliului de
supraveghere, auditorilor, acționarilor semnificativi
9. Depozitele deponenților cu statut similar celor de la pct. 8
în cadrul altor societăți din grupul instituției de credit
10. Depozitele membrilor familiilor persoanelor fizice
menționate la pct. 8 și 9, respectiv soț/soție, și rudele și afinii de
gradul întâi, precum și ale terțelor persoane care acționează în
numele deponenților menționați la pct. 8 și 9

Cristina-Gabriela F. Popescu

11. Depozitele la instituția de credit ale companiilor din grupul
din care face parte instituția de credit
12. Depozite nenominative
13. Valori mobiliare de natura datoriei emise de instituția de
credit, precum și obligații care izvorăsc din acceptări proprii și
bilete la ordin
14. Depozitele întreprinderilor, persoane juridice, care nu
intră în categoria microîntreprinderilor, întreprinderilor mici și
mijlocii, în conformitate cu prevederile Legii nr. 346/2004 privind
stimularea înființării și dezvoltării întreprinderilor mici și mijlocii,
cu modificările și completările ulterioare.
*
Reproducem mai jos mențiunea privind transpunerea
normelor comunitare din Ordonanța de urgență a Guvernului
nr. 80/2009, aprobată cu modificări și completări prin Legea
nr. 44/2010:
ăPrezenta ordonanță de urgență transpune dispozițiile art. 1
pct. 3 lit. (i) din Directiva 94/19/CE a Parlamentului European și
a Consiliului din 30 mai 1994 privind sistemele de garantare a
depozitelor, publicată în Jurnalul Oficial al Uniunii Europene,
seria L nr. 135 din 31 mai 1994, și ale Directivei 2009/14/CE a
Parlamentului European și a Consiliului din 11 martie 2009
privind modificarea Directivei 94/19/CE privind sistemele de
garantare a depozitelor în ceea ce privește plafonul de
garantare și termenul de plată a compensațiilor, publicată în
Jurnalul Oficial al Uniunii Europene, seria L nr. 68 din 13 martie
2009.”

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 587/19.VIII.2010 conține 16 pagini.

Prețul: 3,20 lei

&JUYDGY|445734]
ISSN 1453—4495

