PARTEA I

Anul 178 (XXII) — Nr. 197

Luni, 29 martie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.168. — Ordin al ministrului dezvoltării regionale și turismului
privind modificarea și completarea Ordinului ministrului
dezvoltării regionale și locuinței nr. 568/2009 pentru
aprobarea categoriilor de cheltuieli eligibile efectuate
în implementarea proiectelor finanțate în cadrul
Programului de cooperare transfrontalieră Ungaria—
România ....................................................................

2

ACTE ALE CAMEREI DE COMERȚ ȘI INDUSTRIE
A ROMÂNIEI
Reguli de procedură arbitrală ale Curții de Arbitraj Comercial
Internațional................................................................

3–15

2

MONITORUL OFICIAL AL ROMÂNIEI, PARTEA I, Nr. 197/29.III.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI TURISMULUI

ORDIN
privind modificarea și completarea Ordinului ministrului dezvoltării regionale și locuinței
nr. 568/2009 pentru aprobarea categoriilor de cheltuieli eligibile efectuate în implementarea
proiectelor finanțate în cadrul Programului de cooperare transfrontalieră Ungaria—România
Având în vedere prevederile art. 13 din Regulamentul (CE) nr. 1.080/2006 al Parlamentului European și al Consiliului din
5 iulie 2006 privind Fondul European de Dezvoltare Regională și de abrogare a Regulamentului (CE) nr. 1.783/1999 și ale art. 48—53
din Regulamentul (CE) nr. 1.828/2006 stabilind regulile pentru implementarea Regulamentului Consiliului (CE) nr. 1.083/2006 în
care se stabilesc prevederile generale cu privire la Fondul European de Dezvoltare Regională, Fondul Social European și Fondul
de Coeziune și pentru implementarea Regulamentului (CE) nr. 1.080/2006 al Parlamentului European și al Consiliului pentru
Fondul European de Dezvoltare Regională, precum și ale art. 12 alin. (1) lit. f) din Hotărârea Guvernului nr. 1.631/2009 privind
organizarea și funcționarea Ministerului Dezvoltării Regionale și Turismului,
în temeiul art. 13 alin. (6) din Hotărârea Guvernului nr. 1.631/2009,
ministrul dezvoltării regionale și turismului emite următorul ordin:
Art. I. — Ordinul ministrului dezvoltării regionale și locuinței
nr. 568/2009 pentru aprobarea categoriilor de cheltuieli eligibile
efectuate în implementarea proiectelor finanțate în cadrul
Programului de cooperare transfrontalieră Ungaria—România,
publicat în Monitorul Oficial al României, Partea I, nr. 557 din
11 august 2009, se modifică și se completează după cum
urmează:
1. La articolul 2, după litera i) se introduc două noi litere,
literele j) și k), cu următorul cuprins:
ăj) control de prim nivel — controlul financiar al cheltuielilor
contractate la nivelul partenerilor de proiect, respectiv controlul a
100% din activitățile desfășurate de aceștia; controlul de prim
nivel constă în verificarea eligibilității cheltuielilor declarate în
legătură cu o operațiune, livrarea produselor și serviciilor, precum
și verificarea respectării regulilor naționale și comunitare; prin
urmare, organismul responsabil de controlul de prim nivel (Biroul
Regional pentru Cooperare Transfrontalieră Oradea pentru
granița România—Ungaria) va dispune validarea cheltuielilor;
k) Manualul de implementare a proiectului — document ce se
adresează liderilor de proiect și partenerilor de proiect, oferindu-le
îndrumări cu privire la operațiunile din faza de implementare a
proiectelor, din momentul contractării finanțării din Fondul
European de Dezvoltare Regională și a cofinanțării din partea
statelor participante până la încheierea proiectului, cu privire la
aspecte legate de managementul administrativ și financiar,
procedurile de monitorizare, raportare și control, precum și cu
privire la alte cerințe ale programului.”
2. La articolul 5 alineatul (1), litera e) se modifică și
va avea următorul cuprins:
ăe) plătite de beneficiar în perioada de implementare a
proiectului, începând cu data depunerii proiectului până la
sfârșitul perioadei de implementare, conform cererii de finanțare
aprobate, cu excepția cheltuielilor de pregătire a proiectului;”.
3. La articolul 7, alineatul (2) se modifică și va avea
următorul cuprins:
ă(2) Cheltuielile pentru pregătirea proiectului trebuie plătite
înaintea datei de depunere a primului raport de progres al
proiectului, dar vor fi rambursate numai după semnarea
contractului de finanțare, pe baza unei cereri de plată însoțite
de validarea cheltuielilor de către controlul de prim nivel.”

4. La articolul 9, alineatul (1) se modifică și va avea
următorul cuprins:
ăArt. 9. — (1) Sunt considerate eligibile cheltuielile de
personal, așa cum sunt descrise în cererea de finanțare, inclusiv
contribuțiile aferente acestora aflate în sarcina angajatorului,
precum și cele aflate în sarcina angajatului, conform prevederilor
legale în vigoare.”
5. La articolul 13 alineatul (4), litera b) se modifică și
va avea următorul cuprins:
ăb) când beneficiarul proiectului nu este proprietarul
respectivei/respectivului clădiri/teren, acesta trebuie să prezinte
un contract de închiriere/concesiune sau dreptul de folosință
îndelungată/comodat pentru o perioadă de cel puțin 10 ani de la
depunerea proiectului.”
6. La articolul 14 alineatul (3), litera b) se modifică și
va avea următorul cuprins:
ăb) metoda de calcul folosită pentru calculul pro-rata, pentru
fiecare tip de cheltuială inclusă în categoria cheltuielilor de regie,
trebuie să fie justificată, rezonabilă și echitabilă. Această metodă
va respecta prevederile Manualului aplicantului și ale Manualului
de implementare a proiectului și va fi transmisă controlorilor de
prim nivel în termen de 30 de zile de la semnarea contractului
de cofinanțare, ulterior fiind actualizată anual;”.
7. La articolul 14, alineatul (4) se modifică și va avea
următorul cuprins:
ă(4) Cheltuielile de regie se vor calcula numai pentru
personalul propriu, direct implicat în proiect.”
8. La articolul 16, după alineatul (1) se introduce un nou
alineat, alineatul (2), cu următorul cuprins:
ă(2) Sunt considerate eligibile cheltuielile privind plata
primelor obligatorii de asigurare pentru clădiri, spații, instalații,
mobilier, mijloace de transport și echipamente, conform
prevederilor legislative aplicabile, dacă sunt în proprietatea
beneficiarului de proiect, dacă sunt legate de activitățile
proiectului și necesare implementării acestuia și dacă solicitarea
de propuneri de proiecte relevantă a prevăzut obligativitatea
acestora.”
Art. II. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general
București, 19 martie 2010.
Nr. 1.168.

MONITORUL OFICIAL AL ROMÂNIEI, PARTEA I, Nr. 197/29.III.2010

3

ACTE ALE CAMEREI DE COMERȚ ȘI INDUSTRIE A ROMÂNIEI
REGULI DE PROCEDURĂ ARBITRALĂ
ale Curții de Arbitraj Comercial Internațional*
Dispoziții de principiu
Formele arbitrajului

Art. 1. — Arbitrajul este instituționalizat sau ad-hoc, conform dispozițiilor art. 341 din Codul de
procedură civilă român și dispozițiilor art. 4 lit. i), art. 28 alin. (2) lit. e) și art. 29 alin. (3) din Legea
camerelor de comerț din România nr. 335/2007 și în conformitate cu art. 1 pct. 2 lit. b) și art. 4 alin. 1
din Convenția europeană de arbitraj comercial internațional, încheiată la Geneva la 21 aprilie 1961.

PARTEA I
Arbitrajul instituționalizat
CAPITOLUL I
Dispoziții generale
Organizarea
arbitrajului
instituționalizat
Natura juridică a
litigiilor arbitrabile

Capacitatea
persoanelor de a
încheia convenții de
arbitraj
Definirea arbitrajului
instituționalizat
Tribunalul arbitral
Competență

Art. 2. — Organizarea arbitrajului instituționalizat se face de către Curtea de Arbitraj Comercial
Internațional de pe lângă Camera de Comerț și Industrie a României, denumită în continuare Curtea de
Arbitraj, în baza Regulamentului de organizare și funcționare al Curții de Arbitraj, a Regulamentului
Colegiului Curții de Arbitraj, a dispozițiilor Codului de procedură civilă, în măsura în care prezentele
reguli de procedură arbitrală, denumite în continuare reguli, nu dispun altfel.
Art. 3. — (1) Curtea de Arbitraj organizează și administrează soluționarea unor litigii comerciale și
civile, interne sau internaționale, pe calea arbitrajului instituționalizat sau ad-hoc, dacă părțile au încheiat,
în acest sens, o convenție arbitrală scrisă și solicită acest lucru în mod expres.
(2) Litigiu civil, în înțelesul regulilor de față, este orice litigiu derivând dintr-un contract civil, inclusiv
referitor la încheierea, executarea sau desființarea lui, ca și din alte raporturi juridice civile arbitrabile.
(3) Litigiu comercial este orice litigiu care decurge dintr-un contract comercial, inclusiv referitor la
încheierea, executarea sau desființarea lui, precum și din alte raporturi juridice comerciale arbitrabile.
(4) Litigiul este intern când părțile au naționalitatea sau cetățenia română, iar raportul juridic nu
conține elemente de extraneitate care să pună în discuție aplicarea legii străine.
(5) Litigiul este internațional când decurge dintr-un raport juridic care interesează comerțul
internațional sau din raporturi juridice civile cu elemente de extraneitate care să pună în discuție
aplicarea legii străine, chiar dacă legea efectiv aplicabilă este legea română.
Art. 4. — Persoanele care au capacitatea deplină de exercițiu al drepturilor pot conveni să soluționeze
pe calea arbitrajului litigiile dintre ele, în afară de acelea care privesc starea civilă și capacitatea
persoanelor, relațiile de familie, precum și drepturile asupra cărora părțile nu pot să dispună.
Art. 5. — (1) Arbitrajul instituționalizat constă în încredințarea, prin convenția arbitrală, unui tribunal
arbitral din cadrul Curții de Arbitraj să judece un litigiu determinat și să pronunțe o hotărâre definitivă și
obligatorie pentru părți, potrivit prezentelor reguli.
(2) Arbitrul unic sau, după caz, totalitatea arbitrilor învestiți constituie, în sensul prezentelor reguli,
tribunalul arbitral al Curții de Arbitraj.
(3) Soluționarea litigiului revine exclusiv tribunalului arbitral.

Asigurarea drepturilor
Art. 6. — În întreaga procedură arbitrală trebuie să se asigure părților, sub sancțiunea nulității hotărârii
părților
arbitrale, egalitatea de tratament, respectarea dreptului de apărare și a principiului contradictorialității.
Obligația de
Art. 7. — (1) Curtea de Arbitraj, tribunalul arbitral, precum și personalul Camerei de Comerț și
confidențialitate
Industrie a României au obligația să asigure confidențialitatea arbitrajului, neavând dreptul de a publica
sau de a divulga datele de care iau cunoștință în îndeplinirea atribuțiilor ce le revin, fără a avea
autorizarea părților.
(2) Dosarul litigiului este confidențial. Nicio persoană, în afara celor implicate în desfășurarea litigiului
respectiv, nu are acces la dosar fără acordul scris al părților.
Excepții
Art. 8. — (1) Hotărârile arbitrale pot fi publicate integral numai cu acordul părților. Ele pot fi însă
publicate parțial ori în rezumat sau comentate sub aspectul problemelor de drept ivite, în reviste, lucrări
sau culegeri de practică arbitrală, fără a se da numele ori denumirea părților sau date care ar putea
prejudicia interesele lor.
(2) Președintele Curții de Arbitraj, iar în lipsa acestuia prim-vicepreședintele poate autoriza, de la
caz la caz, cercetarea dosarelor în scopuri științifice sau de documentare după rămânerea definitivă a
hotărârilor arbitrale.
* Conform art. 59 din Statutul Camerei de Comerț și Industrie a României, aprobat conform art. 26 din Legea nr. 335/2007, Regulile de procedură
arbitrală ale Curții de Arbitraj Comercial Internațional se publică în Monitorul Oficial al României, Partea I.

4
Buna-credință

Încercarea de
soluționare amiabilă
Termen rezonabil

MONITORUL OFICIAL AL ROMÂNIEI, PARTEA I, Nr. 197/29.III.2010
Art. 9. — Părțile au îndatorirea să își exercite drepturile procedurale prevăzute în prezentele reguli
și în Codul de procedură civilă român cu bună-credință și potrivit scopului în vederea căruia au fost
recunoscute. Acestea au obligația să coopereze cu tribunalul arbitral pentru desfășurarea
corespunzătoare a litigiului și pentru finalizarea acestuia în termenul stabilit.
Art. 10. — (1) În orice stadiu al litigiului, tribunalul arbitral va încerca soluționarea acestuia pe baza
înțelegerii părților.
(2) Tribunalul arbitral va depune diligențe spre a facilita asemenea înțelegeri, astfel încât litigiul supus
arbitrajului să fie soluționat într-un termen rezonabil, permițând reluarea raporturilor normale între părți.
CAPITOLUL II
Convenția arbitrală

Convenția arbitrală

Art. 11. — Convenția arbitrală se încheie în scris, fie sub forma unei clauze compromisorii, înscrisă
în contractul principal, fie sub forma unei înțelegeri de sine stătătoare, denumită compromis.

Clauza compromisorie

Art. 12. — (1) Prin clauza compromisorie părțile convin ca litigiile ce se vor naște din contractul în
care ea este inserată sau în legătură cu acesta să fie soluționate pe calea arbitrajului.
(2) Validitatea clauzei compromisorii este independentă de valabilitatea contractului în care a fost
înscrisă.
Art. 13. — Prin compromis părțile convin ca un litigiu ivit între ele să fie soluționat pe calea arbitrajului,
arătându-se, sub sancțiunea nulității, obiectul litigiului.
Art. 14. — (1) Convenția arbitrală poate rezulta și din introducerea de către reclamant a unei cereri
de arbitrare și acceptarea pârâtului ca această cerere să fie soluționată de Curtea de Arbitraj.
(2) Acceptarea pârâtului poate fi și implicită, dar neechivocă.
Art. 15. — În condițiile legii sau ale convențiilor internaționale la care România este parte, statul și
autoritățile publice au facultatea de a încheia convenții arbitrale în litigiile comerciale și civile.

Compromisul
Alte forme

Încheierea convenției
arbitrale de către stat
și autoritățile publice
Competența exclusivă
Art. 16. — (1) Încheierea convenției arbitrale exclude, pentru litigiul care face obiectul ei, competența
a tribunalului arbitral instanțelor judecătorești.
(2) Tribunalul arbitral își verifică propria competență de a soluționa litigiul și hotărăște în această
privință printr-o încheiere, care se poate desființa numai prin acțiunea în anulare introdusă împotriva
hotărârii arbitrale, conform art. 91 din prezentele reguli.
CAPITOLUL III
Constituirea tribunalului arbitral
Constituirea
tribunalului arbitral

Art. 17. — (1) Tribunalul arbitral este constituit din arbitri și este format fie dintr-un arbitru unic, fie din
2 arbitri și un supraarbitru, aleși sau desemnați din Lista de arbitri a Curții.
(2) Părțile stabilesc dacă litigiul se judecă de un arbitru unic sau de 2 arbitri. Dacă părțile nu au stabilit
numărul arbitrilor, litigiul se judecă de un tribunal format din 3 arbitri, câte unul numit de către fiecare
parte sau desemnat de Autoritatea de nominare, iar al treilea — supraarbitrul — desemnat în toate
cazurile de către Autoritatea de nominare.
(3) Fiecare nominalizare a unui arbitru sau supraarbitru titular este însoțită de nominalizarea unui
arbitru sau supraarbitru supleant.
Desemnarea arbitrului
Art. 18. — Dacă părțile sau una dintre părți nu și-au ales arbitru sau nu l-au ales în termenul prevăzut
la art. 33 și 34 din prezentele reguli, desemnarea arbitrului se va face de către Autoritatea de nominare.
Independența arbitrilor
Art. 19. — (1) Arbitrii sunt independenți și imparțiali în îndeplinirea atribuțiilor lor jurisdicționale.
(2) Arbitrii nu sunt reprezentanții părților.
Caracterul individual
Art. 20. — Niciuna dintre părți nu are dreptul să numească un arbitru în locul celeilalte părți.
al numirii arbitrului
Numirea arbitrului
Art. 21. — Dacă există mai mulți reclamanți sau mai mulți pârâți, părțile care au interese comune vor
în caz de pluralitate
numi un singur arbitru.
de părți
Numirea, revocarea,
Art. 22. — Arbitrii sunt numiți, revocați sau înlocuiți după cum urmează:
înlocuirea arbitrilor
Numirea arbitrilor
A. Numirea arbitrului se face de către parte prin alegere sau de către Autoritatea de nominare prin
desemnare, dintre arbitrii înscriși pe Lista de arbitri a Curții de Arbitraj.
Revocarea arbitrilor
B. Revocarea arbitrului se face pentru săvârșirea uneia dintre următoarele fapte:
a) în situația în care, după semnarea Actului de misiune, se renunță în mod nejustificat la misiunea
de arbitru/supraarbitru;
b) în situația în care, fără motiv justificat, nu participă la ședința de arbitrare;
c) în situația în care, fără motive temeinice, tergiversează soluționarea litigiului;

MONITORUL OFICIAL AL ROMÂNIEI, PARTEA I, Nr. 197/29.III.2010

Înlocuirea arbitrilor

Procedura revocării

Recuzarea arbitrilor,
asistenților arbitrali
și experților

Abținerea arbitrilor

Incompatibilități
rezultate din calitatea
de avocat

Răspunderea
arbitrilor

5

d) în situația în care nu se pronunță hotărârea în termenul stabilit prin înțelegerea părților sau prin
dispozițiile prezentelor reguli;
e) în situația în care nu se respectă caracterul confidențial al arbitrajului;
f) în situația în care încalcă în mod repetat îndatoririle ce îi revin.
C. Înlocuirea arbitrului se dispune în caz de abținere, recuzare, revocare, renunțare, deces ori alte
cauze de împiedicare, de către partea care l-a ales, în termen de 5 zile de la data luării la cunoștință a
unei astfel de împrejurări, sau de către Autoritatea de nominare, în termen de 3 zile, dacă partea nu
procedează la alegerea noului arbitru sau acesta a fost inițial desemnat de Autoritatea de nominare.
Art. 23. — (1) Constatarea cazurilor de revocare poate fi făcută de orice membru al Colegiului Curții
și se analizează în Colegiu, care și decide în cazul în care arbitrul a fost ales de părți.
(2) Documentul întocmit potrivit alin. (1), cu avizul Colegiului, se înregistrează la Secretariatul Curții
și se înaintează, când este cazul, Autorității de nominare, cu referat de revocare și înlocuire a
arbitrului/supraarbitrului.
Art. 24. — (1) Recuzarea arbitrilor, asistenților arbitrali și experților se supune dispozițiilor din Codul
de procedură civilă care privesc recuzarea judecătorilor.
(2) Cererea de recuzare se soluționează de tribunalul arbitral, fără participarea arbitrului recuzat,
acesta fiind înlocuit de președintele Curții de Arbitraj, de prim-vicepreședinte sau de un arbitru desemnat
de aceștia.
Art. 25. — (1) Recuzarea trebuie să fie cerută, sub sancțiunea decăderii, în termen de 10 zile de la
data la care partea a luat cunoștință de numirea arbitrului sau, după caz, de la survenirea cauzei de
recuzare.
(2) O parte nu poate recuza arbitrul pe care l-a numit decât pentru cauze survenite sau despre care
a luat cunoștință după numire.
Art. 26. — Arbitrul/Supraarbitrul care, după semnarea Actului de misiune, constată că în privința sa
există o cauză de recuzare, care pune la îndoială independența și imparțialitatea sa, este obligat să se
abțină. Declarația de abținere se consemnează în încheierea de ședință, iar locul său va fi luat de
arbitrul/supraarbitrul supleant.
Art. 27. — (1) Arbitrul care este și avocat, înscris pe tabloul avocaților compatibili, nu poate intra în
compunerea unui tribunal arbitral învestit cu arbitrarea unui litigiu cu privire la care a desfășurat sau
urmează a desfășura activități avocațiale; de asemenea, nu poate reprezenta sau asista vreuna dintre
părțile aflate în acel litigiu în fața tribunalelor constituite sub egida Curții de Arbitraj.
(2) Activitățile avocațiale prevăzute la alin. (1) nu pot fi exercitate de avocatul care este și arbitru
ales sau desemnat într-un litigiu determinat, nici direct și nici prin substituirea de către un alt avocat din
cadrul formei de exercitare a profesiei de avocat din care el face parte.
Art. 28. — Arbitrii sunt răspunzători de daunele cauzate părților în condițiile dreptului comun în
materie, pentru motivele prevăzute la art. 22 lit. B din prezentele reguli.
CAPITOLUL IV
Procedura prearbitrală
SECȚIUNEA I
Sesizarea Curții de Arbitraj

Cererea de sesizare
a Curții de Arbitraj.
Elemente

Art. 29. — (1) Cererea prin care reclamantul sesizează Curtea de Arbitraj cu soluționarea unui litigiu,
denumită cerere de arbitrare/acțiune arbitrală, trebuie să cuprindă următoarele elemente:
a) numele și prenumele, domiciliul sau reședința persoanei fizice ori, pentru persoanele juridice,
denumirea și sediul acestora. De asemenea, se vor menționa și codul numeric personal sau, după caz,
codul unic de înregistrare ori codul de identificare fiscală, numărul de înmatriculare în registrul comerțului
sau de înscriere în registrul persoanelor juridice și contul bancar al reclamantului și al pârâtului, dacă
sunt cunoscute de reclamant. Dacă reclamantul locuiește/își are sediul în străinătate, va menționa și
domiciliul ales în România, unde urmează să i se facă toate comunicările privind litigiul arbitral;
b) numele și calitatea celui care reprezintă partea în proces, iar în cazul reprezentării prin avocat,
numele acestuia și sediul profesional. Dovada calității de reprezentant se va alătura cererii;
c) obiectul și valoarea cererii, precum și modalitatea prin care s-a ajuns la stabilirea acestei valori;
d) motivele de fapt și de drept pe care se sprijină fiecare capăt de cerere, cu trimitere la înscrisurile
doveditoare corespunzătoare sau la alte probe;
e) menționarea convenției arbitrale, anexându-se copie de pe contractul în care este inserată sau
copie de pe compromis;
f) semnătura părții și ștampila, în cazul persoanelor juridice. Dacă cererea este introdusă prin avocat,
va fi semnată de acesta, aplicând ștampila.
(2) Înscrisurile se depun în original sau în copie certificată de parte.
(3) Dacă cererea de arbitrare sau înscrisurile sunt formulate într-o limbă străină, tribunalul arbitral,
din oficiu sau la cerere, poate obliga partea să prezinte o traducere a acesteia/acestora în limba română
sau într-o limbă internațională, dacă arbitrajul este comercial ori civil internațional.

6

Înregistrarea cererii

Documente remise
părților

Informații comunicate
reclamantului

Informații comunicate
pârâtului

MONITORUL OFICIAL AL ROMÂNIEI, PARTEA I, Nr. 197/29.III.2010
(4) Părțile pot solicita în scris ca traducerea să fie efectuată prin grija Secretariatului Curții de Arbitraj.
Art. 30. — (1) Cererea astfel întocmită este înregistrată la Secretariatul Curții de Arbitraj și va fi
repartizată pentru efectuarea procedurii pregătitoare unui asistent arbitral, după criteriul alfabetic al
numelui său, în ordinea înregistrării cauzelor.
(2) Data introducerii cererii de arbitrare se consideră ziua înregistrării acesteia la Secretariatul Curții
de Arbitraj, iar în cazul expedierii ei cu scrisoare recomandată prin poștă, data prevăzută în ștampila
oficiului poștal de expediere. Plicul se atașează cererii.
Art. 31. — (1) Asistentul arbitral, după ce cererea înregistrată i-a fost repartizată în lucru, va trimite
părților, împreună cu Actul de înștiințare, Codexul arbitral, Lista de arbitri, precum și orice alte documente
care privesc litigiul arbitral.
(2) Fiecare parte are dreptul de a primi copii de pe toate documentele ce privesc litigiul și care provin
de la cealaltă parte.
Art. 32. — Părțile vor primi prin Actul de înștiințare următoarele informații:
(1) Reclamantul va fi încunoștințat despre:
a) dreptul de a-și alege un arbitru titular și un arbitru supleant de pe Lista de arbitri și de a comunica
Secretariatului Curții alegerea sa;
b) obligația completării tuturor elementelor acțiunii arbitrale;
c) obligația financiară față de Curtea de Arbitraj;
d) obligația de a depune documentele care fac dovada susținerilor din cererea de arbitrare pentru a
fi comunicate celorlalte părți, în cazul în care nu au fost depuse odată cu cererea de arbitrare.
(2) Pârâtului i se vor comunica o copie de pe acțiunea reclamantului și copii de pe actele depuse de
reclamant și va fi încunoștințat despre:
a) dreptul de a accepta arbitrul propus de reclamant ca arbitru unic sau de a-și alege un arbitru titular
și un arbitru supleant de pe Lista de arbitri;
b) obligația de a-și exprima poziția cu privire la cererea reclamantului, prin întâmpinare.
Întâmpinarea are cuprinsul prevăzut în Codul de procedură civilă, iar dispozițiile art. 29 din prezentele
reguli se aplică în mod corespunzător.
Nedepunerea întâmpinării nu înseamnă recunoașterea pretențiilor reclamantului, dar, dacă din
această cauză litigiul se amână, pârâtul va putea fi obligat, la cererea reclamantului, la plata cheltuielilor
cauzate prin amânare;
c) dreptul de a formula pretenții împotriva reclamantului din cererea de arbitrare prin cerere
reconvențională, dacă acestea derivă din același raport juridic.
Cererea reconvențională trebuie să îndeplinească aceleași condiții ca și cererea de arbitrare și se
soluționează odată cu aceasta. Când însă numai cererea de arbitrare este în stare de a fi soluționată,
cererea reconvențională poate fi soluționată separat. Tribunalul arbitral dispune în acest caz prin
încheiere.

Alegerea arbitrului
de către reclamant

Alegerea arbitrului
de către pârât

Natura juridică a
termenelor

Desemnarea
tribunalului arbitral
de către Autoritatea
de nominare

Art. 33. — (1) În termen de 10 zile de la primirea Actului de înștiințare, reclamantul are obligația de
a-și alege arbitrul și de a comunica Curții dacă înțelege ca tribunalul arbitral să fie alcătuit dintr-un arbitru
unic.
(2) Opțiunea reclamantului privitoare la alegerea arbitrului unic și a supleantului se comunică de
către asistentul arbitral pârâtului.
Art. 34. — În termen de 10 zile de la primirea Actului de înștiințare, pârâtul are următoarele opțiuni:
a) să comunice Secretariatului Curții acceptul său față de propunerea reclamantului;
b) să comunice Secretariatului Curții alegerea unui alt arbitru de pe Lista de arbitri, care va alcătui,
împreună cu arbitrul propus de reclamant, tribunalul arbitral colegial;
c) să nu comunice Secretariatului Curții nicio opțiune.
Art. 35. — (1) Termenele prevăzute la art. 33 alin. (1) și la art. 34 sunt termene de decădere. Calculul
termenelor se face pe zile libere.
(2) Desemnările făcute de părți ulterior datei la care a fost sesizată Autoritatea de nominare pentru
numirea arbitrilor sau a arbitrului unic sunt caduce.
Art. 36. — Dacă în termenele prevăzute în articolele precedente părțile nu convin asupra unui arbitru
unic sau nu își aleg câte un arbitru de pe Lista de arbitri, tribunalul arbitral va fi desemnat de către
Autoritatea de nominare, în termen de 5 zile de la data împlinirii termenelor acordate părților.

Desemnarea
Art. 37. — În toate cazurile, supraarbitrul va fi desemnat de către Autoritatea de nominare.
supraarbitrului
Alegerea/desemnarea
Art. 38. — Atât părțile, cât și Autoritatea de nominare au obligația să aleagă/desemneze un
arbitrului/supraarbitru- arbitru/supraarbitru supleant în același timp cu alegerea/desemnarea arbitrului sau supraarbitrului titular.
lui supleant

MONITORUL OFICIAL AL ROMÂNIEI, PARTEA I, Nr. 197/29.III.2010
Achitarea taxelor
și a cheltuielilor
arbitrale

Fixarea termenului
de arbitrare

7

Art. 39. — (1) În termen de 10 zile de la data primirii Actului de înștiințare, reclamantul trebuie să
achite taxele și cheltuielile arbitrale, în cuantumul stabilit de Secretariatul Curții, potrivit Normelor privind
taxele și cheltuielile arbitrale.
(2) Dacă dovada plății taxei arbitrale nu se face în condițiile comunicate de către Secretariatul Curții,
cererea de arbitrare se restituie reclamantului.
Art. 40. — (1) În termen de 5 zile de la data constituirii tribunalului arbitral, președintele Curții de
Arbitraj sau, în lipsa acestuia, prim-vicepreședintele fixează termenul de arbitrare pentru când părțile vor
fi citate.
(2) Termenul nu poate fi mai mic de 30 de zile de la data expedierii citațiilor către părți.
SECȚIUNEA a II-a
Comunicarea actelor de procedură

Comunicarea actelor
de procedură

Art. 41. — (1) Secretariatul Curții de Arbitraj, prin asistentul arbitral căruia i-a fost repartizat în
responsabilitate litigiul, asigură comunicarea actelor de procedură, prin orice mijloace care fac posibilă
transmiterea textului actului, și confirmarea primirii acestuia: scrisoare recomandată cu confirmare de
primire sau recipisă poștală de predare, executor judecătoresc, poștă rapidă, poștă electronică,
telegramă, telex, telefax.
(2) Comunicările telefonice vor fi consemnate în dosar printr-o notă telefonică de către asistentul
arbitral, cu menționarea datei, orei convorbirii și a persoanei de contact.
(3) Înscrisurile comunicate părților se consideră înmânate și în cazul în care destinatarul a refuzat
primirea sau nu s-a prezentat la oficiul poștal pentru a le ridica, deși există dovada avizării sale.
(4) Înscrisurile pot fi comunicate și direct părții ori reprezentantului ei legal, sub semnătura certificată
de asistentul arbitral sau de un agent al Secretariatului Curții, cu precizarea datei înmânării.
(5) Dovezile de comunicare se depun la dosarul litigiului.
(6) Comunicările se fac, după caz, la adresa indicată de parte în cererea de
arbitraj/întâmpinare/reconvențională ori în contractul sau corespondența dintre părți.
(7) Nicio schimbare de adresă nu va fi luată în considerare dacă nu a fost adusă la cunoștință, în
scris, Secretariatului Curții de Arbitraj sau tribunalului arbitral în ședință.
(8) Când reclamantul învederează, motivat, că, deși a făcut tot ce i-a stat în putință, nu a reușit să
afle domiciliul/sediul pârâtului sau un alt loc unde ar putea fi citat potrivit legii, tribunalul arbitral va putea
încuviința citarea acestuia prin publicitate, dispozițiile din Codul de procedură civilă aplicându-se în mod
corespunzător.
(9) Reclamantului sau pârâtului care are domiciliul/sediul în străinătate și care a fost citat pentru
primul termen în condițiile prevăzute de aceste reguli, dar nu și-a respectat obligația de a-și alege un
domiciliu în România unde urmează să i se facă toate comunicările privind litigiul arbitral, i se vor face
comunicările ulterioare prin scrisoare recomandată, recipisa de predare la Poșta Română a scrisorii, în
cuprinsul căreia vor fi menționate actele ce se expediază, ținând loc de dovadă de îndeplinire a
procedurii.
SECȚIUNEA a III-a
Cheltuielile arbitrale

Alcătuirea
cheltuielilor
arbitrale

Art. 42. — Cheltuielile arbitrale cuprind: taxa arbitrală, cheltuielile de administrare a probelor, de
traducere a actelor, cheltuielile privind dezbaterile, onorariile arbitrilor, onorariile avocaților, ale experților
și consilierilor, cheltuielile de deplasare a părților, arbitrilor, martorilor, experților și consilierilor și alte
cheltuieli generate de arbitrarea litigiului.
Taxa arbitrală
Art. 43. — (1) Taxa arbitrală remunerează serviciile prestate de Curtea de Arbitraj în organizarea și
desfășurarea arbitrajului instituționalizat sau a arbitrajului ad-hoc.
(2) Secretariatul Curții de Arbitraj va comunica părții taxa arbitrală obligatorie conform Normelor
privind taxele și cheltuielile arbitrale.
(3) Cuantumul onorariilor stabilite la art. 1 alin. (1) lit. A și B din Normele privind taxele și cheltuielile
arbitrale se raportează la un singur arbitru.
(4) Dacă taxa arbitrală și celelalte cheltuieli arbitrale nu se plătesc conform normelor sus-menționate,
nu se va da curs cererii respective și nici nu se va declanșa procedura arbitrală.
Suportarea cheltuielilor
(5) Cheltuielile arbitrale se pot împărți potrivit înțelegerii dintre părți.
de arbitrare
(6) În lipsa unei asemenea înțelegeri, cheltuielile arbitrale se suportă de partea care a căzut în
pretenții, integral, sau, dacă cererea de arbitrare este admisă în parte, cheltuiala reprezentând taxa
arbitrală va fi acordată în funcție de pretențiile admise. Tribunalul arbitral va acorda celelalte cheltuieli
în măsura în care va aprecia că sunt justificate, în funcție de utilitatea și necesitatea lor, raportate la
circumstanțele cauzei.

8

MONITORUL OFICIAL AL ROMÂNIEI, PARTEA I, Nr. 197/29.III.2010

Micșorarea onorariilor

(7) Tribunalul arbitral va putea, din oficiu sau la cererea părții interesate, să micșoreze onorariile
avocaților, experților, interpreților ori de câte ori va constata, motivat, că sunt nepotrivit de mari față de
valoarea litigiului sau de munca prestată. În cazul avocaților, măsura luată de tribunalul arbitral nu va
avea niciun efect asupra raporturilor dintre avocat și clientul său.

Plata de despăgubiri

(8) Tribunalul arbitral poate obliga, la cerere, partea din a cărei culpă s-au cauzat celeilalte părți
cheltuieli inutile la plata acestora, cu titlu de despăgubiri.

SECȚIUNEA a IV-a
Constituirea tribunalului arbitral

Modalități de
constituire a
tribunalului arbitral

Art. 44. — Constituirea tribunalului arbitral se face, după caz, astfel:
a) în momentul acceptării de către pârât a arbitrului unic ales de reclamant de pe Lista de arbitri;
b) în momentul desemnării unui arbitru unic/arbitru sau arbitru supleant de către Autoritatea de
nominare, în condițiile termenelor procedurale prevăzute la art. 33 alin. (1) și art. 34 din prezentele
reguli;
c) în momentul desemnării supraarbitrului, în cazul în care părțile și-au ales câte un arbitru și
Autoritatea de nominare a desemnat un supraarbitru;
d) în cazul în care numai una dintre părți și-a ales arbitru, iar arbitrul celeilalte părți a fost desemnat
de Autoritatea de nominare, în momentul desemnării supraarbitrului;
e) în cazul în care niciuna dintre părți nu și-a ales arbitru, în momentul desemnării celor 2 arbitri și a
supraarbitrului de către Autoritatea de nominare.

Învestirea cu privire
la soluționarea
litigiului

Art. 45. — Tribunalul arbitral este constituit, după semnarea Actului de misiune de către arbitri, pe
data acceptării însărcinării de către supraarbitru ori, după caz, a acceptării misiunii de către arbitrul unic
și marchează învestirea cu privire la soluționarea litigiului.

Durata procedurii
de constituire a
tribunalului arbitral

Art. 46. — Constituirea tribunalului arbitral se face în termen de 30 de zile de la data primirii de către
pârât a Actului de înștiințare prevăzut la art. 34.

Obligația asistentului
arbitral

Art. 47. — Asistentul arbitral are obligația de a pune la dispoziția tribunalului arbitral mapa conținând
practica arbitrală în materie.
SECȚIUNEA a V-a
Actul de misiune

Definiție. Conținut

Refuzul de acceptare
a misiunii

Art. 48. — (1) Actul de misiune este documentul cu regim special cuprins într-un formular tipizat
conform anexelor nr. 1 și 1A*) sau, după caz, anexelor nr. 2 și 2A*) la prezentele reguli, în care se
consemnează:
a) acceptul arbitrului/supraarbitrului și al supleantului;
b) refuzul arbitrului/supraarbitrului și al supleantului de a face parte din tribunalul arbitral;
c) angajamentul de prioritate față de orice altă activitate a membrilor tribunalului arbitral;
d) declarația sub semnătură privată că nu se află în niciuna dintre cauzele de incompatibilitate;
e) părțile și reprezentanții legali ai acestora;
f) obiectul litigiului;
g) numele asistentului arbitral căruia i s-a repartizat litigiul în responsabilitate;
h) semnătura arbitrului/supraarbitrului și a asistentului arbitral.
(2) În caz de refuz al arbitrului, supraarbitrului, precum și al supleantului de a accepta misiunea, se
aplică dispozițiile privitoare la înlocuirea acestora.

SECȚIUNEA a VI-a
Luarea măsurilor asigurătorii

Procedura prearbitrală

Art. 49. — (1) Oricare dintre părțile aflate în procedura prearbitrală poate cere instanței judecătorești
competente să încuviințeze măsuri asigurătorii și măsuri vremelnice cu privire la obiectul litigiului sau să
constate anumite împrejurări de fapt.
(2) Încuviințarea acestor măsuri va fi adusă la cunoștința tribunalului arbitral de către partea care le-a
cerut până la prima zi de înfățișare.

*) Anexele nr. 1, 1A, 2 și 2A se comunică persoanelor interesate.

MONITORUL OFICIAL AL ROMÂNIEI, PARTEA I, Nr. 197/29.III.2010
Procedura arbitrală

9

Art. 50. — (1) În procedura arbitrală în cursul arbitrajului, măsurile asigurătorii și măsurile vremelnice,
precum și constatarea anumitor împrejurări de fapt sunt încuviințate de tribunalul arbitral, în condițiile
legii.
(2) În caz de împotrivire, măsurile dispuse prin hotărârea pronunțată de tribunalul arbitral se execută
în condițiile în care se execută hotărârea instanței judecătorești.
SECȚIUNEA a VII-a
Termenul și locul arbitrajului

Termenul arbitrajului
Suspendarea
termenului
Prelungirea
termenului

Caducitatea
arbitrajului
Locul arbitrajului

Art. 51. — Dacă părțile nu au convenit altfel, tribunalul arbitral trebuie să pronunțe hotărârea în
termen de cel mult 6 luni de la data constituirii sale.
Art. 52. — Termenul se suspendă pe timpul soluționării excepției de neconstituționalitate sau al
judecării unei cereri incidente adresate instanței judecătorești competente ori al completării tribunalului
arbitral, conform dispozițiilor art. 23 din prezentele reguli.
Art. 53. — (1) Părțile pot consimți oricând în cursul litigiului la prelungirea termenului arbitrajului, fie
în scris, fie prin declarație orală dată în fața tribunalului arbitral și consemnată în încheierea de ședință.
(2) Pentru motive temeinice, tribunalul arbitral poate dispune, prin încheiere motivată, prelungirea
termenului de arbitraj cu cel mult două luni.
(3) Termenul se prelungește de drept cu două luni în cazul încetării persoanei juridice sau al decesului
uneia dintre părți.
Art. 54. — Trecerea termenului privind soluționarea litigiului nu poate să constituie un motiv de
caducitate a arbitrajului, afară de cazul când una dintre părți a notificat celeilalte părți și tribunalului
arbitral până la prima zi de înfățișare că înțelege să invoce caducitatea.
Art. 55. — (1) Locul arbitrajului este la sediul Curții de Arbitraj prevăzut în art. 2 din Regulamentul
Curții de Arbitraj Comercial Internațional de pe lângă Camera de Comerț și Industrie a României.
(2) Dacă părțile, de comun acord, solicită expres și motivat tribunalului arbitral ca ședințele de
arbitrare să se desfășoare într-un alt loc, tribunalul arbitral poate aproba, prin încheiere motivată,
solicitarea părților. Cheltuielile ocazionate cu acest prilej se suportă de către părți în mod egal.
CAPITOLUL V
Procedura arbitrală
SECȚIUNEA I
Înfățișări și dezbateri

Prima zi de înfățișare

Obligații de ședință
ale asistentului
arbitral

Etape procedurale
administrate în formă
scrisă
Celeritatea arbitrajului

Art. 56. — (1) Termenul acordat în condițiile art. 40 se consideră prima zi de înfățișare, dacă părțile
legal citate pot pune concluzii.
(2) Întâmpinarea se depune sub pedeapsa decăderii, cu 5 zile înainte de data primului termen.
(3) Cererea reconvențională poate fi depusă odată cu întâmpinarea sau cel mai târziu până la prima
zi de înfățișare.
(4) La acest termen părțile au obligația să răspundă tribunalului arbitral:
a) dacă au primit Codexul arbitral;
b) dacă au nelămuriri în legătură cu Regulamentul Curții și cu prezentele reguli;
c) dacă au obiecții în legătură cu competența și constituirea tribunalului arbitral;
d) dacă doresc să se împace;
e) dacă au de invocat excepții relative;
f) dacă înțeleg să se judece în echitate;
g) dacă mai au de depus cereri, memorii sau alte înscrisuri.
(5) Răspunsurile se vor consemna în încheierea de ședință.
Art. 57. — Asistentul arbitral are obligația ca la fiecare termen să susțină referatul litigiului astfel:
— anunță litigiul aflat pe rolul tribunalului arbitral;
— face apelul nominal al părților;
— declară îndeplinirea sau neîndeplinirea procedurii de citare;
— prezintă stadiul de arbitrare a litigiului în raport cu încheierea precedentă.
Art. 58. — Tribunalul arbitral poate încuviința ca anumite etape ale procedurii, cu excepția audierii
martorilor și experților, precum și a formulării concluziilor asupra fondului, să se realizeze prin
corespondență, în formă letrică sau electronică.
Art. 59. — Când procedura de citare este legal îndeplinită, arbitrajul, chiar și asupra fondului, poate
continua în ziua următoare sau la termene scurte, succesive, date în cunoștință părților.

10
Termenul în
cunoștință
Preschimbarea
termenului
Neprezentarea părții

Amânarea cauzei
Judecarea pe baza
actelor de la dosar
Lipsa părților

Prezența părților la
dezbateri
Prezența altor
persoane la dezbateri
Încheierea de ședință

MONITORUL OFICIAL AL ROMÂNIEI, PARTEA I, Nr. 197/29.III.2010
Art. 60. — Partea care a fost prezentă sau reprezentată legal la un termen nu va fi citată în tot cursul
arbitrajului, fiind presupus că are termen în cunoștință, afară de cazul în care se dispune altfel prin
prezentele reguli.
Art. 61. — Termenul luat în cunoștință sau pentru care au fost trimise citațiile nu poate fi preschimbat
decât pentru motive temeinice de către tribunalul arbitral, cu citarea părților.
Art. 62. — (1) Neprezentarea părții legal citate nu împiedică dezbaterea litigiului, afară numai dacă
partea lipsă nu va solicita prin cererea primită de tribunalul arbitral, cel mai târziu în preziua dezbaterii,
amânarea litigiului pentru motive temeinice, încunoștințând în același timp și cealaltă parte. Amânarea
se poate acorda o singură dată.
(2) Amânarea se poate dispune la începutul ședinței arbitrale și de către un singur arbitru.
(3) Oricare dintre părți poate cere, în scris, ca soluționarea litigiului să se facă în lipsa sa doar pe baza
actelor de la dosar.
Art. 63. — (1) Dacă ambele părți, deși legal citate, nu se prezintă la termen, tribunalul arbitral va
soluționa litigiul, în afară de cazul în care s-a cerut amânarea pentru motive temeinice.
(2) Tribunalul arbitral poate, de asemenea, să amâne soluționarea litigiului, cu citarea părților, dacă
apreciază că este necesară prezența lor la dezbateri ori administrarea unor probe.
Art. 64. — (1) Părțile pot participa la dezbaterea litigiului personal sau prin reprezentanți legali și pot
fi asistate de avocați, consilieri, interpreți sau alte persoane.
(2) Cu acordul părților și cu încuviințarea tribunalului arbitral, la ședințele de dezbatere a litigiului pot
participa și alte persoane.
Art. 65. — (1) Dezbaterile arbitrale vor fi consemnate în încheierea de ședință.
(2) Orice dispoziție a tribunalului arbitral va fi consemnată în încheiere și va fi motivată.
(3) Încheierea de ședință va cuprinde, pe lângă mențiunile prevăzute la art. 79 alin. (1) lit. a) și b), și
următoarele mențiuni:
a) modalitatea de îndeplinire a procedurii de citare;
b) o scurtă descriere a desfășurării ședinței;
c) cererile și susținerile părților;
d) motivele pe care se sprijină măsurile dispuse;
e) dispozitivul;
f) semnăturile arbitrilor și semnătura asistentului arbitral.
(4) Părțile au dreptul să ia cunoștință de conținutul încheierilor și de actele dosarului.
(5) La cererea părților sau din oficiu, tribunalul arbitral poate îndrepta sau completa încheierea de
ședință printr-o altă încheiere.
(6) Părților li se comunică, la cerere, copie de pe încheierea de ședință prin grija asistentului arbitral.
Cererea se face în ședință sau separat, caz în care se depune la Secretariatul Curții de Arbitraj.
SECȚIUNEA a II-a
Probațiunea. Excepții

Sarcina probei

Aprecierea probelor
Absența jurământului
Excepții care pot fi
invocate până la
prima zi de înfățișare
Invocarea excepțiilor
de ordine publică

Excepția de
neconstituționalitate

Art. 66. — (1) Fiecare dintre părți are sarcina să dovedească faptele pe care își întemeiază în litigiu
pretenția sau apărarea.
(2) În vederea soluționării litigiului, tribunalul arbitral poate cere părților explicații scrise cu privire la
obiectul cererii și faptele litigiului și poate dispune administrarea oricărei probe prevăzute de lege.
(3) Aprecierea probelor se face de arbitri potrivit convingerii lor, bazată pe motive de fapt și de drept.
Art. 67. — Ascultarea martorilor și a experților se face fără prestare de jurământ.
Art. 68. — Orice excepție privind existența sau validitatea convenției arbitrale, constituirea tribunalului
arbitral, limitele însărcinării arbitrilor, precum și orice altă excepție trebuie invocată, expres sub
sancțiunea decăderii, prin întâmpinare sau cel mai târziu la prima zi de înfățișare.
Art. 69. — (1) Excepțiile de ordine publică pot fi invocate oricând pe parcursul litigiului arbitral, dacă
Codul de procedură civilă și prezentele reguli nu prevăd în mod expres altfel.
(2) Necompetența tribunalului arbitral nu mai poate fi invocată după ce părțile și-au nominalizat arbitrii
și pârâtul a formulat, fără să invoce acest aspect, întâmpinare sau cerere reconvențională.
Art. 70. — (1) Excepția de neconstituționalitate privind legile și ordonanțele poate fi invocată la
cererea oricăreia dintre părți sau, din oficiu, de către tribunalul arbitral, în condițiile legii privind
organizarea și funcționarea Curții Constituționale.
(2) Sesizarea Curții Constituționale se dispune de tribunalul arbitral în fața căruia s-a invocat excepția
de neconstituționalitate, printr-o încheiere care va cuprinde punctele de vedere ale părților, opinia
tribunalului arbitral asupra excepției și va fi însoțită de dovezile depuse de părți.
(3) Dacă excepția a fost invocată din oficiu, încheierea trebuie motivată, cuprinzând și susținerile
părților, precum și dovezile necesare.

MONITORUL OFICIAL AL ROMÂNIEI, PARTEA I, Nr. 197/29.III.2010

11

(4) Dacă excepția este inadmisibilă, fiind contrară dispozițiilor legii de organizare și funcționare a
Curții Constituționale, tribunalul arbitral o va respinge printr-o încheiere motivată, fără a mai sesiza
Curtea Constituțională.
(5) Încheierea de sesizare împreună cu anexele se transmit Curții Constituționale cu o adresă de
înaintare, sub semnătura președintelui Curții de Arbitraj.
Depunerea de cereri,
memorii și înscrisuri

Art. 71. — (1) Orice cereri și memorii ale părților și orice înscrisuri vor fi depuse cel mai târziu până
la prima zi de înfățișare și comunicate părților prin grija asistentului arbitral.

Probe solicitate după
prima zi de înfățișare

(2) Probele care nu au fost cerute în condițiile prevăzute la alin. (1) nu vor mai putea fi invocate în
cursul arbitrajului, afară de cazurile în care:

Acoperirea
neregularităților de
procedură

a) necesitatea probei ar reieși din dezbateri;
b) administrarea probei nu pricinuiește amânarea soluționării litigiului.
Art. 72. — (1) Neregularitatea actelor de procedură se acoperă dacă partea nu a invocat-o la prima
zi de înfățișare ce a urmat după această neregularitate și înainte de a pune concluzii în fond.
(2) Nimeni nu poate invoca neregularitatea pricinuită prin propriul său fapt.
SECȚIUNEA a III-a
Hotărârea arbitrală

Sentința arbitrală

Art. 73. — (1) Procedura arbitrală ia sfârșit prin pronunțarea unei hotărâri arbitrale, denumită sentință
arbitrală.
(2) Dacă pârâtul recunoaște o parte din pretențiile reclamantului, tribunalul arbitral, la cererea
acestuia, va da o sentință parțială, în măsura recunoașterii.
(3) Dacă reclamantul renunță la arbitrare sau la însuși dreptul pretins, mai înainte de constituirea
tribunalului arbitral, procedura arbitrală se închide printr-o încheiere a președintelui Curții de Arbitraj, în
urma întocmirii unui referat de către asistentul arbitral șef.

Soluționarea litigiului

Art. 74. — (1) Tribunalul arbitral soluționează litigiul în temeiul contractului principal și actelor
adiționale la contract, al probelor administrate și al normelor de drept aplicabile, ținând seama, când este
cazul, și de uzanțele comerciale.
(2) Pe baza acordului expres al părților, tribunalul arbitral poate soluționa litigiul în echitate. În acest
caz, hotărârea se dă pe baza convingerii intime a tribunalului arbitral, prin atenuarea aplicării riguroase
a normelor de drept.

Închiderea
dezbaterilor

Art. 75. — (1) De îndată ce tribunalul arbitral va considera că toate împrejurările cauzei sunt suficient
lămurite, închide dezbaterile, trecând la deliberare și pronunțarea hotărârii în ședință secretă, cu
participarea tuturor membrilor săi.
(2) Pronunțarea hotărârii poate fi amânată cu cel mult 15 zile, sub condiția încadrării în termenul
arbitrajului prevăzut pentru soluționarea litigiului.

Luarea hotărârii

Art. 76. — (1) Când tribunalul arbitral este compus dintr-un număr fără soț de arbitri, hotărârea se
ia, dacă nu se întrunește unanimitatea, cu majoritate de voturi.
(2) Arbitrul care a avut o altă părere își va redacta și va semna opinia separată, cu arătarea
considerentelor pe care aceasta se sprijină.

Repunerea cauzei
pe rol

Art. 77. — Dacă în cadrul deliberării și mai înainte de pronunțarea hotărârii tribunalul arbitral
consideră că sunt necesare noi lămuriri, va pronunța o încheiere și litigiul va fi repus pe rol în vederea
unor dezbateri suplimentare, stabilindu-se un nou termen de arbitrare, cu citarea părților, sub condiția
încadrării în termenul arbitrajului stabilit pentru respectivul litigiu.

Dispozitivul sentinței
arbitrale

Art. 78. — (1) Îndată după deliberare și pronunțarea soluției se întocmește dispozitivul sentinței, care
se semnează de toți membrii tribunalului arbitral.
(2) Dacă există opinie separată, aceasta se va menționa în dispozitiv.
(3) Dispozitivul pronunțat se adnotează olograf de către arbitrul unic sau supraarbitru, sub semnătura
membrilor tribunalului arbitral, de îndată, se atașează dosarului și se trece de către asistentul arbitral în
condica de ședințe arbitrale, cel mai târziu a doua zi după pronunțare, cu excepția dispozitivului
hotărârilor de expedient, care nu se adnotează olograf.

Redactarea sentinței
arbitrale. Elementele
componente ale
acesteia

Art. 79. — (1) Sentința arbitrală se redactează în scris și trebuie să cuprindă:
a) componența nominală a tribunalului arbitral, numele asistentului arbitral, locul și data pronunțării
hotărârii;
b) numele părților, domiciliul sau reședința ori, după caz, denumirea și sediul, precum și numele
reprezentanților legali ai părților și ale celorlalte persoane care au participat la dezbaterea litigiului;
c) menționarea convenției arbitrale în temeiul căreia s-a procedat la arbitraj;
d) obiectul litigiului și susținerile pe scurt ale părților;

12

MONITORUL OFICIAL AL ROMÂNIEI, PARTEA I, Nr. 197/29.III.2010

e) motivele de fapt și de drept ale hotărârii, iar în cazul arbitrajului în echitate, rațiunea care a
fundamentat soluția;
f) dispozitivul;
g) semnăturile tuturor arbitrilor, precum și semnătura asistentului arbitral, sub rezerva art. 76 și a
alin. (2) și (3) din prezentul articol.
(2) Dacă unul dintre arbitri este împiedicat să semneze hotărârea, se va face mențiune despre cauza
împiedicării, cu confirmarea, sub semnătură, a supraarbitrului, iar în cazul împiedicării supraarbitrului,
sub semnătura președintelui Curții de Arbitraj sau, în lipsa acestuia, a prim-vicepreședintelui Curții.
(3) În cazul în care asistentul arbitral este în imposibilitate să semneze, hotărârea va fi semnată de
asistentul arbitral șef sau de înlocuitorul acestuia, făcându-se mențiune despre cauza care a împiedicat
asistentul arbitral să semneze hotărârea.
Îndreptarea erorilor
Art. 80. — Erorile sau omisiunile cu privire la numele, calitatea și susținerile părților sau cele de
materiale
calcul, precum și orice alte erori materiale din sentințele arbitrale sau din încheieri pot fi îndreptate din
oficiu sau la cererea oricăreia dintre părți.
Art. 81. — (1) Cererea părții interesate se formulează în termen de 15 zile de la data primirii sentinței,
iar în cazul încheierilor, cel mai târziu la termenul următor. Îndreptarea din oficiu se poate face oricând.
(2) Tribunalul arbitral se pronunță asupra cererii prin încheiere.
(3) Părțile vor fi citate numai dacă tribunalul arbitral socotește că este necesar să dea anumite
lămuriri.
(4) Încheierea se va atașa la sentință, atât în dosarul litigiului, cât și în dosarul de hotărâri al Curții
de Arbitraj, iar dacă s-a făcut din oficiu, se va comunica și părților.
Lămurirea
Art. 82. — (1) În cazul în care sunt necesare lămuriri cu privire la înțelesul, întinderea și aplicarea
dispozitivului
dispozitivului sentinței arbitrale ori aceasta cuprinde dispoziții potrivnice, oricare dintre părți poate cere
tribunalului arbitral care a pronunțat sentința să lămurească dispozitivul sau să înlăture dispozițiile
potrivnice, în termen de 15 zile de la data primirii sentinței.
(2) Tribunalul arbitral va rezolva cererea de urgență, prin încheiere, cu citarea părților.
(3) Prevederile art. 81 alin. (4) teza întâi se aplică în mod corespunzător.
Completarea
Art. 83. — (1) Dacă prin sentința dată tribunalul arbitral a omis să se pronunțe asupra unui capăt de
hotărârilor
cerere principal sau accesoriu ori asupra unei cereri conexe sau incidentale, se poate cere completarea
sentinței în termen de 15 zile de la data primirii ei.
(2) Cererea se soluționează de urgență, cu citarea părților, prin sentință separată.
(3) Prevederile art. 81 alin. (4) teza întâi se aplică în mod corespunzător.
(4) Dispozițiile prezentului articol se aplică și în cazul când tribunalul arbitral a omis să se pronunțe
asupra cererilor martorilor, experților, traducătorilor, interpreților sau apărătorilor, cu privire la drepturile
lor.
Căi de atac
Art. 84. — (1) Încheierile pronunțate în temeiul art. 81 și 82, ca și sentința arbitrală pronunțată potrivit
art. 83 alin. (1) pot fi desființate numai prin acțiune în anulare.
(2) Părțile nu pot fi obligate la plata cheltuielilor legate de îndreptarea, lămurirea sau completarea
hotărârii.
Comunicarea sentinței
Art. 85. — Sentința arbitrală va fi redactată și semnată în cel mult o lună de la data pronunțării ei.
Pentru rațiuni bine întemeiate președintele Curții de Arbitraj poate prelungi acest termen cu cel mult
30 de zile.
SECȚIUNEA a IV-a
Caracterul și executarea sentinței arbitrale

Sentința arbitrală

Învestirea cu formulă
executorie

Titlu executoriu
Desființarea sentinței
arbitrale

Art. 86. — (1) Sentința arbitrală este definitivă și obligatorie. Ea se duce la îndeplinire de bunăvoie
de partea împotriva căreia s-a pronunțat, de îndată sau în termenul arătat în sentință.
(2) Asistentul arbitral al litigiului are obligația de a comunica părților sentința arbitrală în termen de
3 zile de la data redactării.
(3) Sentința arbitrală comunicată părților are efectele unei hotărâri judecătorești definitive și
obligatorii.
Art. 87. — (1) La cererea părții câștigătoare, sentința arbitrală se învestește cu formulă executorie,
conform legii.
(2) Cererea de învestire se introduce la instanța judecătorească competentă de la sediul Curții de
Arbitraj.
Art. 88. — Sentința arbitrală învestită cu formulă executorie constituie titlu executoriu și se execută
silit întocmai ca o hotărâre judecătorească.
Art. 89. — Sentința arbitrală poate fi desființată numai prin acțiune în anulare pentru unul dintre
următoarele motive:
a) litigiul nu era susceptibil de soluționare pe calea arbitrajului;
b) tribunalul arbitral a soluționat litigiul fără să existe o convenție arbitrală sau în temeiul unei convenții
nule ori inoperante;

MONITORUL OFICIAL AL ROMÂNIEI, PARTEA I, Nr. 197/29.III.2010

13

c) partea a lipsit la termenul când au avut loc dezbaterile și procedura de citare nu a fost legal
îndeplinită;
d) hotărârea a fost pronunțată după expirarea termenului arbitrajului stabilit de tribunalul arbitral;
e) tribunalul arbitral s-a pronunțat asupra unor lucruri care nu s-au cerut sau nu s-a pronunțat asupra
unui lucru cerut ori s-a dat mai mult decât s-a cerut;
f) hotărârea arbitrală nu cuprinde dispozitivul și motivele, nu arată data și locul pronunțării, nu este
semnată de arbitri;
g) dispozitivul hotărârii arbitrale cuprinde dispoziții care nu se pot duce la îndeplinire;
h) hotărârea arbitrală încalcă ordinea publică, bunele moravuri ori dispoziții imperative ale legii.
Art. 90. — (1) Părțile nu pot renunța prin convenția arbitrală la dreptul de a introduce acțiunea în
anulare împotriva hotărârii arbitrale.
(2) Renunțarea la acest drept se poate face însă după pronunțarea hotărârii arbitrale.
Art. 91. — Acțiunea în anulare poate fi introdusă în termen de o lună de la data primirii hotărârii
arbitrale, direct la instanța competentă potrivit legii, căreia i se va trimite dosarul litigiului de îndată ce
s-a primit solicitarea prin grija Secretariatului Curții de Arbitraj.
SECȚIUNEA a V-a
Scoaterea de pe rol a litigiului. Perimarea

Scoaterea cauzei
de pe rol

Perimarea cererii
de arbitrare

Art. 92. — (1) În cazul în care desfășurarea normală a litigiului este împiedicată din vina
reclamantului, prin neîndeplinirea obligațiilor prevăzute de prezentele reguli, reclamantului i se va face
o înștiințare scrisă, prin care i se indică obligațiile ce îi revin, cu un termen de 10 zile pentru ducerea lor
la îndeplinire, precum și consecințele neconformării.
(2) Dacă reclamantul nu răspunde sau nu se conformează obligațiilor ce îi revin în termenul stabilit,
litigiul se scoate de pe rol prin rezoluția președintelui Curții de Arbitraj sau, în lipsa acestuia, de
prim-vicepreședintele Curții, iar acțiunea arbitrală se restituie reclamantului, taxa arbitrală rămânând
bine plătită.
Art. 93. — (1) Cererea de arbitrare se perimă de drept dacă a rămas în nelucrare din vina părții timp
de 6 luni.
(2) Perimarea se constată din oficiu sau la cererea părții interesate.
(3) În ambele cazuri, președintele Curții de Arbitraj sau, în lipsa acestuia, prim-vicepreședintele Curții
fixează termen și dispune citarea de urgență a părților, precum și întocmirea de către Secretariatul Curții
a unui referat asupra actelor de procedură în legătură cu perimarea.
(4) Tribunalul arbitral va fi compus dintr-un arbitru unic în persoana unui membru al Colegiului Curții
desemnat de președintele Curții de Arbitraj sau, în lipsa acestuia, de prim-vicepreședintele Curții.
(5) În cazul în care tribunalul arbitral a fost constituit și litigiul se află în curs de soluționare, perimarea
se pronunță de tribunalul arbitral în componența stabilită.
(6) Dacă procedura de citare a uneia dintre părți nu a fost îndeplinită din cauză că adresa nu a fost
cunoscută ori s-a mutat fără a se cunoaște noua adresă sau se refuză primirea ori se constată lipsa
oricărei persoane la domiciliul sau sediul indicat în actele dosarului, această parte va fi citată în
procedura de perimare, prin afișare la ușa Secretariatului Curții de Arbitraj.
CAPITOLUL VI
Dispoziții speciale privind arbitrajul comercial internațional

Reguli aplicabile
Determinarea legii
aplicabile

Durata termenelor

Limba în care au loc
dezbaterile

Art. 94. — În litigiile comerciale internaționale se aplică, pe lângă prezentele reguli, și prevederile
convențiilor internaționale la care România este parte.
Art. 95. — (1) Părțile sunt libere să determine prin înțelegerea lor scrisă legea aplicabilă fondului
litigiului.
(2) În lipsa unei atare determinări, se aplică legea stabilită de tribunalul arbitral pe baza normelor
conflictuale pertinente.
Art. 96. — (1) În arbitrajul comercial internațional, durata termenelor prevăzute pentru soluționarea
litigiului intern se dublează.
(2) Dacă părțile nu au convenit altfel, tribunalul arbitral pronunță hotărârea în termen de cel mult
12 luni de la data constituirii.
Art. 97. — (1) Dezbaterea litigiului în fața tribunalului arbitral se face în limba stabilită prin convenția
arbitrală sau, dacă nu s-a prevăzut nimic în această privință ori nu a intervenit o înțelegere ulterioară
scrisă între părți, dezbaterea se va face într-o limbă de circulație internațională agreată de tribunalul
arbitral.
(2) Dacă o parte nu cunoaște limba în care se desfășoară dezbaterea, la cererea și pe cheltuiala ei,
tribunalul arbitral îi asigură serviciile unui interpret.
(3) Părțile pot să participe la dezbateri cu interpretul lor.

14

MONITORUL OFICIAL AL ROMÂNIEI, PARTEA I, Nr. 197/29.III.2010
CAPITOLUL VII
Alte dispoziții

Arbitraj instituționalizat
Alegerea modalității
de arbitrare

Art. 98. — În cazul în care s-a încredințat Curții de Arbitraj de pe lângă Camera de Comerț și Industrie
a României organizarea unui arbitraj, acesta capătă caracter de arbitraj instituționalizat și prezentele
reguli devin obligatorii pentru părți, chiar dacă convenția arbitrală conține alte prevederi.
Art. 99. — Dacă convenția arbitrală conține prevederi diferite față de dispozițiile cuprinse în partea I
a prezentelor reguli, iar reclamantul nu înțelege ca litigiul să se soluționeze conform arbitrajului
instituționalizat, organizarea și soluționarea litigiului se supun normelor de procedură ale arbitrajului
ad-hoc prevăzute în partea a II-a a prezentelor reguli.

PARTEA a II-a
CAPITOLUL VIII
Arbitrajul ad-hoc
SECȚIUNEA I
Dispoziții generale

Arbitraj ad-hoc
Asistența acordată
de Curtea de Arbitraj

Art. 100. — Arbitrajul organizat prin convenția arbitrală încheiată între părți de către o terță persoană
se numește arbitraj voluntar sau arbitraj ad-hoc.
Art. 101. — (1) În cazul unui arbitraj ad-hoc organizat de părți pentru soluționarea unui litigiu
determinat, Curtea de Arbitraj le poate acorda asistență, la cererea lor comună sau a uneia dintre ele,
urmată de acceptarea celeilalte părți, formulată în scris, și cu plata taxei arbitrale potrivit Normelor privind
taxele și cheltuielile arbitrale.
(2) Asistența Curții de Arbitraj în arbitrajul ad-hoc constă în următoarele activități sau numai în unele
dintre ele, potrivit înțelegerii cu părțile:
a) furnizarea, la cererea arbitrilor, de date, informații sau documentații referitoare la soluțiile doctrinare
și jurisprudențiale într-o anumită problemă;
b) asigurarea accesului la serviciile de secretariat ale arbitrajului, constând în operațiuni privind
primirea, înregistrarea și evidența corespondenței, citarea părților și comunicarea actelor, emiterea
diverselor înștiințări către părți și arbitri, consemnarea dezbaterilor în încheieri de ședință, îndosarierea
actelor, întocmirea și păstrarea registrelor, precum și orice alte asemenea lucrări necesare bunei
desfășurări a arbitrajului;
c) asigurarea unui spațiu corespunzător pentru desfășurarea arbitrajului;
d) urmărirea și facilitarea arbitrajului astfel încât acesta să se desfășoare în bune condiții și să se
finalizeze în termenul stabilit;
e) examinarea, la cererea tribunalului arbitral și a părților, a proiectului de hotărâre arbitrală sub
aspectul formei și/sau al unor probleme de drept, fără însă a se impieta asupra libertății de decizie a
arbitrilor.
SECȚIUNEA a II-a
Dispoziții procedurale incidente

Sediul materiei

Art. 102. — Arbitrajul ad-hoc se desfășoară conform dispozițiilor cuprinse în Codul român de
procedură civilă, cartea a IV-a ăDespre arbitraj”, și dispozițiilor art. 4 alin. 2 și alin. 3 din Convenția
europeană de arbitraj comercial internațional, încheiată la Geneva la 21 aprilie 1961.
Art. 103. — Tribunalul arbitral ales de părți, compus dintr-un arbitru unic sau din mai mulți arbitri, se
supune dispozițiilor prevăzute la art. 3, cu referire la arbitrajul ad-hoc.
CAPITOLUL IX
Dispoziții tranzitorii și finale

Intrarea în vigoare
Dispoziții tranzitorii

Art. 104. — (1) Prezentele reguli intră în vigoare la data de 25 martie 2010.
(2) Litigiile în curs de soluționare la data intrării în vigoare a prezentelor reguli se vor soluționa în
conformitate cu regulile de procedură aplicabile la data sesizării Curții.
(3) Litigiile suspendate la data intrării în vigoare a prezentelor reguli vor fi supuse, la reluarea judecății,
actualelor reguli.
(4) Litigiile înregistrate la Secretariatul Curții de Arbitraj Comercial Internațional după data adoptării
prezentelor reguli se supun acestor norme de procedură.
Abrogarea dispozițiilor
(5) De la data intrării în vigoare orice alte dispoziții contrare se abrogă.
contrare
Dreptul aplicabil
Art. 105. — Tribunalul arbitral va aplica dreptul comun în materia procedurii civile, precum și
dispozițiile cuprinse în Convenția europeană de arbitraj comercial internațional, încheiată la Geneva la
21 aprilie 1961, și, respectiv, dispozițiile Regulamentului de arbitraj al Comisiei Națiunilor Unite pentru
Drept Comercial Internațional, adoptat la 15 decembrie 1976 (UNCITRAL), în măsura în care
respectivele dispoziții nu contravin prezentelor reguli.
Anexe
Art. 106. — În anexele nr. 3 și 4 se reproduc modele de convenții arbitrale, respectiv ăClauza
compromisorie” și ăCompromisul,” recomandate de Camera de Comerț și Industrie a României.

15

MONITORUL OFICIAL AL ROMÂNIEI, PARTEA I, Nr. 197/29.III.2010
ANEXA Nr. 3

CLAUZA COMPROMISORIE

— model —

În cuprinsul contractului între părți se inserează următoarea clauză:
ăOrice litigiu decurgând din sau în legătură cu acest contract, inclusiv referitor la încheierea,
executarea ori desființarea lui, se va soluționa prin arbitrajul Curții de Arbitraj Comercial Internațional de
pe lângă Camera de Comerț și Industrie a României în conformitate cu Regulamentul de organizare și
funcționare al Curții, cu Regulile de procedură arbitrală ale acestei Curți, precum și cu art. 4 din Convenția
europeană de arbitraj comercial internațional, încheiată la Geneva la 21 aprilie 1961.”
ANEXA Nr. 4

COMPROMIS

— model —
Acest act se încheie între părți în situația în care contractul nu conține clauza compromisorie
prevăzută în anexa nr. 3.
ăSubsemnații:
1. ............................................................. (nume/denumire; numele reprezentanților legali;
domiciliu/sediu; număr de înmatriculare la registrul comerțului; număr de telefon, telex, fax), denumită în
continuare partea 1; și
2. (aceleași date), denumită în continuare partea 2, constatăm că între noi a intervenit un litigiu
izvorât din Contractul nr. ....... din data de ............., litigiu având următorul obiect:
Partea 1 pretinde că .......................... (expunerea pe scurt a pretențiilor).
Partea 2 susține că ........................... (expunerea pe scurt a obiecțiilor). Subsemnații convenim ca
acest litigiu să fie soluționat prin arbitrajul Curții de Arbitraj Comercial Internațional de pe lângă Camera
de Comerț și Industrie a României, în conformitate cu Regulamentul de organizare și funcționare al Curții,
cu Regulile de procedură arbitrală ale acestei Curți, precum și cu art. 4 din Convenția europeană de arbitraj
comercial internațional, încheiată la Geneva la 21 aprilie 1961.
Încheiat în dublu exemplar la ................................................................, astăzi, .............................. .

Semnătura părții 1*
..............................

* În cazul persoanelor juridice se parafează semnătura cu amprenta ștampilei.

Semnătura părții 2*
...............................”

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 197/29.III.2010 conține 16 pagini.

Prețul: 3,20 lei

&JUYDGY|441835]
ISSN 1453—4495

