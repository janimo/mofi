Anul 178 (XXII) — Nr. 338

PARTEA I

Vineri, 21 mai 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 258 din 16 martie 2010 referitoare la excepția de
neconstituționalitate a dispozițiilor art. 257 alin. (2) și
(8), art. 259 alin. (7) lit. a) și b) și alin. (8) și art. 863
lit. b) din Legea nr. 95/2006 privind reforma în
domeniul sănătății, precum și ale art. 91 alin. (1) din
Ordonanța Guvernului nr. 92/2003 privind Codul de
procedură fiscală ........................................................

2–4

Decizia nr. 328 din 23 martie 2010 referitoare la excepția de
neconstituționalitate a dispozițiilor art. 78, 781, 79 și 80
din Legea educației fizice și sportului nr. 69/2000......

4–6

Decizia nr. 389 din 13 aprilie 2010 referitoare la excepția de
neconstituționalitate a dispozițiilor art. 67 alin. (3) lit. a)
pct. 1 și 2 din Legea nr. 571/2003 privind Codul
fiscal ..........................................................................

7–8

Decizia nr. 423 din 15 aprilie 2010 referitoare la excepția de
neconstituționalitate a prevederilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................

9–10

Decizia nr. 442 din 15 aprilie 2010 referitoare la excepția de
neconstituționalitate a dispozițiilor art. II pct. 1, 2, 5, 9,
11 și 12 din Legea nr. 328/2006 pentru aprobarea
Ordonanței Guvernului nr. 39/2005 privind
cinematografia, astfel cum au fost modificate prin
pct. 8 al articolului unic din Legea nr. 303/2008 privind
aprobarea Ordonanței de urgență a Guvernului
nr. 7/2008 pentru modificarea și completarea
Ordonanței Guvernului nr. 39/2005 privind
cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005 privind cinematografia ............................

10–13

Decizia nr. 454 din 20 aprilie 2010 referitoare la excepția de
neconstituționalitate a prevederilor art. 24—28 și
art. 42 din Legea nr. 273/2004 privind regimul juridic
al adopției, precum și a prevederilor art. II din
Ordonanța de urgență a Guvernului nr. 102/2008
pentru modificarea și completarea Legii nr. 273/2004
privind regimul juridic al adopției ................................

13–16

2

MONITORUL OFICIAL AL ROMÂNIEI, PARTEA I, Nr. 338/21.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 258
din 16 martie 2010

referitoare la excepția de neconstituționalitate a dispozițiilor art. 257 alin. (2) și (8), art. 259 alin. (7)
lit. a) și b) și alin. (8) și art. 863 lit. b) din Legea nr. 95/2006 privind reforma în domeniul sănătății,
precum și ale art. 91 alin. (1) din Ordonanța Guvernului nr. 92/2003
privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 257 alin. (2) și (8), art. 259 alin. (7) lit. a) și b)
și alin. (8) și art. 863 lit. b) din Legea nr. 95/2006 privind reforma
în domeniul sănătății, precum și ale art. 91 alin. (1) din
Ordonanța Guvernului nr. 92/2003 privind Codul de procedură
fiscală, excepție ridicată de Camelia Pânzaru în Dosarul
nr. 7.993/211/2009 al Judecătoriei Cluj-Napoca.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale, prin Decizia nr. 1.304/2009.
C U R T E A,

având în vedere actele și lucrările dosarului, constată
următoarele:
Prin Încheierea din 14 iulie 2009, pronunțată în Dosarul
nr. 7.993/211/2009, Judecătoria Cluj-Napoca a sesizat Curtea
Constituțională cu excepția de neconstituționalitate a
dispozițiilor art. 257 alin. (2) și (8), art. 259 alin. (7) lit. a) și
b) și alin. (8) și art. 863 lit. b) din Legea nr. 95/2006 privind
reforma în domeniul sănătății, precum și ale art. 91 alin. (1)
din Ordonanța Guvernului nr. 92/2003 privind Codul de
procedură fiscală. Excepția a fost ridicată de Camelia Pânzaru
cu prilejul soluționării unei cauze civile având ca obiect o
contestație la executare.
În motivarea excepției de neconstituționalitate autorul
acesteia susține, în esență, că art. 259 alin. (7) din Legea
nr. 95/2006 creează, prin dispozițiile cuprinse în lit. a) și b), o
situație discriminatorie, care contravine art. 16 alin. (1) și art. 56
alin. (2) din Constituție. Astfel, persoanele care nu realizează
venituri impozabile sunt privilegiate, întrucât pot obține calitatea
de asigurat plătind contribuția pe ultimele 6 luni, în timp ce
persoanele care realizează astfel de venituri obțin aceeași
calitate cu condiția plății contribuției pe ultimii 5 ani. Mai mult,
acest text de lege profită celor ce în realitate obțin venituri fără
a le declara organelor fiscale, încurajând astfel ămunca la

negru”. În ceea ce privește dispozițiile art. 863 lit. b) din Legea
nr. 95/2006 raportate la prevederile art. 259 alin. (8) și art. 257
alin. (8) din aceeași lege, precum și la cele ale art. 91 alin. (1)
din Ordonanța Guvernului nr. 92/2003, susțin că acestea
contravin prevederilor art. 15 alin. (2) și art. 78 din Constituție.
În acest sens, arată că, în aplicarea acestor texte de lege, au
fost stabilite obligații de plată pe baza unor creanțe născute
începând cu anul 2000, având ca temei legal prevederile Legii
nr. 95/2006, aceasta în condițiile în care titlul VIII din această
lege, care reglementează stabilirea acestor obligații, a intrat în
vigoare în luna mai a anului 2006.
Judecătoria Cluj-Napoca, având în vedere cele reținute de
Curtea Constituțională prin Decizia nr. 56/2006 și Decizia
nr. 934/2006, arată că dispozițiile de lege criticate nu contravin
principiului egalității în drepturi a cetățenilor și nici celui privind
așezarea justă a obligațiilor fiscale. De asemenea, consideră că
obligația de plată a contribuției prevăzute de lege și pentru o
perioadă anterioară intrării în vigoare a actului normativ nu poate
fi considerată ca aducând atingere principiului neretroactivității
legii civile, consacrat de art. 15 alin. (2) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că textele de lege criticate nu contravin
dispozițiilor constituționale invocate de autorul excepției.
Avocatul Poporului, invocând jurisprudența în materie a
Curții Constituționale, arată că textele de lege criticate sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 257 alin. (2) și (8), art. 259 alin. (7) lit. a) și b) și
alin. (8) și art. 863 lit. b) din Legea nr. 95/2006 privind reforma
în domeniul sănătății, publicată în Monitorul Oficial al României,
Partea I, nr. 372 din 28 aprilie 2006, cu modificările și
completările ulterioare.

MONITORUL OFICIAL AL ROMÂNIEI, PARTEA I, Nr. 338/21.V.2010
Textele de lege criticate au următoarea redactare:
— Art. 257 alin. (2) și (8): ă(2) Contribuția lunară a persoanei
asigurate se stabilește sub forma unei cote de 6,5%, care se
aplică asupra:
a) veniturilor din salarii sau asimilate salariilor care se supun
impozitului pe venit;
b) veniturilor impozabile realizate de persoane care
desfășoară activități independente care se supun impozitului pe
venit; dacă acest venit este singurul asupra căruia se calculează
contribuția, aceasta nu poate fi mai mică decât cea calculată la
un salariu de bază minim brut pe țară, lunar;
c) veniturilor din agricultură supuse impozitului pe venit și
veniturilor din silvicultură, pentru persoanele fizice care nu au
calitatea de angajator și nu se încadrează la lit. b);
d) indemnizațiilor de șomaj;
e) veniturilor din pensiile care depășesc limita supusă
impozitului pe venit;
f) veniturilor din cedarea folosinței bunurilor, veniturilor din
dividende și dobânzi, veniturilor din drepturi de proprietate
intelectuală realizate în mod individual și/sau într-o formă de
asociere și altor venituri care se supun impozitului pe venit
numai în cazul în care nu realizează venituri de natura celor
prevăzute la lit. a)—e), alin. 21 și art. 213 alin. (2) lit. h), dar nu
mai puțin de un salariu de bază minim brut pe țară, lunar.[... ]
(8) Termenul de prescripție a plății contribuției de asigurări
sociale de sănătate se stabilește în același mod cu cel prevăzut
pentru obligațiile fiscale.”;
— Art. 259 alin. (7) lit. a) și b) și alin. (8): ă(7) Persoanele care
au obligația de a se asigura și nu pot dovedi plata contribuției
sunt obligate, pentru a obține calitatea de asigurat:
a) să achite contribuția legală lunară pe ultimele 6 luni, dacă
nu au realizat venituri impozabile pe perioada termenelor de
prescripție privind obligațiile fiscale, calculată la salariul minim
brut pe țară în vigoare la data plății, calculându-se majorări de
întârziere;
b) să achite pe întreaga perioadă a termenelor de prescripție
privind obligațiile fiscale contribuția legală lunară calculată
asupra veniturilor impozabile realizate, precum și obligațiile
fiscale accesorii de plată prevăzute de Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare, dacă au realizat venituri
impozabile pe toată această perioadă; [...]
(8) Pentru situațiile prevăzute la alin. (7) termenele de
prescripție privind obligațiile fiscale se calculează începând cu
data primei solicitări de acordare a serviciilor medicale, la
notificarea caselor de asigurări de sănătate sau la solicitarea
persoanelor în vederea dobândirii calității de asigurat, după
caz.”;
— Art. 863 lit. b): ăPrezenta lege intră în vigoare astfel: [... ]
b) la 30 de zile de la publicare: titlul I «Sănătatea publică»,
titlul II «Programele naționale de sănătate», titlul V «Asistența
medicală comunitară», titlul VII «Spitalele», titlul VIII «Asigurările
sociale de sănătate», titlul XVI «Înființarea, organizarea și
funcționarea Școlii Naționale de Sănătate Publică și
Management Sanitar»;”.
De asemenea, obiect al excepției de neconstituționalitate îl
constituie și dispozițiile art. 91 alin. (1) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare, dispoziții potrivit cărora:
ă(1) Dreptul organului fiscal de a stabili obligații fiscale se
prescrie în termen de 5 ani, cu excepția cazului în care legea
dispune altfel.”

3

Autorii excepției consideră că sunt încălcate următoarele
prevederi din Constituție: art. 15 alin. (2) care consacră
neretroactivitatea legii civile, art. 16 alin. (1) referitor la egalitatea
în drepturi a cetățenilor, art. 56 alin. (2) privind așezarea justă a
sarcinilor fiscale și art. 78 referitor la intrarea în vigoare a legii.
Examinând excepția de neconstituționalitate, Curtea
constată că un prim aspect pus în discuție de autorii excepției
vizează existența unui tratament juridic diferențiat la care sunt
supuse persoanele care realizează venituri impozabile în raport
cu cele care nu realizează astfel de venituri, tratament instituit de
prevederile art. 259 alin. (7) lit. a) și b) din Legea nr. 95/2006.
Față de aceste susțineri, Curtea reține că principiul
constituțional al egalității în drepturi impune instituirea unui
tratament juridic identic pentru situații identice. Aceasta nu
înseamnă însă omogenitate, astfel că situații diferite permit și
uneori impun o reglementare diferită, în deplin acord cu
principiul constituțional amintit.
În mod asemănător, principiul așezării juste a sarcinilor
fiscale impune ca plata contribuțiilor să se facă în același mod
de către toți contribuabilii, prin excluderea oricărui privilegiu sau
discriminări, astfel ca, la venituri egale, contribuția să fie
aceeași. Același principiu presupune însă ca așezarea sarcinilor
fiscale să țină cont de capacitatea contributivă a contribuabililor,
respectiv în așezarea obligațiilor fiscale să se țină seama de
necesitatea de protecție a păturilor sociale celor mai
dezavantajate, luând în considerare elementele ce
caracterizează situația individuală și sarcinile sociale ale
contribuabililor în cauză.
Toate aceste elemente au fost avute în vedere atunci când,
prin Legea nr. 264/2007, publicată în Monitorul Oficial al
României, Partea I, nr. 503 din 27 iulie 2007, reglementarea
anterioară a art. 259 alin. (7) din Legea nr. 95/2006 a fost
modificată, instituindu-se un tratament juridic diferit după cum
persoanele au realizat sau nu venituri impozabile. Prin această
modificare s-a urmărit realizarea unei situații mai favorabile
pentru acele persoane care nu au realizat astfel de venituri și a
căror situație, obiectiv mai dificilă din punct de vedere financiar,
impunea un efort disproporționat pentru a obține calitatea de
asigurat în condițiile art. 259 alin. (7) din Legea nr. 95/2006 în
raport cu efortul depus de persoanele care realizează venituri
impozabile. În plus, s-a avut în vedere și faptul că, în situația
acestei din urmă categorii de persoane, neachitarea contribuției
la fondul asigurărilor sociale de sănătate nu a fost justificată de
imposibilitatea obiectivă a acestora de a îndeplini această
obligație, ci pe ignorarea ei.
Pentru aceste motive, Curtea apreciază că diferența de
tratament juridic instituită de prevederile art. 259 alin. (7) din
Legea nr. 95/2006 este rezonabilă și proporțională cu situația
avută în vedere de legiuitor.
Cât privește critica de neconstituționalitate raportată la
principiul neretroactivității legii civile, Curtea constată că niciunul
dintre textele de lege criticate nu conține prevederi prin care să
se indice aplicarea retroactivă a legii, astfel că acestea încep să
producă efecte juridice după intrarea în vigoare a legii. De
asemenea, aceste texte de lege nu prevăd intrarea în vigoare a
legii contrar normelor constituționale ale art. 78.
Cenzurarea modului în care instanțele aplică legea, criticat
de asemenea de autorul excepției, nu intră în competența
instanței de contencios constituțional.
De altfel, Curtea constată că asupra aspectelor analizate în
prezenta cauză s-a mai pronunțat și prin Decizia nr. 1.304 din
13 octombrie 2009, publicată în Monitorul Oficial al României,
Partea I, nr. 36 din 18 ianuarie 2010.

4

MONITORUL OFICIAL AL ROMÂNIEI, PARTEA I, Nr. 338/21.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 257 alin. (2) și (8), art. 259 alin. (7) lit. a) și b) și alin. (8) și
art. 863 lit. b) din Legea nr. 95/2006 privind reforma în domeniul sănătății, precum și ale art. 91 alin. (1) din Ordonanța Guvernului
nr. 92/2003 privind Codul de procedură fiscală, excepție ridicată de Camelia Pânzaru în Dosarul nr. 7.993/211/2009 al Judecătoriei
Cluj-Napoca.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 328
din 23 martie 2010

referitoare la excepția de neconstituționalitate a dispozițiilor art. 78, 781, 79 și 80
din Legea educației fizice și sportului nr. 69/2000
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 78, 781, 79 și 80 din Legea educației fizice și
sportului nr. 69/2000, excepție ridicată de Societatea Comercială
ăMebis” — S.A. din Bistrița în Dosarul nr. 26/112/2009 al
Tribunalului Bistrița-Năsăud — Secția comercială, de contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate a dispozițiilor art. 78, 781 și 79 din Legea
nr. 69/2000, deoarece respectă exigențele impuse de art. 44
alin. (1) teza a doua din Constituție, în sensul că restricțiile
impuse dreptului de proprietate privată servesc interesului
general pe care îl prezintă activitatea de educație fizică și sport
în cadrul dreptului constituțional la ocrotirea sănătății. În privința
dispozițiilor art. 80, solicită respingerea excepției ca inadmisibilă,
deoarece acestea nu au legătură cu dezlegarea cauzei în care
a fost invocată excepția.
C U R T E A,

având în vedere actele și lucrările dosarului, reține următoarele:
Prin Încheierea nr. 152/CA/2009 din 24 martie 2009,
pronunțată în Dosarul nr. 26/112/2009, Tribunalul Bistrița-

Năsăud — Secția comercială, de contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 78, 781, 79 și 80 din
Legea educației fizice și a sportului nr. 69/2000.
Excepția de neconstituționalitate a fost ridicată de Societatea
Comercială ăMebis” — S.A. din Bistrița într-o cauză de
contencios administrativ având ca obiect o acțiune în anulare a
unui act administrativ.
În motivarea excepției de neconstituționalitate autorul
acesteia susține că dispozițiile legale criticate contravin
prevederilor art. 44 din Legea fundamentală, deoarece, potrivit
acestora, imobilele dobândite de societățile comerciale în
condițiile art. 20 alin. (2) din Legea nr. 15/1990 privind
reorganizarea unităților economice de stat ca regii autonome și
societăți comerciale se reintegrează în patrimoniul succesorului
în drepturi, Ministerul Educației, Cercetării, Tineretului și
Sportului, fără o dreaptă și prealabilă despăgubire. Se încalcă,
astfel, și principiul egalității titularilor dreptului de proprietate,
indiferent de forma de proprietate, precum și obligația
despăgubirii proprietarului în cazul modificării regimului juridic
al bunului. Prin procesul de privatizare unele societăți
comerciale constituite inițial cu capital integral de stat au devenit
societăți comerciale cu capital integral sau parțial privat, iar la
vânzarea acțiunilor au fost determinate, printre altele, și
valoarea capitalului social, precum și natura bunurilor care
compun capitalul. Or, ăscoaterea unor bunuri din patrimoniul
acestor societăți comerciale și transferul lor în patrimoniul altui
titular al proprietății private, chiar dacă acesta este succesorul
de drept al unui fost proprietar, dar de la care au fost trecute
bunurile respective în proprietatea unor societăți comerciale, în
baza unui titlu legal, este contrară prevederilor constituționale
referitoare la garantarea dreptului de proprietate și la ocrotirea
proprietății private în mod egal de lege, indiferent de titular”. Este
afectată, totodată, exercitarea libertății de dispoziție cu privire la
un astfel de bun imobil, deoarece proprietarul are obligația de a
menține destinația sa, și anume bază sportivă, sau în cazul

MONITORUL OFICIAL AL ROMÂNIEI, PARTEA I, Nr. 338/21.V.2010
desființării, de a construi o nouă bază de agrement. Se mai
susține că, prin prevederile art. 79 din lege, persoanele de drept
privat sunt asimilate instituțiilor publice, în sensul că schimbarea
destinației sau desființarea bazei sportive se face numai prin
hotărâre a Guvernului.
Tribunalul Bistrița-Năsăud — Secția comercială, de
contencios administrativ și fiscal opinează în sensul că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 78, 781, 79 și 80 din Legea educației fizice și
sportului nr. 69/2000, publicată în Monitorul Oficial al României,
Partea I, nr. 200 din 9 mai 2000, astfel cum au fost modificate
prin dispozițiile pct. 2 al art. unic din Legea nr. 221/2003,
publicată în Monitorul Oficial al României, Partea I, nr. 367 din
29 mai 2003, și ale art. I pct. 47—52 din Legea nr. 472/2004,
publicată în Monitorul Oficial al României, Partea I, nr. 1.062 din
16 noiembrie 2004. Textele de lege criticate au următorul
cuprins:
— Art. 78: ă(1) În sensul prezentei legi baza materială
sportivă cuprinde totalitatea terenurilor și spațiilor, precum și
amenajările, instalațiile și construcțiile care sunt destinate
organizării și desfășurării activității de educație fizică și sport.
(2) Bunurile menționate la alin. (1) aparțin, după caz,
proprietății publice sau private.
(3) Bazele sportive din domeniul public și privat al statului și
unităților administrativ-teritoriale, respectiv din sectorul privat,
omologate, se înscriu obligatoriu în Registrul bazelor sportive,
conform unei metodologii aprobate prin ordin al președintelui
Agenției Naționale pentru Sport.”;
— Art. 781: ăAutoritățile administrației publice și societățile
comerciale care au dobândit sau dețin baze și/sau instalații
sportive sunt obligate să păstreze destinația acestora și să le
mențină în stare de funcționare.”;
— Art. 79: ă(1) Schimbarea destinației sau desființarea unor
baze sportive aparținând domeniului public ori privat al statului
sau al unităților administrativ-teritoriale se va putea face numai
prin hotărâre a Guvernului și cu construirea prealabilă a altor
baze sportive similare celor desființate.
(2) Dispozițiile alin. (1) se aplică și societăților comerciale
care dețin active patrimoniale destinate activității sportive ce au
aparținut statului.”;
— Art. 80: ă(1) Baza materială pentru activitatea sportivă,
aflată în patrimoniul statului și în folosința fostului Consiliu
Național pentru Educație Fizică și Sport la data de 22 decembrie
1989, se reintegrează în patrimoniul succesorului în drepturi,
Ministerul Educației, Cercetării, Tineretului și Sportului.
(2) Predarea-preluarea se face pe bază de protocol. Justa
despăgubire se acordă, după caz, de Guvern. În același timp se
reintegrează fără plată și imobilele care, conform art. 20 alin. (2)

5

din Legea nr. 15/1990, cu modificările și completările ulterioare,
au trecut în patrimoniul unor societăți comerciale, indiferent de
statutul capitalului social al acestora. Reintegrarea se face pe
bază de protocol.
(3) Închirierea bunurilor, inclusiv a terenurilor disponibile
temporar, aflate în patrimoniul Ministerului Educației, Cercetării,
Tineretului și Sportului, se face pe bază de contract încheiat în
condițiile legii, cu revizuirea anuală a acestuia, numai în
conformitate cu metodologia stabilită prin ordin al ministrului
tineretului și sportului.
(4) Închirierea bunurilor, inclusiv a terenurilor, în condițiile
alin. (3) se face cu prioritate pentru activități sportive.
(5) Deținătorii de bunuri prevăzute la alin. (1) și (2), care
urmează să fie reintegrate în patrimoniul Agenției Naționale
pentru Sport, sunt obligați să pună la dispoziție împuterniciților
acesteia toate documentele care atestă proprietatea, evidențele
contabile, precum și documentele necesare, în vederea
înregistrării. Agenția Națională pentru Sport, prin împuterniciții
săi, va acționa în justiție persoanele juridice sau fizice care
refuză semnarea protocoalelor și predarea documentelor de
proprietate. Aceste acțiuni sunt scutite de taxa de timbru.
(6) Intabularea dreptului de proprietate asupra bunurilor
imobile aparținând bazei materiale sportive se face cu scutirea
de plata taxelor prevăzute de lege. De asemenea, sunt scutite
de taxa de timbru și cererile de chemare în judecată privind
acțiuni în prestație tabulară, radiere, anulare sau modificare a
înscrierilor din cartea funciară înaintate de instituțiile sau
persoanele prevăzute la alin. (5).
(7) Acțiunile în justiție formulate de Ministerul Educației,
Cercetării, Tineretului și Sportului și de direcțiile pentru tineret și
sport județene, respectiv a municipiului București, pentru
aplicarea prevederilor alin. (1) și (2) sunt scutite de taxa de
timbru.
(8) În condițiile alin. (7) și alte organe ale administrației
publice centrale și locale pot face reintegrarea bazei materiale
proprii pentru activitate sportivă.
(9) Ministerul Educației, Cercetării, Tineretului și Sportului
administrează baza materială proprie prin complexurile sportive
naționale și cluburile sportive din subordinea sa, precum și prin
unitățile de administrare a bazelor sportive din subordinea
direcțiilor pentru tineret și sport județene, respectiv a municipiului
București, în condițiile legii.
(10) Complexurile sportive naționale sunt persoane juridice,
înființate prin hotărâre a Guvernului ca instituții publice în
subordinea Ministerului Educației, Cercetării, Tineretului și
Sportului. Obiectul de activitate al acestora îl constituie
administrarea bazei materiale destinate cu prioritate pregătirii
loturilor naționale și olimpice, precum și organizării competițiilor
sportive de nivel național și internațional. Complexurile sportive
naționale se organizează și funcționează pe baza
regulamentului aprobat prin ordin al ministrului educației,
cercetării, tineretului și sportului.
(11) Unitățile de administrare a bazelor sportive din
subordinea direcțiilor pentru tineret și sport județene, respectiv
a municipiului București, funcționează ca unități fără
personalitate juridică, având ca obiect de activitate
administrarea și întreținerea bazelor sportive de interes național,
precum și prestarea de servicii pentru activitatea sportivă și de
tineret.
(12) Sursele de finanțare a complexurilor sportive naționale
provin din:
a) subvenții de la bugetul de stat;
b) venituri obținute din activități economice realizate în
legătură cu scopul și cu obiectul de activitate ale acestora;
c) donații și sponsorizări;
d) alte venituri, în condițiile legii;

6

MONITORUL OFICIAL AL ROMÂNIEI, PARTEA I, Nr. 338/21.V.2010

e) sume rămase din venituri extrabugetare din exercițiul
financiar precedent.
f) venituri obținute din valorificarea bunurilor aflate în
patrimoniul acestora.
(13) Veniturile obținute din activitatea complexurilor sportive
naționale și a unităților județene de administrare a bazelor
sportive se gestionează și se utilizează integral la nivelul
unităților respective, pentru realizarea scopului și obiectului de
activitate, fără vărsăminte la bugetul de stat și fără afectarea
alocațiilor de la bugetul de stat.
(14) Comitetul Olimpic Român și federațiile sportive
naționale, ca persoane juridice de drept privat, de utilitate
publică, pot primi în folosință gratuită, pe termen limitat, bunuri
imobile din patrimoniul statului și al unităților administrativteritoriale.
(15) Patrimoniul din domeniul public al statului, aflat, la data
intrării în vigoare a prezentei legi, în administrarea Agenției
Naționale pentru Sport, poate fi transferat în domeniul public al
comunelor, orașelor, municipiilor sau județelor, după caz, în
condițiile legii.”
Art. 20 din Legea nr. 15/1990 privind reorganizarea unităților
economice de stat ca regii autonome și societăți comerciale, la
care art. 80 alin. (2) din Legea nr. 69/2000 face trimitere,
prevede următoarele: ăInițial, capitalul social al societăților
comerciale constituite potrivit art. 17 este deținut integral de
statul român sub formă de acțiuni sau părți sociale, în raport cu
forma juridică a societății și va fi vărsat în întregime la data
constituirii societății.
Bunurile din patrimoniul societății comerciale sunt
proprietatea acesteia, cu excepția celor dobândite cu alt titlu.”
Autorul excepției invocă încălcarea prevederilor art. 44 din
Constituție, referitoare la dreptul de proprietate privată.
Examinând excepția de neconstituționalitate, Curtea
constată că aceasta este neîntemeiată.
Dispozițiile art. 78, 781, 79 și 80 din Legea educației fizice și
a sportului nr. 69/2000 reglementează norme referitoare la baza
materială sportivă și modalitatea de reintegrare a acestei baze
în patrimoniul succesorului în drepturi, Ministerul Educației,
Cercetării, Tineretului și Sportului. Aceste baze sportive aparțin,
după caz, proprietății publice sau private, în sensul că se află
fie în domeniul public și privat al statului și unităților
administrativ-teritoriale, fie în sectorul privat. Asupra bunurilor
ce aparțin proprietății publice a statului sau unităților

administrativ-teritoriale nu se poate pune problema unei
exproprieri cu prilejul reintegrării, din moment ce titularul
dreptului rămâne același subiect de drept. În plus, acesta are
obligația să păstreze destinația bazelor sportive și să le mențină
în stare de funcționare, respectiv să construiască alte baze
sportive similare în prealabil desființării sau schimbării destinației
acestora. Această obligație revine în egală măsură și societăților
comerciale care au dobândit sau dețin baze și/sau instalații
sportive, astfel cum prevăd dispozițiile art. 781 și art. 79 alin. (2)
din Legea nr. 69/2000, ceea ce, în opinia autorului excepției,
contravine prevederilor art. 44 din Constituție, la fel ca și faptul
că proprietatea privată a acestor subiecte de drept trece în
patrimoniul Ministerului Educației, Cercetării, Tineretului și
Sportului fără o dreaptă și prealabilă despăgubire. Curtea
constată că aceste susțineri nu pot fi reținute, de vreme ce
art. 80 alin. (2) din legea criticată prevede acordarea unor juste
despăgubiri, după caz, cu prilejul procesului de reintegrare a
bazelor sportive în patrimoniul Ministerului Educației, Cercetării,
Tineretului și Sportului. Totodată, cu privire la imobilele care au
trecut în patrimoniul unor societăți comerciale, indiferent de
statutul capitalului social al acestora, conform art. 20 alin. (2)
din Legea nr. 15/1990, cu modificările și completările ulterioare,
aceleași dispoziții prevăd reintegrarea fără plată, deoarece
acestea s-au constituit, inițial, din bunuri deținute de statul
român. În sfârșit, obligația referitoare la păstrarea destinației
bazelor sportive și menținerea acestora în stare de funcționare
sau obligația privind construirea altor baze sportive similare în
prealabil desființării sau a schimbării destinației acestora, ce
revine și societăților comerciale, deci unor subiecte de drept
privat, este o obligație propter rem, justificată prin faptul că
educația fizică și sportul reprezintă activități de interes național,
pe care statul trebuie să le susțină și sa le încurajeze în cadrul
obligației sale de a asigura dreptul la ocrotirea sănătății,
prevăzut de art. 34 din Constituție.
Ca atare, nu se poate vorbi de o încălcare a proprietății
private, deoarece bazele sportive au aparținut statului și
unităților administrativ-teritoriale, fie în domeniul public, fie în
domeniul privat, cu unicul scop de a realiza activitățile de interes
național sprijinite de stat – educația fizică și sportul.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 78, 781, 79 și 80 din Legea educației fizice și a sportului
nr. 69/2000, excepție ridicată de Societatea Comercială ăMebis” — S.A. din Bistrița în Dosarul nr. 26/112/2009 al Tribunalului
Bistrița-Năsăud — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 338/21.V.2010

7

CURTEA CONSTITUȚIONALĂ

D E C I Z I A Nr. 389
din 13 aprilie 2010

referitoare la excepția de neconstituționalitate a dispozițiilor art. 67 alin. (3) lit. a) pct. 1 și 2
din Legea nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 67 alin. (3) lit. a) pct. 1 și 2 din Legea
nr. 571/2003 privind Codul fiscal, excepție ridicată de Lucia
Mitrofan în Dosarul nr. 266/86/2009 al Tribunalului Suceava —
Secția comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este neîntemeiată, întrucât textul legal criticat constituie
o măsură de descurajare a tranzacțiilor cu scop speculativ.
C U R T E A,

având în vedere actele și lucrările dosarului, constată
următoarele:
Prin Încheierea din 17 aprilie 2009, pronunțată în Dosarul
nr. 266/86/2009, Tribunalul Suceava — Secția comercială, de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 67 alin. (3) lit. a) pct. 1 și 2 din Legea
nr. 571/2003 privind Codul fiscal, excepție ridicată de Lucia
Mitrofan într-o cauză având ca obiect anularea unui act
administrativ-fiscal.
În motivarea excepției de neconstituționalitate se
apreciază că textul legal criticat este discriminatoriu, întrucât
perioada de deținere a titlurilor de valoare este criteriu esențial
de diferențiere a impozitului aferent la transferul acestor titluri.
Se apreciază că o atare discriminare are ca efect aplicarea unor
cote diferite de impozitare pe transferul titlurilor de valoare,
respectiv de 1% și 16%.
Tribunalul Suceava — Secția comercială, de contencios
administrativ și fiscal consideră că excepția ridicată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 67 alin. (3) lit. a) pct. 1 și 2 din Legea nr. 571/2003
privind Codul fiscal, publicată în Monitorul Oficial al României,
Partea I, nr. 927 din 23 decembrie 2003, care au următorul
cuprins:
ă(3) Calculul, reținerea și virarea impozitului pe veniturile din
investiții, altele decât cele prevăzute la alin. (1) și (2), se
efectuează astfel:
ăa) câștigul determinat din transferul titlurilor de valoare,
altele decât părțile sociale și valorile mobiliare în cazul
societăților închise, se impune cu o cotă de 1%, impozitul reținut
constituind plată anticipată în contul impozitului anual datorat.
Obligația calculării, reținerii și virării impozitului reprezentând
plata anticipată revine intermediarilor, societăților de
administrare a investițiilor în cazul răscumpărării de titluri de
participare la fondurile deschise de investiții sau altor plătitori de
venit, după caz, la fiecare tranzacție. Impozitul calculat și reținut
la sursă se virează la bugetul de stat până la data de 25 inclusiv
a lunii următoare celei în care a fost reținut. Pentru tranzacțiile
din anul fiscal contribuabilul are obligația depunerii declarației
de impunere. Impozitul anual datorat se stabilește de către
contribuabil astfel:
1. prin aplicarea cotei de 16% asupra câștigului net anual al
fiecărui contribuabil, determinat potrivit prevederilor art. 66
alin. (5), pentru titlurile de valoare înstrăinate sau răscumpărate,
în cazul titlurilor de participare la fonduri deschise de investiții,
începând cu data de 1 ianuarie 2007, într-o perioadă mai mică
de 365 de zile de la data dobândirii;
2. prin aplicarea cotei de 1% asupra câștigului net anual al
fiecărui contribuabil, determinat potrivit prevederilor art. 66
alin. (5), pentru titlurile de valoare înstrăinate sau răscumpărate,
în cazul titlurilor de participare la fonduri deschise de investiții,
începând cu data de 1 ianuarie 2007, într-o perioadă mai mare
de 365 de zile de la data dobândirii.”
Din motivarea autorului excepției se constată că acesta
invocă în susținerea acesteia prevederile art. 14 din Convenția
pentru apărarea drepturilor omului și a libertăților fundamentale
privind interzicerea discriminării.
Examinând excepția de neconstituționalitate ridicată, Curtea
constată următoarele:
1. Prin înscrisul depus și înregistrat la Curtea Constituțională
sub nr. 14.998 din 12 noiembrie 2009, autorul excepției a invocat
direct în fața Curții și alte temeiuri de drept în sensul susținerii
excepției ridicate. În acest sens, arată că textul legal criticat

8

MONITORUL OFICIAL AL ROMÂNIEI, PARTEA I, Nr. 338/21.V.2010

încalcă și prevederile constituționale ale art. 15 alin. (2) privind
principiul neretroactivității, ale art. 52 privind dreptul persoanei
vătămate de o autoritate publică și ale art. 56 alin. (2) privind
așezarea justă a sarcinilor fiscale.
Potrivit jurisprudenței Curții, ămotivarea excepției, prin
indicarea textelor constituționale invocate, trebuie să fie făcută
chiar prin actul de sesizare al Curții, pentru a fi posibilă
exercitarea controlului de constituționalitate. În consecință,
invocarea în susținerea excepției a unor dispoziții constituționale
direct în fața Curții și nu în fața instanței de judecată care a
sesizat Curtea cu excepția de neconstituționalitate contravine
textului imperativ al art. 10 alin. (2) din Legea nr. 47/1992 și nu
este de natură să înlăture această cauză de inadmisibilitate a
excepției, neacoperindu-se astfel cerința imperativă a motivării
excepției drept condiție cu privire la legala sesizare a Curții”
(Decizia nr. 349 din 18 aprilie 2006, publicată în Monitorul Oficial
al României, Partea I, nr. 421 din 16 mai 2006).
În același sens, prin Decizia nr. 63 din 25 ianuarie 2007,
publicată în Monitorul Oficial al României, Partea I, nr. 110 din
14 februarie 2007, Curtea a statuat că ăîn ceea ce privește
solicitarea autorului excepției, exprimată în ședința publică,
precum și în notele scrise depuse la dosar în aceeași ședință,
de a se analiza constituționalitatea textului legal criticat și sub
aspectul încălcării art. 1 alin. (3) și art. 15 alin. (2) din Constituție,
Curtea constată că motivarea excepției, prin indicarea textelor
constituționale invocate, trebuie să fie făcută chiar prin actul de
sesizare a Curții, pentru a fi posibilă exercitarea controlului de
constituționalitate, deci în momentul ridicării excepției de
neconstituționalitate în fața instanței de judecată. Curtea
Constituțională este competentă să se pronunțe numai în
limitele sesizării. Or, din motivarea excepției de
neconstituționalitate, astfel cum a fost ridicată, rezultă că, în
opinia autorului acesteia, prin textul de lege criticat au fost
încălcate prevederile art. 16 alin. (1) și (2), precum și ale art. 21
alin. (3) din Constituție. În consecință, invocarea în susținerea
excepției a unor dispoziții constituționale direct în fața Curții, și
nu în fața instanței de judecată care a sesizat Curtea cu excepția
de neconstituționalitate, contravine atât dispozițiilor art. 10
alin. (2) și art. 29 alin. (1)—(4) din Legea nr. 47/1992 privind
organizarea și funcționarea Curții Constituționale, cât și celor
ale art. 146 lit. d) din Constituție”. În consecință, potrivit

jurisprudenței Curții, invocarea în susținerea excepției a
prevederilor constituționale ale art. 15 alin. (2) privind principiul
neretroactivității, ale art. 52 privind dreptul persoanei vătămate
de o autoritate publică și ale art. 56 alin. (2) privind așezarea
justă a sarcinilor fiscale este inadmisibilă. Așadar, Curtea
urmează să se pronunțe asupra prezentei excepții numai în
raport cu dispozițiile art. 14 din Convenția pentru apărarea
drepturilor omului și a libertăților fundamentale privind
interzicerea discriminării, invocate în susținerea excepției în fața
instanței de judecată.
2. În raport cu dispozițiile convenționale invocate, Curtea
constată că excepția de neconstituționalitate ridicată este
neîntemeiată. Legiuitorul este abilitat din punct de vedere
constituțional să reglementeze în domeniul taxelor și impozitelor
pentru a asigura fondurile bănești necesare asigurării ritmicității
veniturilor la bugetul public. Totuși, impunerea unor atari taxe și
impozite se face în raport cu anumite rațiuni și criterii supuse
cenzurii Curții Constituționale.
În cauza de față, rațiunea instituirii impozitului diferențiat în
funcție de perioada de deținere a titlului de valoare îl constituie
evitarea sau limitarea tranzacțiilor cu scop speculativ de pe
piață, precum și impozitarea corespunzătoare a activităților care
au un pronunțat caracter comercial. Criteriul ales — perioada
deținerii titlului de valoare — este unul care susține rațiunea
instituirii impozitului diferențiat, fiind un element suficient de
precis în determinarea intenției celui ce vinde titlurile de valori.
În fine, principiul egalității nu presupune uniformitate de
tratament juridic, astfel încât la situații de fapt diferite, legiuitorul
este obligat să impună un tratament juridic diferit. Or, în cauza
de față, nu se poate susține că toate persoanele care vând
asemenea titluri de valori sunt în aceeași situație, din moment ce
finalitatea urmărită, cel puțin pe termen scurt, de către acestea
este diferită. Având în vedere acest aspect, precum și cerințele
asigurării resurselor bugetare și limitării mișcărilor speculative,
statul este legitimat din punct de vedere constituțional să impună
asemenea criterii în vederea impozitării diferențiate a
contribuabililor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 67 alin. (3) lit. a) pct. 1 și 2 din Legea
nr. 571/2003 privind Codul fiscal, excepție ridicată de Lucia Mitrofan în Dosarul nr. 266/86/2009 al Tribunalului Suceava — Secția
comercială, de contencios administrativ și fiscal.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 338/21.V.2010

9

CURTEA CONSTITUȚIONALĂ

D E C I Z I A Nr. 423
din 15 aprilie 2010

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Chen
Wei în Dosarul nr. 11.245/4/2008 al Judecătoriei Sectorului 4
București, care formează obiectul Dosarului nr. 5.653D/2009 al
Curții Constituționale.
La apelul nominal răspunde autorul excepției, însoțit de
domnul Ioan Budura, interpret autorizat de limba chineză. Se
constată lipsa părții Oficiul Român pentru Imigrări, față de care
procedura de citare a fost legal îndeplinită.
Curtea dispune a se face apelul și în dosarele
nr. 6.185D/2009 și nr. 7.629D/2009, având ca obiect aceeași
excepție de neconstituționalitate, ridicată de Jiang Lingping în
Dosarul nr. 10.116/302/CV/2007 al Tribunalului București —
Secția a IX-a contencios administrativ și fiscal, și de Ji Gaozhen
în Dosarul nr. 10.316/4/2008 al Judecătoriei Sectorului 4
București.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că toate aceste
dosare se află la al doilea termen de judecată, iar partea Oficiul
Român pentru Imigrări a transmis note scrise prin care solicită
respingerea excepției de neconstituționalitate ca nefondată.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Autorul prezent și reprezentantul Ministerului Public sunt de
acord cu propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 6.185D/2009 și
nr. 7.629D/2009 la Dosarul nr. 5.653D/2009, care a fost primul
înregistrat.
Cauza fiind în stare de judecată, președintele Curții acordă
cuvântul autorului prezent. Acesta arată că are un copil născut
în China pe care l-a adus în România, țară în care dorește să
rămână, dar legea nu îi oferă o protecție suficientă.
Reprezentantul Ministerului Public pune concluzii de
respingere a excepției ca neîntemeiată, precizând că, în cauză,
se justifică menținerea jurisprudenței în domeniu a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 11 iunie 2009, 12 iunie 2009 și 19 iunie
2009, pronunțate de Judecătoria Sectorului 4 București în
dosarele nr. 11.245/4/2008 și nr. 10.316/4/2008 și de Tribunalul
București — Secția a IX-a contencios administrativ și fiscal
în Dosarul nr. 10.116/302/CV/2007, Curtea Constituțională a
fost
sesizată
cu
soluționarea
excepției
de

neconstituționalitate a dispozițiilor art. 26 alin. (1) și alin. (2)
pct. 2 din Legea nr. 122/2006 privind azilul în România.
Excepțiile au fost ridicate de Chen Wei, Jiang Lingping și Ji
Gaozhen în cauze având ca obiect soluționarea plângerilor
împotriva unor hotărâri ale Oficiului Român pentru Imigrări de
respingere a cererilor de acordare a statutului de refugiat sau a
protecției subsidiare ori de refuz al acordării regimului tolerării
șederii pe teritoriul României.
În motivările excepției de neconstituționalitate se susține,
în esență, că textele de lege criticate sunt lipsite de precizie și
claritate în ceea ce privește riscul de a fi supus la tratamente
sau pedepse inumane ori degradante ca motiv de acordare a
protecției subsidiare. Se arată că noțiunile folosite sunt vagi și
imprecise, astfel încât permit interpretări eronate cu privire la
natura și conținutul pedepselor și tratamentelor inumane ori
degradante, fiind neconstituționale și ca urmare a faptului că nu
menționează explicit respectarea vieții de familie ca motiv de
acordare a protecției subsidiare.
Judecătoria Sectorului 4 București și Tribunalul
București — Secția a IX-a contencios administrativ și fiscal
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate nu
este întemeiată, invocând cele reținute de Curtea
Constituțională în jurisprudența sa.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând actele de sesizare, punctele de vedere ale
Guvernului, rapoartele întocmite de judecătorul-raportor,
susținerile autorului prezent, notele scrise, depuse la dosar,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, cu
modificările și completările ulterioare, care au următorul conținut:
— Art. 26 alin. (1) și alin. (2) pct. 2 — ăProtecția subsidiară:
(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.

10

MONITORUL OFICIAL AL ROMÂNIEI, PARTEA I, Nr. 338/21.V.2010

(2) Prin risc serios, în sensul alin. (1), se înțelege: [... ]
2. tortură, tratamente sau pedepse inumane ori degradante;”.
În opinia autorilor excepției de neconstituționalitate, textele
de lege criticate contravin dispozițiilor art. 22 alin. (2) din
Constituție și celor ale art. 3 din Convenția pentru apărarea
drepturilor omului și a libertăților fundamentale, ambele
referitoare la interzicerea torturii, a pedepselor și a tratamentelor
inumane ori degradante, precum și celor ale art. 26 alin. (1) din
Legea fundamentală și ale art. 8 din aceeași convenție, care
garantează dreptul la respectarea vieții private și de familie.
Examinând excepția de neconstituționalitate, Curtea observă
că a mai exercitat controlul de constituționalitate a dispozițiilor
art. 26 alin. (1) și alin. (2) pct. 2 din Legea nr. 122/2006, prin
prisma acelorași critici de neconstituționalitate ca și cele
formulate în prezentele cauze conexate și prin raportare la
aceleași texte constituționale și convenționale. Dintre deciziile
pronunțate până în prezent, poate fi amintită Decizia nr. 363 din
17 martie 2009, publicată în Monitorul Oficial al României,
Partea I, nr. 277 din 28 aprilie 2009, sau Decizia nr. 1.421 din
5 noiembrie 2009, publicată în Monitorul Oficial al României,

Partea I, nr. 881 din 17 decembrie 2009. Curtea Constituțională
a statuat în mod constant că dispozițiile de lege criticate sunt în
deplină concordanță atât cu prevederile constituționale și
convenționale prin care se consfințește dreptul la viață și la
integritate fizică și psihică, cât și cu cele care garantează dreptul
la viață intimă, familială și privată. Curtea a reținut că acestea
oferă suficiente repere și elemente pentru ca persoana căreia i
se adresează să înțeleagă condițiile în funcție de care i se poate
acorda forma solicitată de protecție umanitară și a arătat că
determinarea circumstanțelor specifice fiecărei situații în parte,
a riscurilor la care ar fi expusă o persoană în cazul returnării sale
în țara de origine sau în țara în care își avea reședința obișnuită,
precum și aplicarea sau interpretarea textului de lege criticat
sunt aspecte ce excedează obiectului controlului de
constituționalitate.
Curtea apreciază că în cauză nu au intervenit elemente noi,
de natură să justifice reconsiderarea acestei jurisprudențe, astfel
că soluțiile și considerentele deciziilor amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (1) și alin. (2) pct. 2 din Legea nr. 122/2006 privind
azilul în România, excepție ridicată de Chen Wei și Ji Gaozhen în dosarele nr. 11.245/4/2008 și nr. 10.316/4/2008 ale Judecătoriei
Sectorului 4 București și de Jiang Lingping în Dosarul nr. 10.116/302/CV/2007 al Tribunalului București — Secția a IX-a contencios
administrativ și fiscal.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 442
din 15 aprilie 2010

referitoare la excepția de neconstituționalitate a dispozițiilor art. II pct. 1, 2, 5, 9, 11 și 12
din Legea nr. 328/2006 pentru aprobarea Ordonanței Guvernului nr. 39/2005 privind cinematografia,
astfel cum au fost modificate prin pct. 8 al articolului unic din Legea nr. 303/2008
privind aprobarea Ordonanței de urgență a Guvernului nr. 7/2008 pentru modificarea și completarea
Ordonanței Guvernului nr. 39/2005 privind cinematografia, precum și pentru modificarea
Legii nr. 328/2006 pentru aprobarea Ordonanței Guvernului nr. 39/2005 privind cinematografia
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor ăart. II pct. 1, 2, 5, 9, 11 și 12 din Legea
nr. 303/2008 privind aprobarea Ordonanței de urgență a
Guvernului nr. 7/2008 pentru modificarea și completarea
Ordonanței Guvernului nr. 39/2005 privind cinematografia,
precum și pentru modificarea Legii nr. 328/2006 pentru
aprobarea Ordonanței Guvernului nr. 39/2005 privind
cinematografia”, excepție ridicată de Societatea Comercială
ăTrust President” — S.R.L. în Dosarul nr. 9.187/3/2008 al Curții
de Apel București — Secția a VI-a comercială.

MONITORUL OFICIAL AL ROMÂNIEI, PARTEA I, Nr. 338/21.V.2010
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Având în vedere
Decizia nr. 269 din 16 martie 2010, prin care Curtea
Constituțională a constatat că dispozițiile art. II pct. 2, 11 și 12
din Legea nr. 328/2006 sunt neconstituționale, acesta pune
concluzii de respingere ca devenită inadmisibilă a excepției de
neconstituționalitate referitoare la aceste texte de lege, respectiv
de respingere, ca neîntemeiată, a excepției de
neconstituționalitate a prevederilor art. II pct. 1, 5 și 9 din aceeași
lege, astfel cum a constatat Curtea prin decizia menționată.
C U R T E A,

având în vedere actele și lucrările dosarului, reține următoarele:
Prin Încheierea din 22 octombrie 2009, pronunțată în Dosarul
nr. 9.187/3/2008, Curtea de Apel București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor ăart. II pct. 1, 2, 5, 9, 11
și 12 din Legea nr. 303/2008 privind aprobarea Ordonanței
de urgență a Guvernului nr. 7/2008 pentru modificarea și
completarea Ordonanței Guvernului nr. 39/2005 privind
cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005
privind
cinematografia”.
Excepția
de
neconstituționalitate a fost ridicată de Societatea Comercială
ăTrust President” — S.R.L. într-o cauză privind soluționarea unui
apel formulat într-o acțiune având ca obiect obligația de a face.
În motivarea excepției de neconstituționalitate autorul
acesteia susține că legea criticată dispune trecerea din
proprietatea privată a statului în proprietatea publică a unităților
administrativ-teritoriale a unor bunuri imobile și mobile fără ca
acestea să fie declarate ca fiind bunuri de uz sau de interes
public local, încălcând astfel dispozițiile art. 136 alin. (2) din
Constituție și prevederile Legii nr. 213/1998 privind proprietatea
publică și regimul juridic al acesteia. De altfel, acest din urmă
act normativ — legea organică în materia proprietății publice —
ănu prevede nicio modalitate de trecere a unui bun din domeniul
privat al statului în domeniul public al unității administrativteritoriale”, ceea ce prevede, în schimb, Legea nr. 303/2008.
Totodată, ănu există și nu poate exista potrivit Constituției și Legii
nr. 213/1998 un domeniu public sau privat al autorității
administrativ teritoriale”, astfel cum prevede ăart. II pct. 9 din
Legea nr. 303/2008”, și nici subiectul de drept public determinat
de ăsectoarele municipiului București”, deoarece unitățile
administrativ-teritoriale, menționate în art. 136 alin. (2) din
Constituție, reprezintă, potrivit art. 21 din Legea administrației
publice locale nr. 215/2001, ăcomuna, orașul și județul”.
Autorul excepției mai susține că dispozițiile art. II pct. 5 din
legea atacată încalcă principiul autonomiei locale, statuat de
art. 120 alin. (1) din Constituție, deoarece ăconsiliul local al
unității administrativ-teritoriale beneficiare este obligat să își
însușească, prin hotărâre, preluarea unui bun, în proprietate
publică, doar pe baza voinței primarului și a reprezentantului
Regiei Autonome de Distribuție și Exploatare a Filmelor
«România-Film», exprimată prin intermediul unui simplu
protocol”.
Textele de lege criticate contravin și principiului statuat de
art. 136 alin. (4) din Constituție, potrivit căruia ăBunurile
proprietate publică sunt inalienabile”. Astfel, cu toate că prin art. II
pct. 1 din legea examinată sălile și grădinile de spectacol
cinematografic sunt trecute din domeniul privat al statului în
domeniul public al unităților administrativ-teritoriale, iar prin
pct. 9 al aceluiași articol se interzice autorităților administrației
publice locale trecerea imobilelor preluate în temeiul acestor
prevederi legale din domeniul public în domeniul privat al
respectivelor autorități, totuși, la pct. 11 se dispune că autoritățile

11

administrației publice locale pot iniția procedura de privatizare
în favoarea titularului contractului de închiriere a respectivului
imobil. Cu privire la bunurile mobile rezultate prin investițiile
contractantului, se arată că, ădeși pct. 1 al art. II din Legea
nr. 303/2008 dispune că bunurile mobile trec în domeniul public,
la pct. 2 al aceluiași articol se arată că aceste bunuri trec, în
același timp, și în proprietatea privată a unităților administrativteritoriale și în administrarea consiliilor locale ale acestora”. Se
realizează astfel o naționalizare, un transfer silit de proprietate
care operează din patrimoniul Regiei Autonome de Distribuție
și Exploatare a Filmelor ăRomânia-Film”, ceea ce reprezintă o
încălcare a dispozițiilor art. 44 alin. (1) din Constituție.
Se mai arată că Legea nr. 303/2008 a fost adoptată cu
încălcarea art. 76 alin. (1) din Constituție, deoarece prevederile
art. II din Legea nr. 303/2008 au fost introduse și adoptate în
Camera Deputaților, după ce legea fusese dezbătută și adoptată
în Senat ca primă Cameră sesizată, iar la adoptarea legii nu a
fost întrunit cvorumul necesar, respectiv votul majorității fiecărei
Camere, ci votul majorității membrilor prezenți, necesar adoptării
legilor ordinare.
Curtea de Apel București — Secția a VI-a comercială
apreciază că excepția de neconstituționalitate este întemeiată
doar în ceea ce privește dispozițiile ăart. II pct. 11 din Legea
nr. 303/2008”, care încalcă art. 136 alin. (4) din Constituție,
deoarece prevăd posibilitatea ca autoritățile locale să inițieze
procedura de privatizare asupra unor bunuri ce aparțin
domeniului public al unităților administrativ-teritoriale, și, deci,
sunt inalienabile.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, apreciază că
excepția de neconstituționalitate este întemeiată doar în ceea
ce privește dispozițiile art. II pct. 2, 11 și 12 din Legea
nr. 303/2008, întrucât contravin prevederilor art. 44 alin. (1) și
ale art. 136 alin. (4) din Constituție, aducând atingere principiului
protecției proprietății private și principiului inalienabilității
bunurilor ce constituie obiect al proprietății publice. Totodată,
consideră că prevederile art. II pct. 1, 5 și 9 din aceeași lege
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie, în
realitate, dispozițiile art. II pct. 1, 2, 5, 9, 11 și 12 din Legea
nr. 328/2006 pentru aprobarea Ordonanței Guvernului
nr. 39/2005 privind cinematografia, publicată în Monitorul Oficial
al României, Partea I, nr. 649 din 27 iulie 2006. Aceste texte au
fost modificate și completate prin art. II pct. 1 din Ordonanța de
urgență a Guvernului nr. 7/2008 pentru modificarea și
completarea Ordonanței Guvernului nr. 39/2005 privind
cinematografia, precum și pentru modificarea Legii nr. 328/2006
pentru aprobarea Ordonanței Guvernului nr. 39/2005 privind
cinematografia, publicată în Monitorul Oficial al României,

12

MONITORUL OFICIAL AL ROMÂNIEI, PARTEA I, Nr. 338/21.V.2010

Partea I, nr. 120 din 15 februarie 2008, astfel cum dispozițiile
art. II pct. 1 din această ordonanță au fost, la rândul lor,
modificate și completate prin articolul unic pct. 8 din Legea
nr. 303/2008 privind aprobarea Ordonanței de urgență a
Guvernului nr. 7/2008 pentru modificarea și completarea
Ordonanței Guvernului nr. 39/2005 privind cinematografia,
precum și pentru modificarea Legii nr. 328/2006 pentru
aprobarea Ordonanței Guvernului nr. 39/2005 privind
cinematografia, lege publicată în Monitorul Oficial al României,
Partea I, nr. 894 din 30 decembrie 2008. Textele de lege criticate
au următorul conținut:
ăArt. II. — 1. La data intrării în vigoare a prezentei legi, sălile
și grădinile de spectacol cinematografic, prevăzute în anexa
nr. 1 la Ordonanța Guvernului nr. 39/2005 privind
cinematografia, aprobată cu modificări și completări prin Legea
nr. 328/2006, cu modificările și completările ulterioare, aflate în
domeniul privat al statului și în administrarea Regiei Autonome
de Distribuție și Exploatare a Filmelor «România-Film»,
împreună cu terenurile și bunurile mobile aferente, trec în
domeniul public al unităților administrativ-teritoriale locale,
comunale, orășenești, municipale și al sectoarelor municipiului
București, după caz, și în administrarea consiliilor locale
respective.
2. Bunurile mobile aflate în inventarul sălilor și grădinilor de
spectacol cinematografic trec în proprietatea privată a unităților
administrativ-teritoriale locale și în administrarea consiliilor
locale ale acestora.
(...)
5. Punerea în aplicare a dispozițiilor pct. 1—4 se face pe
baza unui protocol încheiat între primarul unității administrativteritoriale beneficiare și reprezentantul mandatat de către
conducerea Regiei Autonome de Distribuție și Exploatare a
Filmelor «România-Film», în acest scop, în termen de 6 luni de
la intrarea în vigoare a prezentei legi. Protocolul încheiat va fi
asumat de către consiliile locale respective prin hotărâre.
(...)
9. Prin derogare de la dispozițiile art. 10 alin. (2) din Legea
nr. 213/1998 privind proprietatea publică și regimul juridic al
acesteia, cu modificările și completările ulterioare, se interzice
autorităților administrației publice locale trecerea imobilelor
preluate în baza prezentei legi din domeniul public în domeniul
privat al respectivelor autorități administrativ-teritoriale.
(...)
11. În cazul sălilor și grădinilor de spectacol cinematografic
care la data preluării fac obiectul unui contract de închiriere ce
prevede în mod expres obligativitatea difuzării de film
cinematografic, autoritățile administrației publice locale pot iniția
procedura de privatizare în favoarea contractantului, în baza
dispozițiilor Legii nr. 346/2004 privind stimularea înființării și
dezvoltării întreprinderilor mici și mijlocii, cu modificările și
completările ulterioare, dacă difuzarea de film cinematografic
s-a făcut constant și au fost respectate toate clauzele
contractuale.
12. În termen de maximum 30 de zile de la preluarea sălilor
și grădinilor de spectacol cinematografic, în baza prezentei legi,
beneficiarii contractelor de închiriere pot să notifice intenția de
cumpărare consiliului local al autorității administrativ-teritoriale
respective, cu respectarea prevederilor în vigoare.”
Autorul
excepției
invocă
încălcarea
prevederilor
constituționale ale art. 1 alin. (5) care consacră principiul
supremației Constituției și al obligativității respectării sale și a
legilor, art. 44 alin. (1) referitor la principiul garantării dreptului de
proprietate privată, art. 73 alin. (3) lit. m) conform cărora regimul
juridic general al proprietății și al moștenirii se reglementează
prin lege organică, art. 76 alin. (1) care prevăd că ăLegile
organice se adoptă cu votul majorității membrilor fiecărei
Camere”, art. 120 alin. (1) referitor la principiul autonomiei locale
și ale art. 136 — ăProprietatea”.

Analizând excepția, Curtea Constituțională constată că
asupra constituționalității dispozițiilor art. II pct. 1, 2, 5, 9, 11 și
12 din Legea nr. 328/2006 pentru aprobarea Ordonanței
Guvernului nr. 39/2005 privind cinematografia s-a mai pronunțat
prin Decizia nr. 269 din 16 martie 2010, prin care s-a constatat,
pe de o parte, că dispozițiile art. II pct. 11 și 12 din Legea
nr. 328/2006, astfel cum au fost modificate prin pct. 8 al
articolului unic din Legea nr. 303/2008 privind aprobarea
Ordonanței de urgență a Guvernului nr. 7/2008 pentru
modificarea și completarea Ordonanței Guvernului nr. 39/2005
privind cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005 privind cinematografia, precum și dispozițiile art. II
pct. 2, în măsura în care se referă la bunurile mobile, proprietate
a persoanelor fizice sau a persoanelor juridice de drept privat,
aflate în inventarul sălilor și al grădinilor de spectacol
cinematografic, sunt neconstituționale. Totodată, cu același prilej
Curtea a respins, ca neîntemeiată, excepția de
neconstituționalitate a dispozițiilor art. II pct. 1, 5 și 9 din aceeași
lege.
În decizia sus-menționată, Curtea a constatat, în esență,
următoarele:
— Cu privire la critica de neconstituționalitate extrinsecă,
referitoare la încălcarea prevederilor art. 73 alin. (3) lit. m),
art. 76 alin. (1), respectiv ale art. 61 alin. (2) din Legea
fundamentală, Curtea a conchis, din examinarea procesului
legislativ de adoptare a Legii nr. 303/2008, că acestea au fost
respectate, în sensul că votul final, acordat în Camera
Deputaților în calitate de Cameră decizională, a întrunit
majoritatea necesară pentru adoptarea legilor organice.
Totodată, a arătat, în cadrul aceleiași analize, că Senatul, în
calitate de primă Cameră sesizată, și-a exprimat votul, în sensul
respingerii proiectului de lege, iar Camera Deputaților, în calitate
de Cameră decizională, l-a adoptat, cu unele amendamente
care aparțin, potrivit art. 75 alin. (1) din Constituție, competenței
sale sub aspectul votului definitiv, astfel că nu se poate reține
încălcarea principiului bicameralismului.
— În ceea ce privește criticile de neconstituționalitate
intrinsecă, raportate la prevederile art. 1 alin. (4) și (5), art. 44,
art. 120 alin. (1) și ale art. 136 din Constituție, invocate și în
prezenta cauză, Curtea a constatat că excepția de
neconstituționalitate este întemeiată numai în privința
dispozițiilor art. II pct. 2, 11 și 12 din Legea nr. 328/2006, în
sensul că aceste texte contravin prevederilor art. 44, respectiv
art. 136 alin. (4) din Constituție. Astfel, a statuat că dispozițiile
art. II pct. 2, potrivit cărora ăBunurile mobile aflate în inventarul
sălilor și grădinilor de spectacol cinematografic trec în
proprietatea privată a unităților administrativ-teritoriale locale și
în administrarea consiliilor locale ale acestora” sunt
neconstituționale în măsura în care se referă la bunurile mobile,
proprietate a persoanelor fizice sau a persoanelor juridice de
drept privat, aflate în inventarul sălilor și al grădinilor de
spectacol cinematografic. Curtea a mai constat că dispozițiile
art. II pct. 11 din Legea nr. 328/2006, reglementând posibilitatea
ca, prin procedura de privatizare, bunuri ce au intrat în
proprietatea publică a unităților administrativ-teritoriale să poată
fi înstrăinate către terți, prin vânzare-cumpărare, încalcă flagrant
principiul inalienabilității, consacrat de art. 136 alin. (1) din
Constituție. Dispozițiile art. II pct. 12 din aceeași lege au fost
constatate ca fiind neconstituționale în baza art. 31 alin. (2) din
Legea nr. 47/1992, în sensul că acestea nu se pot disocia de
cele ale art. II pct. 11.
— În ceea ce privește dispozițiile art. II pct. 1, 5 și 9 din
Legea nr. 328/2006, Curtea a constatat că acestea nu contravin
prevederilor art. 44 alin. (1), (2) și (3), art. 120 alin. (1) și nici
celor ale art. 136 din Constituție. Acestea reglementează
modalitatea practică prin care unitatea administrativ-teritorială
preia în proprietate publică și spre administrare bunurile mobile
și imobile prevăzute la pct. 1—4 din actul normativ criticat și

MONITORUL OFICIAL AL ROMÂNIEI, PARTEA I, Nr. 338/21.V.2010
interzic totodată autorităților administrației publice locale
trecerea respectivelor bunuri imobile din domeniul public în
domeniul lor privat, ceea ce nu poate reprezenta o încălcare a
principiului protecției proprietății private, a principiului autonomiei
locale sau a principiului inalienabilității proprietății publice.
Curtea constată că, la momentul pronunțării prezentei decizii,
Decizia nr. 269 din 16 martie 2010 nu fusese încă publicată în
Monitorul Oficial al României, Partea I. Potrivit art. 147 alin. (4)
din Constituție, ăDeciziile Curții Constituționale se publică în
Monitorul Oficial al României. De la data publicării, deciziile sunt

13

general obligatorii și au putere numai pentru viitor.”, iar în cauză
sunt aplicabile dispozițiile art. 29 alin. (3) din Legea nr. 47/1992
privind organizarea și funcționarea Curții Constituționale, care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”. Sub acest aspect, împrejurarea că decizia
anterioară nu a fost încă publicată până la momentul pronunțării
prezentei decizii nu are relevanță față de Curte, soluția prin care
s-a constatat neconstituționalitatea dispozițiilor art. II pct. 2, 11
și 12 din Legea nr. 328/2006 fiindu-i opozabilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a dispozițiilor art. II pct. 2, 11 și 12 din Legea
nr. 328/2006 pentru aprobarea Ordonanței Guvernului nr. 39/2005 privind cinematografia, astfel cum au fost modificate prin pct. 8
al articolului unic din Legea nr. 303/2008 privind aprobarea Ordonanței de urgență a Guvernului nr. 7/2008 pentru modificarea și
completarea Ordonanței Guvernului nr. 39/2005 privind cinematografia, precum și pentru modificarea Legii nr. 328/2006 pentru
aprobarea Ordonanței Guvernului nr. 39/2005 privind cinematografia, excepție ridicată de Societatea Comercială ăTrust President” —
S.R.L. în Dosarul nr. 9.187/3/2008 al Curții de Apel București — Secția a VI-a comercială.
2. Respinge, ca neîntemeiată, excepția de neconstituționalitate a dispozițiilor art. II pct. 1, 5 și 9 din aceeași lege, invocată
de același autor în același dosar al aceleiași instanțe de judecată.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 454
din 20 aprilie 2010

referitoare la excepția de neconstituționalitate a prevederilor art. 24—28 și art. 42
din Legea nr. 273/2004 privind regimul juridic al adopției, precum și a prevederilor art. II
din Ordonanța de urgență a Guvernului nr. 102/2008 pentru modificarea și completarea
Legii nr. 273/2004 privind regimul juridic al adopției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 231—235 și art. 361 din Legea nr. 273 din
21 iunie 2004 privind regimul juridic al adopției, coroborate cu
dispozițiile art. II din Ordonanța de urgență a Guvernului nr. 102
din 3 septembrie 2008 pentru modificarea și completarea Legii
nr. 273 din 21 iunie 2004 privind regimul juridic al adopției,

excepție ridicată de Lăcrămioara Camelia Ciuban în Dosarul
nr. 8.988/30/2008 al Tribunalului Timiș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că textele de lege criticate nu încalcă prevederile
constituționale invocate și protejează interesele minorului.
C U R T E A,

având în vedere actele și lucrările dosarului, constată
următoarele:
Prin Încheierea din 17 martie 2009, pronunțată în Dosarul
nr. 8.988/30/2008, Tribunalul Timiș — Secția civilă a sesizat
Curtea Constituțională cu excepția de neconstituționalitate
a prevederilor art. 231—235 și art. 361 din Legea nr. 273 din
21 iunie 2004 privind regimul juridic al adopției, coroborate

14

MONITORUL OFICIAL AL ROMÂNIEI, PARTEA I, Nr. 338/21.V.2010

cu dispozițiile art. II din Ordonanța de urgență a Guvernului
nr. 102 din 3 septembrie 2008 pentru modificarea și
completarea Legii nr. 273 din 21 iunie 2004 privind regimul
juridic al adopției.
Excepția de neconstituționalitate a fost ridicată de
Lăcrămioara Camelia Ciuban, într-o cauză civilă ce are ca obiect
revizuirea deschiderii procedurii adopției interne.
În motivarea excepției de neconstituționalitate autorul
acesteia susține că dispozițiile art. 231 alin. (3) din Legea
nr. 273/2004 încalcă dreptul la apărare, precum și dreptul la un
proces echitabil al adoptatorilor, în condițiile în care textul de
lege criticat nu prevede citarea obligatorie a acestora în cadrul
soluționării cererii de revizuire a hotărârii judecătorești de
deschidere a procedurii adopției, cu atât mai mult cu cât copilul
se află în grija adoptatorilor. Apreciază că este imperativ necesar
ca aceștia să participe la proces, în scopul apărării drepturilor
copilului.
Autorul excepției consideră că și prevederile art. 234 din
Legea nr. 273/2004 încalcă dreptul la un proces echitabil,
deoarece stabilesc soluția pe care instanța urmează să o adopte
în urma refuzului unui părinte de a-și exprima consimțământul la
adopție, aceste norme având caracter imperativ.
Autorul apreciază de asemenea că dispozițiile art. 235 din
Legea nr. 273/2004 contravin art. 16 și 21 din Constituție,
precum și principiului disponibilității, deoarece impun obligația
Direcției pentru Protecția Copilului de a formula o cerere de
revizuire, autoritate ce, astfel, urmează să reprezinte interesele
părinților firești.
Referitor la art. 231 alin. (1) și art. 231 alin. (2) din Legea
nr. 273/2004, prin raportare la art. II din Ordonanța de urgență
a Guvernului nr. 102/2008, autorul excepției arată că acestea
contravin dispozițiilor art. 15 alin. (2) din Constituție.
De asemenea, în ceea ce privește art. 231 alin. (2) din lege,
autorul consideră că acesta este într-o contradicție flagrantă cu
prevederile procedurale, respectiv cu dispozițiile art. 322 și 324
din Codul de procedură civilă, iar, prin raportare la prevederile
art. II din Ordonanța de urgență a Guvernului nr. 102/2008,
poate duce la posibilitatea introducerii unei cereri de revizuire
peste termenul instituit de legiuitor prin intermediul normelor
speciale de procedură, astfel cum s-a întâmplat în prezenta
cauză. Apreciază că, în ipoteza în care legiuitorul ar dori în mod
justificat să înlăture sau să atenueze unele situații nedrepte, nu
poate realiza acest lucru prin intermediul unei legi care să aibă
caracter retroactiv. În același sens, autorul excepției arată că,
în mod constant, s-a decis în doctrină și în jurisprudență că
sentința civilă prin care s-a încuviințat deschiderea procedurii
adopției este supusă condițiilor de fond și de formă stabilite de
legea sub imperiul căreia a fost pronunțată, fără ca legea nouă
să aibă vreo înrâurire asupra ei, deoarece ea este socotită, față
de părțile care au participat în proces, că are valoarea unui
contract încheiat în momentul pronunțării ei. Mai arată că dreptul
relativ la exercitarea căilor de atac rămâne fixat de legea în
vigoare în momentul pronunțării, deoarece admisibilitatea unei
căi de atac constituie o calitate inerentă a hotărârii și, în aceste
condiții, nicio cale de atac nouă nu poate rezulta dintr-o lege
ulterioară, după cum nicio cale de atac existentă contra unei
hotărâri nu poate fi desființată fără retroactivitate de către o
asemenea lege.
În ceea ce privește critica adusă prevederilor art. 232 alin. (1)
din Legea nr. 273/2004, autorul precizează că acestea sunt în
contradicție cu normele constituționale și cu cele procedurale,
întrucât dispun obligativitatea instanțelor judecătorești de a
suspenda judecarea cauzei pendinte.
În continuare, autorul excepției apreciază că dispozițiile
art. 361 din Legea nr. 273/2004 încalcă prevederile art. 124 și
126 din Constituție, întrucât părinții firești au la îndemână calea
revizuirii oricând, fără limitarea printr-un anumit termen a

exercitării acestei căi de atac extraordinare. Astfel, hotărârea de
adopție nu se poate bucura niciodată de puterea lucrului
judecat, existând, permanent, pericolul declanșării unei revizuiri,
cu grave consecințe asupra dezvoltării oricărui copil supus
acestei proceduri. Consideră că prevederile criticate impun
judecătorului cauzei o soluție care, din probele administrate, ar
putea apărea inadmisibilă, dar că dispozițiile art. 361 din Legea
nr. 273/2004 contravin art. 16 din Constituția României, art. 1 și
6 din Convenția pentru apărarea drepturilor omului și a
libertăților fundamentale, precum și principiului adevărului
obiectiv și principiului contradictorialității. De asemenea,
consideră că textul de lege criticat contravine și normelor
procedurale, în sensul că acestea, fiind de strictă interpretare și
aplicare, nu prevăd obligativitatea unei asemenea suspendări,
acest fapt fiind lăsat la latitudinea judecătorului cauzei.
În fine, autorul excepției consideră că textele de lege
invocate sunt în contradicție cu dispozițiile art. 74 din Constituție,
deoarece, deși acestea sunt materializate într-o ordonanță de
urgență, conțin norme de procedură civilă care modifică însuși
Codul de procedură civilă în privința căii extraordinare de atac
a revizuirii.
Tribunalul Timiș — Secția civilă apreciază că excepția de
neconstituționalitate este întemeiată, dispozițiile de lege criticate
fiind neconstituționale, prin raportare la prevederile art. 15
alin. (2), art. 16, 21, 124 și 126 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, reprezentând norme de procedură,
a căror reglementare este de competența exclusivă a
legiuitorului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 231—235 și
art. 361 din Legea nr. 273 din 21 iunie 2004 privind regimul
juridic al adopției, coroborate cu dispozițiile art. II din Ordonanța
de urgență a Guvernului nr. 102 din 3 septembrie 2008 pentru
modificarea și completarea Legii nr. 273 din 21 iunie 2004
privind regimul juridic al adopției.
Ulterior sesizării Curții Constituționale, ca urmare a
modificării și completării prin Ordonanța de urgență a Guvernului
nr. 102/2008, Legea nr. 273/2004 privind regimul juridic al
adopției a fost republicată în Monitorul Oficial al României,
Partea I, nr. 788 din 19 noiembrie 2009, dându-se textelor o
nouă numerotare. Astfel, art. 231—235 și art. 361 au devenit
art. 24—28, respectiv art. 42, având următorul cuprins:
ăArt. 24. — (1) Dacă, ulterior rămânerii irevocabile a hotărârii
judecătorești de deschidere a procedurii adopției, dispare cauza
care, potrivit art. 12 alin. (3), a făcut imposibilă exprimarea de
către unul dintre părinți a consimțământului la adopție, împotriva
hotărârii se poate face cerere de revizuire.

MONITORUL OFICIAL AL ROMÂNIEI, PARTEA I, Nr. 338/21.V.2010
(2) Cererea de revizuire se poate introduce până la data
pronunțării hotărârii de încuviințare a adopției de oricare dintre
părinții firești ai copilului sau de către direcția care a solicitat
deschiderea procedurii adopției interne.
(3) Cererea de revizuire se soluționează în camera de
consiliu, cu citarea părinților firești, a direcției care a solicitat
deschiderea procedurii adopției interne și, dacă este cazul, a
direcției în a cărei rază administrativ-teritorială se află domiciliul
adoptatorului sau al familiei adoptatoare. Participarea
procurorului este obligatorie.
Art. 25. — (1) Cererea de revizuire suspendă soluționarea
cererii de încredințare a copilului în vederea adopției sau, după
caz, de încuviințare a adopției, dacă vreuna dintre acestea se
află pe rolul instanței judecătorești.
(2) Direcția care a solicitat deschiderea procedurii adopției
interne are obligația de a informa de îndată instanța prevăzută
la alin. (1) despre depunerea cererii de revizuire.
(3) Măsura de protecție a copilului sau, după caz,
încredințarea în vederea adopției se prelungește de drept pe
perioada soluționării revizuirii. Dispozițiile art. 37 sunt aplicabile
în mod corespunzător.
(4) Dacă instanța judecătorească dispune revocarea măsurii
încredințării, va hotărî, la propunerea direcției generale în a cărei
rază administrativ-teritorială se află domiciliul copilului, o măsură
provizorie de protecție a copilului, până la soluționarea revizuirii.
Art. 26. — (1) În cazul în care încuviințează cererea de
revizuire, instanța va solicita consimțământul părintelui care nu
și l-a dat anterior, numai după depunerea de către direcția în a
cărei rază teritorială locuiește acesta a unui raport de consiliere
și informare în conformitate cu prevederile art. 14.
(2) Efectuarea unei noi anchete sociale care să vizeze
situația actuală a părinților firești, precum și potențialul de
reintegrare a copilului în familia biologică/extinsă este
obligatorie. Efectuarea anchetei sociale și întocmirea raportului
sunt de competența direcției în a cărei rază administrativteritorială locuiește părintele firesc.
(3) Dispozițiile art. 13 sunt aplicabile în mod corespunzător.
Art. 27. — În cazul în care, după suspendarea prevăzută de
art. 25, părintele care s-a aflat în imposibilitate de a-și exprima
consimțământul se opune adopției și nu sunt motive pentru
aplicarea art. 13, cererea de încredințare a copilului în vederea
adopției sau, după caz, de încuviințare a adopției se repune pe
rol la solicitarea direcției în a cărei rază administrativ-teritorială
se află domiciliul copilului și se respinge.
Art. 28. — Direcția care a solicitat deschiderea procedurii
adopției interne are obligația de a formula de îndată cerere de
revizuire sau, după caz, de a solicita suspendarea oricărei
proceduri judiciare, precum și a oricărui alt demers privind
adopția, dacă ia cunoștință, până la data pronunțării hotărârii de
încuviințare a adopției, despre încetarea cauzei care a
determinat imposibilitatea părintelui de a-și exprima voința cu
privire la adopție. [ ]
Art. 42. — (1) Instanța poate solicita din nou consimțământul
la adopție al părinților firești, dacă există indicii că după data la
care consimțământul a devenit irevocabil au intervenit elemente
noi, de natură să determine revenirea asupra consimțământului
inițial. Direcția care a solicitat deschiderea procedurii adopției
interne are obligația să aducă la cunoștința instanței, prin
intermediul direcției în a cărei rază administrativ-teritorială se
află domiciliul adoptatorului/familiei adoptatoare, dacă este
cazul, existența oricăror elemente noi cu privire la situația
părintelui firesc ori a familiei extinse, care ar putea determina
modificarea finalității planului individualizat de protecție.
(2) Chemarea părinților firești în fața instanței competente să
încuviințeze adopția se face prin invitație adresată acestora, în
camera de consiliu, fără a se indica date cu privire la dosar sau

15

alte date care ar permite, în orice fel, divulgarea identității sau a
altor informații cu privire la persoana ori familia adoptatoare.
(3) Instanța poate invita la aceeași dată direcția competentă
potrivit art. 22 alin. (3) și direcția competentă potrivit art. 40
alin. (1).
(4) În cazul în care părinții se prezintă personal în fața
instanței și își exprimă refuzul de a mai consimți la adopție,
instanța suspendă soluționarea cererii de încuviințare a adopției.
Declarația părinților firești împreună cu încheierea de
suspendare se comunică direcției competente potrivit art. 22
alin. (3), care va formula cerere de revizuire a hotărârii de
deschidere a procedurii adopției. Dispozițiile art. 24 și 25 se
aplică în mod corespunzător.”
Dispozițiile art. II din Ordonanța de urgență a Guvernului
nr. 102/2008 au următorul cuprins: ăCererile de încuviințare a
adopției aflate pe rolul instanțelor judecătorești la data intrării în
vigoare a prezentei ordonanțe de urgență se soluționează
potrivit prevederilor acesteia.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 15
alin. (2) referitoare la neretroactivitatea legii, ale art. 16 ce
privesc egalitatea în drepturi, ale art. 20 referitoare la tratatele
internaționale privind drepturile omului, ale art. 21 ce privesc
accesul liber la justiție, ale art. 24 referitoare la dreptul la
apărare, ale art. 74 privind inițiativa legislativă, ale art. 124
referitoare la înfăptuirea justiției, precum și ale art. 126 privind
instanțele judecătorești.
De asemenea, autorul invocă încălcarea prevederilor art. 1 și
6 din Convenția pentru apărarea drepturilor omului și a
libertăților fundamentale, privind obligația de a respecta
drepturile omului, precum și dreptul la un proces echitabil.
Curtea Constituțională apreciază că soluția legislativă
prevăzută în cuprinsul art. 231 alin. (3) din Legea nr. 273/2004
este justificată de necesitatea desfășurării procedurilor de
adopție, în toate etapele sale, cu asigurarea tuturor garanțiilor,
inclusiv a celor procedurale, pentru respectarea interesului
copilului și a dreptului la viața intimă, familială și privată, precum
și pentru protecția datelor cu caracter personal.
Totodată, Curtea constată că textul art. 234 reglementează
repunerea pe rol și respingerea cererii de încredințare a copilului
în vederea adopției, fapt ce nu este de natură să aducă atingere
dreptului părților la un proces echitabil, stabilind doar condițiile
și regulile procedurale în care instanța respinge cererea. Soluția
instanței este impusă de nerespectarea uneia dintre condițiile
de fond esențiale pentru încuviințarea adopției, și anume
consimțământul părților firești. În plus, dreptul părților la un
proces echitabil este asigurat de reglementarea, în cuprinsul
art. 13 din Legea nr. 273/2004, a posibilității instanței
judecătorești de a trece peste refuzul părinților firești sau, după
caz, al tutorelui de a consimți la adopția copilului, dacă se
dovedește, prin orice mijloc de probă, că aceștia refuză în mod
abuziv să-și dea consimțământul la adopție și instanța apreciază
că adopția este în interesul superior al copilului.
În ceea ce privește art. 235 din Legea nr. 273/2004, Curtea
constată că pretinsa încălcare a principiului disponibilității nu
prezintă niciun fel de relevanță prin raportare la dispozițiile Legii
fundamentale, principiul neregăsindu-se în cuprinsul art. 16 sau
art. 21 din Constituție, invocate de către autorul excepției.
Referitor la art. 231 alin. (1) și (2) din Legea nr. 273/2004 prin
raportare la art. II din Ordonanța de urgență a Guvernului
nr. 102/2008, autorul excepției arată că acestea contravin
dispozițiilor art. 15 alin. (2) din Constituție, fără a motiva critica,
astfel încât, în conformitate cu dispozițiile art. 10 alin. (2) din
Legea nr. 47/1992 privind organizarea și funcționarea Curții
Constituționale, potrivit căruia sesizările trebuie făcute în formă
scrisă și motivate, această critică nu poate fi reținută.

16

MONITORUL OFICIAL AL ROMÂNIEI, PARTEA I, Nr. 338/21.V.2010

În ceea ce privește critica de neconstituționalitate a
dispozițiilor art. 231 alin. (1) și (2) din Legea nr. 273/2004 prin
raportare la prevederile art. 15 alin. (2) din Constituție, Curtea
apreciază că textele de lege criticate dispun pentru viitor și se
aplică, de la data intrării lor în vigoare, unor situații juridice în
curs de derulare, astfel încât nu poate fi reținută încălcarea
principiului neretroactivității legii. De altfel, în jurisprudența sa,
Curtea Constituțională a statuat că ăo lege nu este retroactivă
atunci când modifică pentru viitor o stare de drept născută
anterior, și nici atunci când suprimă producerea în viitor a
efectelor unor situații juridice constituite sub imperiul legii vechi,
pentru că în aceste cazuri legea nouă nu face altceva decât să
reglementeze modul de acțiune în timpul următor intrării ei în
vigoare, adică în domeniul propriu de reglementare”. În același
timp, în ceea ce privește excepția ridicată cu privire la
neconstituționalitatea prevederilor art. 231 alin. (2) din Legea
nr. 273/2004 prin raportare la prevederile procedurale, în
jurisprudența sa, Curtea a statuat că neconcordanța dintre legile
în vigoare în aceeași materie nu constituie o problemă de
constituționalitate, ci una de aplicare în timp a acestora.
Referitor la pretinsa neconstituționalitate a prevederilor
art. 232 alin. (1) din Legea nr. 273/2004, Curtea constată că
textul de lege criticat se aplică în mod egal, fără discriminări pe
considerente arbitrare, tuturor persoanelor prevăzute în ipoteza
normei, astfel încât nu se poate reține contradicția acestuia cu
dispozițiile art. 16 din Constituție.
Curtea apreciază că nu poate fi reținută critica de
neconstituționalitate a dispozițiilor art. 361 din Legea

nr. 273/2004 prin raportare la dispozițiile art. 16, art. 20 alin. (2),
art. 124 și 126 din Constituție, întrucât prevederile de lege
criticate sunt justificate de principiul esențial al adopției, și
anume promovarea interesului superior al copilului. Altfel, lipsa
exprimării consimțământului părinților firești în fața instanței
judecătorești și în procedura încuviințării adopției poate produce
efecte dintre cele mai grave cu privire la relațiile dintre copil și
familia sa naturală, precum și cu privire la dezvoltarea
sociopsihoculturală a acestuia. În ceea ce privește pretinsa
încălcare de către art. 361 din Legea nr. 273/2004 a principiului
adevărului obiectiv și principiului contradictorialității, precum și a
normelor procedurale, acestea nu constituie probleme de
constituționalitate, ci eventuale neconcordanțe între textul
criticat și principii și norme de drept procedural, care excedează
controlului de constituționalitate.
În același timp, Curtea constată că prevederile art. 74 din
Constituție, invocate de către autorul excepției, privind inițiativa
legislativă, nu sunt relevante în prezenta cauză. De altfel, nici
neconcordanța dispozițiilor Ordonanței de urgență a Guvernului
nr. 102/2008 cu prevederile Codului de procedură civilă nu
constituie o problemă de constituționalitate. Dispozițiile de lege
criticate reprezintă norme speciale de procedură, a căror
reglementare este de competența exclusivă a legiuitorului, care
poate institui, în considerarea unor situații deosebite, reguli
speciale de procedură, inclusiv termene, potrivit art. 126 alin. (2)
din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 24—28 și art. 42 din Legea nr. 273/2004 privind regimul
juridic al adopției, precum și a prevederilor art. II din Ordonanța de urgență a Guvernului nr. 102/2008 pentru modificarea și
completarea Legii nr. 273/2004 privind regimul juridic al adopției, excepție ridicată de Lăcrămioara Camelia Ciuban în Dosarul
nr. 8.988/30/2008 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 338/21.V.2010 conține 16 pagini.

Prețul: 3,20 lei

&JUYDGY|443242]
ISSN 1453—4495

