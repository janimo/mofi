Anul 178 (XXII) — Nr. 607

PARTEA I

Vineri, 27 august 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 964 din 6 iulie 2010 referitoare la excepția de
neconstituționalitate a dispozițiilor art. 1 din Ordonanța
de urgență a Guvernului nr. 119/2007 privind măsurile
pentru combaterea întârzierii executării obligațiilor de
plată rezultate din contracte comerciale ....................

2–3

Decizia nr. 965 din 6 iulie 2010 referitoare la excepția de
neconstituționalitate a dispozițiilor art. 2 alin. (1), art. 7
alin. (1), art. 10 alin. (1) și art. 13 alin. (1), (2) și (5) din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................

4–5

Decizia nr. 969 din 6 iulie 2010 referitoare la excepția de
neconstituționalitate a dispozițiilor art. 584 și art. 585
din Codul civil ............................................................

5–6

Decizia nr. 970 din 6 iulie 2010 referitoare la excepția de
neconstituționalitate a dispozițiilor art. 1 alin. (1) și ale
art. 3 pct. 1 din Legea nr. 85/2006 privind procedura
insolvenței ..................................................................

7–8

Decizia nr. 972 din 6 iulie 2010 referitoare la excepția de
neconstituționalitate a dispozițiilor art. 30 alin. 1, art. 31
și art. 34 din Codul de procedură civilă ......................

9–10

Decizia nr. 994 din 8 iulie 2010 referitoare la excepția de
neconstituționalitate a prevederilor art. 3 alin. (2) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945 — 22 decembrie 1989 ......................................

10–11

Decizia nr. 1.002 din 8 iulie 2010 referitoare la excepția de
neconstituționalitate a prevederilor art. 50 alin. (3) și
art. 501 alin. (1) și (2) din Legea nr. 10/2001 privind
regimul juridic al unor imobile preluate în mod abuziv
în perioada 6 martie 1945 — 22 decembrie 1989 ......

12–13

Decizia nr. 1.004 din 8 iulie 2010 referitoare la excepția de
neconstituționalitate a prevederilor art. 37 alin. 2 și
art. 38 alin. 1 din Codul familiei, precum și a celor ale
art. 616 din Codul de procedură civilă........................

13–15

Decizia nr. 1.013 din 8 iulie 2010 referitoare la excepția de
neconstituționalitate a dispozițiilor art. 1410—1453
din Codul civil ............................................................

15–16

2

MONITORUL OFICIAL AL ROMÂNIEI, PARTEA I, Nr. 607/27.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 964
din 6 iulie 2010

referitoare la excepția de neconstituționalitate a dispozițiilor art. 1
din Ordonanța de urgență a Guvernului nr. 119/2007 privind măsurile
pentru combaterea întârzierii executării obligațiilor de plată rezultate din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăByss Com” —
S.R.L. din Reghin în Dosarul nr. 2.658/289/2009 al Judecătoriei
Reghin.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 10 februarie 2010, pronunțată în Dosarul
nr. 2.658/289/2009, Judecătoria Reghin a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 1 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale, excepție ridicată de
Societatea Comercială ăByss Com” — S.R.L. din Reghin.
În motivarea excepției de neconstituționalitate autorul
susține că textul de lege criticat contravine dispozițiilor
constituționale ale art. 20 alin. (1) și (2), art. 21, art. 24 alin. (1)
și ale art. 53, precum și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale, întrucât nu permit o examinare profundă a
pretențiilor care fac obiectul judecății și îi favorizează pe
creditori, ale căror cereri se soluționează doar pe baza
înscrisurilor depuse, în detrimentul debitorilor, care nu pot
administra probe pe fondul cauzei. Prevederile legale criticate
nesocotesc și dreptul la un proces echitabil și principiul egalității
de arme, autorul excepției de neconstituționalitate apreciind că

există similitudini între situația sa și majoritatea cazurilor ce au
făcut obiectul hotărârilor prin care Curtea Europeană a
Drepturilor Omului a constatat încălcări ale art. 6 din Convenție.
Judecătoria
Reghin
apreciază
excepția
de
neconstituționalitate ca fiind neîntemeiată, prevederile criticate
fiind în concordanță cu textele constituționale invocate. Debitorul
are aceleași posibilități de a se apăra ca și creditorul, neexistând
inegalitate de arme și nicio limitare a drepturilor constituționale
invocate. Dacă creditorul își justifică pretențiile prin prezentarea
unor înscrisuri asumate de ambele părți, debitorul are
posibilitatea legală de a depune întâmpinare și a dovedi, prin
aceeași categorie de probe, aspecte legate de eventualele sale
apărări.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, aprobată cu modificări și completări prin
Legea nr. 118/2008, texte de lege care au următorul conținut:
ăÎn sensul prezentei ordonanțe de urgență, termenii și expresiile
de mai jos au următoarele semnificații:
1. contract comercial reprezintă contractul încheiat între
comercianți ori între aceștia și o autoritate contractantă, având
ca obiect furnizarea unor bunuri sau prestarea de servicii contra
unui preț constând într-o sumă de bani;
2. autoritate contractantă reprezintă:

MONITORUL OFICIAL AL ROMÂNIEI, PARTEA I, Nr. 607/27.VIII.2010
a) oricare organism al statului — autoritate publică sau
instituție publică — care acționează la nivel central ori la nivel
regional sau local;
b) oricare organism de drept public, altul decât unul dintre
cele prevăzute la lit. a), cu personalitate juridică care a fost
înființat pentru a satisface nevoi de interes general, fără caracter
comercial sau industrial, și care se află în cel puțin una dintre
următoarele situații:
— este finanțat, în majoritate, de către o autoritate
contractantă, astfel cum este definită la lit. a), sau de către un alt
organism de drept public;
— se află în subordinea sau este supus controlului unei
autorități contractante, astfel cum este definită la lit. a), sau unui
alt organism de drept public;
— în componența consiliului de administrație/organului de
conducere sau de supervizare mai mult de jumătate din numărul
membrilor acestuia sunt numiți de către o autoritate
contractantă, astfel cum este definită la lit. a), sau de către un alt
organism de drept public;
c) orice asociere formată de una sau mai multe autorități
contractante dintre cele prevăzute la lit. a) sau b);
d) oricare întreprindere publică ce desfășoară una sau mai
multe dintre activitățile prevăzute la cap. VIII secțiunea 1 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare, atunci
când aceasta atribuie contracte de achiziție publică sau încheie
acorduri-cadru destinate efectuării respectivelor activități;
e) oricare subiect de drept, altul decât cele prevăzute la
lit. a)—d), care desfășoară una sau mai multe dintre activitățile
prevăzute la cap. VIII secțiunea 1 din Ordonanța de urgență a
Guvernului nr. 34/2006, aprobată cu modificări și completări prin
Legea nr. 337/2006, cu modificările și completările ulterioare, în
baza unui drept special sau exclusiv, astfel cum este acesta
definit la art. 3 lit. k) din ordonanța menționată, acordat de o
autoritate competentă, atunci când acesta atribuie contracte de

3

achiziție publică sau încheie acorduri-cadru destinate efectuării
respectivelor activități;
3. întârzierea plății reprezintă depășirea termenului
contractual sau legal stabilit pentru executarea obligației de
plată a prețului;
4. titlu executoriu reprezintă hotărârea pronunțată de o
instanță judecătorească sau decizia de plată emisă de altă
autoritate competentă, prin care s-a dispus fie plata imediată,
fie plata în rate, care permite creditorului să recupereze
creanțele de la debitor prin mijloace de executare silită.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 alin. (1) și (2), art. 21, art. 24 alin. (1) și art. 53,
precum și prevederilor art. 6 paragraful 1 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007 s-a pronunțat în repetate
rânduri, exemplu fiind Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații. Or, potrivit art. 126
din Constituție, competența instanțelor de judecată și procedura
în fața acestora se stabilesc prin lege, precum ordonanța de
urgență criticată.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 din Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de plată rezultate din contracte comerciale, excepție ridicată de
Societatea Comercială ăByss Com” — S.R.L. din Reghin în Dosarul nr. 2.658/289/2009 al Judecătoriei Reghin.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

4

MONITORUL OFICIAL AL ROMÂNIEI, PARTEA I, Nr. 607/27.VIII.2010
CURTEA CONSTITUȚIONALĂ

D E C I Z I A Nr. 965
din 6 iulie 2010

referitoare la excepția de neconstituționalitate a dispozițiilor art. 2 alin. (1), art. 7 alin. (1), art. 10
alin. (1) și art. 13 alin. (1), (2) și (5) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată
rezultate din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (1), art. 7 alin. (1), art. 10 alin. (1) și
art. 13 alin. (1), (2) și (5) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăStandard
Snacks” — S.R.L. din București în Dosarul nr. 10.893/300/2009
al Judecătoriei Sectorului 2 București — Secția civilă.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 4 februarie 2010, pronunțată în Dosarul
nr. 10.893/300/2009, Judecătoria Sectorului 2 București —
Secția civilă a sesizat Curtea Constituțională cu
soluționarea excepției de neconstituționalitate a
dispozițiilor art. 2 alin. (1), art. 7 alin. (1), art. 10 alin. (1) și
art. 13 alin. (1), (2) și (5) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Societatea
Comercială ăStandard Snacks” — S.R.L. din București.
În motivarea excepției de neconstituționalitate autorul
susține, în esență, că dispozițiile de lege criticate contravin
art. 24 alin. (1) din Constituție, precum și art. 6 din Convenția
pentru apărarea drepturilor omului și a libertăților fundamentale,
ădeoarece permit instanței de judecată să soluționeze o cauză
fără a-și exercita obligația de aflare a adevărului, doar pe baza
susținerilor subiective ale creditoarei, fără ca debitoarea să
poată administra probe în apărare”. Apreciază, de asemenea,
că apărarea exercitată pe calea cererii în anulare nu poate fi la
fel de eficientă ca aceea de care ar beneficia într-o cale de atac
prevăzută de dreptul comun.
Mai mult, posibilitatea soluționării cererii creditorului doar pe
baza actelor depuse și a explicațiilor date de acesta împiedică
exercitarea dreptului la apărare, iar emiterea titlului executoriu,
în urma unui proces sumar, și executarea acestui titlu încalcă
dreptul constituțional la ocrotirea proprietății.
Judecătoria Sectorului 2 București — Secția civilă
apreciază excepția ca fiind neîntemeiată, întrucât creanțele

certe, lichide și exigibile care fac obiectul ordonanței de urgență
justifică reglementarea unei proceduri speciale de realizare mai
rapidă a dreptului, cu o probațiune redusă, care însă asigură
dreptul la apărare, la un proces echitabil, dreptul de proprietate,
accesul la justiție și nu creează discriminări între părți.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (1), art. 7 alin. (1), art. 10 alin. (1) și art. 13
alin. (1), (2) și (5) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, aprobată cu modificări și completări prin
Legea nr. 118/2008, texte de lege care au următorul conținut:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 7 alin. (1): ăPentru soluționarea cererii, judecătorul
dispune citarea părților, potrivit dispozițiilor Codului de procedură
civilă referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”;
— Art. 10 alin. (1): ăÎn cazul în care, ca urmare a verificării
cererii pe baza înscrisurilor depuse, a declarațiilor părților,
precum și a celorlalte probe administrate, constată că cererea
este întemeiată, instanța emite o ordonanță de plată, în care se
precizează suma și termenul de plată.”;
— Art. 13: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
...........................
(5) Hotărârea prin care a fost respinsă cererea în anulare
este irevocabilă.”

5

MONITORUL OFICIAL AL ROMÂNIEI, PARTEA I, Nr. 607/27.VIII.2010
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 21, 24 și 44, precum și
prevederilor art. 6 paragraful 1 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007 s-a pronunțat în repetate
rânduri, exemplu fiind Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații. Or, potrivit art. 126
din Constituție, competența instanțelor de judecată și procedura
în fața acestora se stabilesc prin lege, precum ordonanța de
urgență criticată.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Faptul că, potrivit art. 7 din Ordonanța de urgență a

Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
nu înseamnă că acesta se antepronunță, întrucât hotărârea se
va da numai după ce judecătorul va analiza toate probele aflate
la dosar, inclusiv cele propuse de debitor. Mai mult, art. 2 din
ordonanța de urgență prevede că procedura reglementată de
acest act normativ vizează exclusiv creanțele certe, lichide și
exigibile ce reprezintă obligații de plată a unor sume de bani
care rezultă din contracte comerciale, iar art. 10 dispune că
ordonanța de plată se va emite numai în urma verificării cererii
pe baza înscrisurilor depuse, a declarațiilor părților, precum și a
celorlalte probe administrate, instanța constatând că cererea
este întemeiată.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac. Așa fiind, Curtea constată că
prevederile art. 2, 7, 10 și 13 din ordonanța de urgență nu numai
că nu încalcă dreptul la apărare și dreptul părților la un proces
echitabil, ci, dimpotrivă, dau expresie acestora.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (1), art. 7 alin. (1), art. 10 alin. (1) și art. 13 alin. (1),
(2) și (5) din Ordonanța de urgență a Guvernului nr. 119/2007 privind măsurile pentru combaterea întârzierii executării obligațiilor
de plată rezultate din contracte comerciale, excepție ridicată de Societatea Comercială ăStandard Snacks” — S.R.L. din București
în Dosarul nr. 10.893/300/2009 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 969
din 6 iulie 2010

referitoare la excepția de neconstituționalitate a dispozițiilor art. 584 și art. 585 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător
— judecător
— judecător
— judecător

Antonia Constantin
Mihaela Senia Costinescu

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 584 și art. 585 din Codul civil, excepție ridicată
de Gheorghe Bălașa în Dosarul nr. 12.281/215/2009 al
Judecătoriei Craiova — Secția civilă.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,

6

MONITORUL OFICIAL AL ROMÂNIEI, PARTEA I, Nr. 607/27.VIII.2010

având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2010, pronunțată în Dosarul
nr. 12.281/215/2009, Judecătoria Craiova — Secția civilă a
sesizat Curtea Constituțională cu soluționarea excepției de
neconstituționalitate a dispozițiilor art. 584 și art. 585 din
Codul civil, excepție ridicată de Gheorghe Bălașa.
În motivarea excepției de neconstituționalitate autorul
consideră că textele legale se prezintă într-o redactare
învechită, inadecvată realității juridice și social-economice
actuale. Aceste texte legale încalcă dispozițiile constituționale
cuprinse în art. 16, 44 și 53, precum și cele ale art. 21 alin. (3)
raportate la art. 20 cu trimitere la prevederile art. 6 din Convenția
pentru apărarea drepturilor omului și a libertăților fundamentale.
Textele legale criticate constituie premisele unei grave
discriminări între diferiți proprietari aflați în stare de vecinătate,
întrucât sunt neclare și susceptibile de a crea confuzii de natură
a împiedica subiecții de drept să-și stabilească conduita juridică.
Judecătoria Craiova — Secția civilă apreciază că excepția
de neconstituționalitate este neîntemeiată, deoarece acțiunea
în grănițuire nu limitează dreptul de proprietate, pârâtul având la
dispoziție aceleași mijloace procedurale ca și reclamantul pentru
valorificarea drepturilor sale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază excepția ca neîntemeiată
deoarece din conținutul textelor legale criticate nu reiese
restrângerea exercițiului unor drepturi sau al unor libertăți
fundamentale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 584 și art. 585 din Codul civil, texte de lege care
au următorul conținut:
— Art. 584: ăOrice proprietar poate îndatora pe vecinul său
la grănițuirea proprietății lipite cu a sa; cheltuielile grănițuirii se
vor face pe jumătate.”;
— Art. 585: ăTot proprietarul își poate îngrădi proprietatea,
afară de excepția ce se face la art. 616.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16, art. 20 alin. (1) și art. 21 alin. (3), precum și
prevederilor art. 6 paragraful 1 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor art. 584 și
art. 585 din Codul civil s-a mai pronunțat prin Decizia nr. 826 din
8 iulie 2008, publicată în Monitorul Oficial al României, Partea I,
nr. 580 din 1 august 2008. Cu acel prilej, Curtea a constatat că
art. 584 din Codul civil dispune în legătură cu dreptul
proprietarului unui imobil de a cere stabilirea hotarelor acestuia,
pe cheltuiala comună a proprietarilor învecinați, ceea ce nu
numai că nu încalcă dreptul de proprietate, ci, dimpotrivă, îl
ocrotește. Dreptul de a pretinde și de a obține grănițuirea
proprietății este efectul caracterului real și absolut al dreptului
de proprietate, în virtutea căruia orice proprietar poate pretinde
de la ceilalți respectarea proprietății sale. De asemenea, Curtea
nu poate reține nici încălcarea dreptului la apărare prevăzut de
art. 24 din Constituție și nici art. 16 din aceasta, referitor la
egalitatea în drepturi. Astfel, din cuprinsul textului de lege criticat
nu reiese că ăproprietarul fondului învecinat” nu are la dispoziție
toate mijloacele procesule pentru apărarea drepturilor și
intereselor sale legitime, iar violarea principiului egalității în
drepturi există atunci când se aplică tratament diferențiat unor
cazuri egale. Or, din prevederile art. 584 și art. 585 din Codul
civil nu rezultă instituirea unui asemenea tratament.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 584 și art. 585 din Codul civil, excepție ridicată de Gheorghe
Bălașa în Dosarul nr. 12.281/215/2009 al Judecătoriei Craiova — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 607/27.VIII.2010

7

CURTEA CONSTITUȚIONALĂ

D E C I Z I A Nr. 970
din 6 iulie 2010

referitoare la excepția de neconstituționalitate a dispozițiilor art. 1 alin. (1) și ale art. 3 pct. 1
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) și ale art. 3 pct. 1 din Legea
nr. 85/2006 privind procedura insolvenței, excepție ridicată de
Societatea Comercială ăElectric Profi Inst” — S.R.L. din Craiova
în Dosarul nr. 2.331/63/2009 al Tribunalului Dolj — Secția
comercială.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 11 februarie 2010, pronunțată în Dosarul
nr. 2.331/63/2009, Tribunalul Dolj — Secția comercială a
sesizat Curtea Constituțională cu soluționarea excepției de
neconstituționalitate a dispozițiilor art. 1 alin. (1) și art. 3
pct. 1 din Legea nr. 85/2006 privind procedura insolvenței,
excepție ridicată de Societatea Comercială ăElectric Profi Inst” —
S.R.L. din Craiova.
În motivarea excepției de neconstituționalitate autorul
consideră că dispozițiile legale criticate sunt neconstituționale
în raport cu dispozițiile din Constituție care garantează dreptul
de proprietate privată și libertatea economică. Mai mult, în
condițiile în care textul de lege instituie prezumția de insolvență
a debitorului, dispozițiile sunt discriminatorii în raport de
persoanele fizice cărora nu li se aplică astfel de norme,
încălcând dreptul la apărare și la un proces echitabil, precum și
art. 53 din Constituție referitor la restrângerea exercitării unor
drepturi sau a unor libertăți.
Tribunalul Dolj — Secția comercială apreciază că excepția
este neîntemeiată. Art.1 alin. (1) din lege cuprinde categoria de
debitori care pot fi supuși procedurii generale de insolvență, iar
art. 3 pct. 1 definește starea de insolvență cuprinzând condițiile
în care legea prezumă starea de insolvență sau doar o
consideră iminentă. Aceste dispoziții legale nu afectează dreptul

de proprietate al debitorului, deschiderea procedurii insolvenței
putând avea loc numai cu respectarea strictă a dispozițiilor
legale, iar prezumția stării de insolvență poate fi înlăturată prin
probele și apărările făcute de debitor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) și art. 3 pct. 1 din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, texte de lege
care au următorul conținut:
— Art. 1 alin. (1): ăProcedura generală prevăzută de prezenta
lege se aplică următoarelor categorii de debitori aflați în stare
de insolvență sau de insolvență iminentă, cu excepția celor
prevăzuți la alin. (2) lit. c) și d):
1. societățile comerciale;
2. societățile cooperative;
3. organizațiile cooperatiste;
4. societățile agricole;
5. grupurile de interes economic;
6. orice altă persoană juridică de drept privat care desfășoară
și activități economice.”;
— Art. 3 pct. 1: ăÎn înțelesul prezentei legi, termenii și
expresiile de mai jos au următoarele semnificații:
1. insolvența este acea stare a patrimoniului debitorului care
se caracterizează prin insuficiența fondurilor bănești disponibile
pentru plata datoriilor certe, lichide și exigibile:
a) insolvența este prezumată ca fiind vădită atunci când
debitorul, după 30 de zile de la scadență, nu a plătit datoria sa
față de unul sau mai mulți creditori;

8

MONITORUL OFICIAL AL ROMÂNIEI, PARTEA I, Nr. 607/27.VIII.2010

b) insolvența este iminentă atunci când se dovedește că
debitorul nu va putea plăti la scadență datoriile exigibile
angajate, cu fondurile bănești disponibile la data scadenței;”.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 9, art. 16 alin. (1), art. 21 alin. (3), art. 44 alin. (2),
art. 45, art. 53, art. 57, art. 126 alin. (1) și art. 135 alin. (1) și (2)
lit. a).
Curtea reține că asupra constituționalității dispozițiilor art. 3
pct. 1 din Legea nr. 85/2006 s-a mai pronunțat, de exemplu, prin
Decizia nr. 1.138 din 4 decembrie 2007, publicată în Monitorul
Oficial al României, Partea I, nr. 31 din 15 ianuarie 2008,
constatând netemeinicia criticilor formulate. Cu acel prilej,
Curtea a reținut că prevederile criticate instituie ăo prezumție de
insolvență pentru comerciantul debitor care nu stinge o datorie
exigibilă după 30 de zile de la scadență. Instituirea acestei
prezumții, cu consecința răsturnării probei în sarcina debitorului,
este justificată însă de necesitatea asigurării celerității în
desfășurarea procedurii insolvenței, principiu recunoscut pentru
desfășurarea raporturilor de drept comercial, cât și de nevoia de
a se evita obligația creditorului de a dovedi starea de insolvență,
fapt ce ar fi imposibil în condițiile în care acesta nu are acces la
documentele debitorului și la datele privind disponibilitățile
bănești ale acestuia. [...]
În acest sens, Curtea a reținut că, potrivit art. 126 alin. (2)
din Constituție, legiuitorul se bucură de atributul exclusiv de a
stabili normele privind procedura de judecată, putând institui
prevederi speciale în vederea reglementării unor situații
deosebite. O situație deosebită o reprezintă și starea de
insolvență cauzată de culpa debitorului constând în neplata unei
creanțe certe, lichide și exigibile, având un anumit cuantum, într-un
termen de 30 de zile și care, sub imperiul celerității specifice
soluționării raporturilor comerciale, a impus adoptarea unei
proceduri speciale ce are drept scop protejarea patrimoniului
debitorului și reîntregirea acestuia, în cazurile în care a fost
diminuat prin acte juridice frauduloase, urmărind, în același timp,
valorificarea cu eficiență sporită a activelor debitorului, în

vederea satisfacerii într-o măsură cât mai mare a creanțelor
creditorilor.”
De asemenea, prin Decizia nr. 1.144 din 16 octombrie 2008,
publicată în Monitorul Oficial al României, Partea I, nr. 775 din
19 noiembrie 2008, Curtea a constatat, referindu-se la condițiile
în care orice creditor poate introduce cerere pentru deschiderea
procedurii de insolvență, că acestea sunt stabilite cu rigurozitate
de lege și că introducerea cererii nu duce în mod automat la
deschiderea procedurii de insolvență. Astfel, cererile introductive
care nu îndeplinesc condițiile prevăzute de lege nu vor putea
produce efecte juridice și vor fi respinse de judecătorul-sindic.
Cu privire la criticile de neconstituționalitate raportate la
prevederile art. 21 și ale art. 44 din Constituție, Curtea s-a
pronunțat prin Decizia nr. 78 din 8 februarie 2007, publicată în
Monitorul Oficial al României, Partea I, nr. 117 din 16 februarie
2007, reținând că dispozițiile criticate nu aduc atingere dreptului
de proprietate și nici principiului ocrotirii în mod egal prin lege a
proprietății private, care se aplică atât în privința proprietății
debitorului, cât și în privința proprietății, inclusiv a creanțelor
creditorilor. Astfel, creditorul este îndreptățit să acționeze pe
orice cale legală pentru valorificarea creanțelor sale, iar
debitorul, dacă în realitate nu este în insolvență, își poate lichida
oricând datoria, prevenind deschiderea ori determinând
închiderea procedurii insolvenței. Referitor la încălcarea
prevederilor constituționale ale art. 21, Curtea a reținut că o
atare critică este lipsită de temei, întrucât accesul liber la justiție,
ca de altfel orice drept fundamental, consacrat ca atare de
Constituție, are caracter legitim numai în măsura în care este
exercitat cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte
subiecte de drept. Stabilirea de către legiuitor a acestor limite
nu aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluțiile și considerentele deciziilor menționate își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) și ale art. 3 pct. 1 din Legea nr. 85/2006 privind
procedura insolvenței, excepție ridicată de Societatea Comercială ăElectric Profi Inst” — S.R.L. din Craiova în Dosarul
nr. 2.331/63/2009 al Tribunalului Dolj — Secția comercială.
Definitivă și general obligatorie.
Pronunțată în ședința publică din data de 6 iulie 2010.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 607/27.VIII.2010

9

CURTEA CONSTITUȚIONALĂ

D E C I Z I A Nr. 972
din 6 iulie 2010

referitoare la excepția de neconstituționalitate a dispozițiilor art. 30 alin. 1, art. 31 și art. 34
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 30 alin. 1, art. 31 și art. 34 din Codul de
procedură civilă, excepție ridicată de Societatea Comercială
ăFinal Construct” — S.R.L. din București în Dosarul
nr. 38.003/3/2009 al Tribunalului București — Secția a VII-a
comercială și de Marin Stanciu în Dosarul nr. 38.003/3/2009 al
Tribunalului Argeș — Secția civilă.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarelor, reține următoarele:
Prin Încheierea din 9 februarie 2010, pronunțată în Dosarul
nr. 38.003/3/2009, și prin Încheierea din 4 februarie 2010,
pronunțată în Dosarul nr. 38.003/3/2009, Tribunalul
București — Secția a VII-a comercială, respectiv Tribunalul
Argeș — Secția civilă au sesizat Curtea Constituțională cu
soluționarea excepției de neconstituționalitate a
dispozițiilor art. 30 alin. 1, art. 31 și art. 34 din Codul de
procedură civilă, excepție ridicată de Societatea Comercială
ăFinal Construct” — S.R.L. din București și de Marin Stanciu.
În motivarea excepției de neconstituționalitate autorii
arată că prin textele criticate se creează un dezechilibru
procesual între justițiabili și judecător sub aspectul faptului că
partea care recuză un judecător nu poate participa la judecarea
cererii de recuzare, deci nu își poate susține în mod direct și
adecvat cererea de recuzare în fața completului care
soluționează cererea, în vreme ce judecătorul recuzat are
dreptul de a formula apărările necesare. Dispozițiile criticate
încalcă prevederile art. 21 și 24 din Constituție, întrucât prin
modul de soluționare al cererilor de recuzare nu se poate
susține că justițiabilii au dreptul la un proces echitabil, fiind
vădită inechitatea dintre justițiabili și judecători. De asemenea,
sunt înfrânte și dispozițiile art. 124 din Constituție, care prevăd
că justiția este unică, egală și imparțială pentru toate părțile
implicate într-un litigiu, precum și prevederile art. 6 și 14 din
Convenția pentru apărarea drepturilor omului și a libertăților
fundamentale.
Tribunalul București — Secția a VII-a comercială și
Tribunalul Argeș — Secția civilă apreciază că excepția este
neîntemeiată, invocând în motivare jurisprudența Curții
Constituționale. În ceea ce privește principiul accesului liber la
justiție și al dreptului la apărare, instanțele apreciază că acestea

nu sunt încălcate, deoarece judecarea cererii de recuzare nu
vizează realizarea sau recunoașterea unui drept subiectiv și de
aceea nu presupune în mod necesar dezbateri contradictorii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 30 alin. 1, art. 31 și art. 34 din Codul de
procedură civilă, texte de lege care au următorul conținut:
— Art. 30 alin. 1: ăRecuzarea judecătorului se hotărăște de
instanța respectivă, în alcătuirea căreia nu poate să intre cel
recuzat.”;
— Art. 31: ăInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogatoriul sau jurământul ca mijloc de
dovadă a motivelor de recuzare.
În cursul judecării cererii de recuzare nu se va face niciun
act de procedură.”;
—Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21, 24 și art. 124 alin. (2), precum și
prevederilor art. 6 și 14 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea reține
că asupra constituționalității dispozițiilor de lege criticate s-a
pronunțat prin Decizia nr. 268 din 6 martie 2008, publicată în
Monitorul Oficial al României, Partea I, nr. 380 din 20 mai 2008.
Cu acel prilej, Curtea a reținut că prevederile criticate din Codul
de procedură civilă nu contravin dispozițiilor art. 21 din
Constituție, întrucât judecarea cererii de recuzare nu vizează
fondul cauzei și nu presupune în mod necesar dezbateri
contradictorii. Prin această reglementare legiuitorul a avut în
vedere instituirea unei proceduri simple și operative de

10

MONITORUL OFICIAL AL ROMÂNIEI, PARTEA I, Nr. 607/27.VIII.2010

soluționare a acestei cereri, încheierea prin care s-a respins
recuzarea se poate ataca odată cu fondul, instanța superioară
de fond urmând a reface toate actele și dovezile administrate la
prima instanță, atunci când constată că cererea de recuzare a
fost pe nedrept respinsă.
Pentru aceleași considerente nu a putut fi reținută nici critica
privind încălcarea art. 24 privind dreptul la apărare din
Constituție.

În final, Curtea a reținut că procedura privind judecarea
cererii de recuzare este aceeași, indiferent de calitatea părților
în proces, așa încât nu se poate reține nici încălcarea principiului
egalității în drepturi.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 30 alin. 1, art. 31 și 34 din Codul de procedură civilă, excepție
ridicată de Societatea Comercială ăFinal Construct” — S.R.L. din București în Dosarul nr. 38.003/3/2009 al Tribunalului București —
Secția a VII-a comercială și de Marin Stanciu în Dosarul nr. 38.003/3/2009 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 994
din 8 iulie 2010

referitoare la excepția de neconstituționalitate a prevederilor art. 3 alin. (2) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3 alin. (2) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de
Societatea Română de Radiodifuziune în Dosarul
nr. 25.824/3/2006 al Înaltei Curți de Casație și Justiție — Secția
civilă și de proprietate intelectuală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 4 noiembrie 2008, pronunțată în Dosarul
nr. 25.824/3/2006, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. 3 alin. (2) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989. Excepția a fost
ridicată de Societatea Română de Radiodifuziune într-o cauză
civilă având ca obiect soluționarea recursului formulat împotriva
unei decizii pronunțate de Curtea de Apel București — Secția
a III-a civilă și pentru cauze cu minori și familie.
În motivarea excepției de neconstituționalitate autorul
acesteia susține că prevederile art. 3 alin. (2) din Legea
nr. 10/2001 contravin dispozițiilor constituționale ale art. 44
alin. (1) și (2) privind dreptul de proprietate privată, precum și
dispozițiilor Convenției pentru apărarea drepturilor omului și a

MONITORUL OFICIAL AL ROMÂNIEI, PARTEA I, Nr. 607/27.VIII.2010
libertăților fundamentale și protocoalelor adiționale la această
convenție, care prevăd, în esență, că proprietatea este
garantată și ocrotită în mod egal de lege, indiferent de titular.
Înalta Curte de Casație și Justiție — Secția civilă și de
proprietate intelectuală consideră că prevederile de lege
criticate nu contravin normelor constituționale invocate, întrucât
este dreptul statului de a reglementa regimul juridic al proprietății
sale, publice sau private. Pe de altă parte, instanța apreciază
că aspectele invocate de autorul excepției vizează probleme
care țin de interpretarea și aplicarea legii, și nu de
constituționalitatea prevederilor legale criticate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3 alin. (2) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată în Monitorul
Oficial al României, Partea I, nr. 798 din 2 septembrie 2005,
potrivit cărora ăMinisterele, celelalte instituții publice ale statului
sau ale unităților administrativ-teritoriale, inclusiv cele autonome
sau independente, regiile autonome, companiile/societățile
naționale, societățile comerciale cu capital de stat, precum și
cele privatizate, potrivit legii, nu au calitatea de persoane
îndreptățite și nu fac obiectul prezentei legi.”

11

Autorul excepției susține că prevederile legale criticate
contravin dispozițiilor constituționale ale art. 44 alin. (1) și (2)
privind dreptul de proprietate privată.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, de exemplu prin Decizia nr. 246
din 10 iunie 2003, publicată în Monitorul Oficial al României,
Partea I, nr. 541 din 28 iulie 2003, Decizia nr. 316 din 17 iulie
2003, publicată în Monitorul Oficial al României, Partea I, nr. 572
din 8 august 2003, și Decizia nr. 738 din 26 octombrie 2006,
publicată în Monitorul Oficial al României, Partea I, nr. 8 din
5 ianuarie 2007.
Cu acele prilejuri, Curtea a respins ca neîntemeiată excepția
de neconstituționalitate referitoare la aceste prevederi de lege,
în raport cu dispozițiile constituționale ale art. 44, statuând că, de
regulă, instituțiile publice, regiile autonome și societățile
comerciale cu capital de stat, ca deținătoare ale imobilelor
preluate în mod abuziv de stat, au, în economia Legii
nr. 10/2001, calitatea de debitori ai obligației de restituire. Art. 44
din Constituție, invocat de autorul excepției în susținerea
neconstituționalității art. 3 alin. (2) din Legea nr. 10/2001, are în
vedere ocrotirea în mod egal a proprietății private, indiferent de
titular.
Or, în reglementarea criticată, prin termenul ăpersoane
îndreptățite” sunt desemnate acele persoane care pot solicita
măsuri reparatorii constând în restituirea în natură sau prin
echivalent valoric, proprietare ale imobilelor la data preluării în
mod abuziv a acestora de către stat. Așa fiind, rezultă că
asemenea persoane nu au calitatea de proprietari în momentul
solicitării restituirii, motiv pentru care modificarea categoriei
persoanelor îndreptățite, prin efectul textului de lege criticat, nu
contravine principiului constituțional de referință care asigură
protecția dreptului de proprietate, ca parte integrantă a
patrimoniului unui subiect de drept.
Prin urmare, Curtea constată că invocarea dispozițiilor art. 44
din Legea fundamentală nu au incidență în cauza dedusă
controlului de constituționalitate.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3 alin. (2) din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 — 22 decembrie 1989, excepție ridicată de Societatea Română de
Radiodifuziune în Dosarul nr. 25.824/3/2006 al Înaltei Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 607/27.VIII.2010
CURTEA CONSTITUȚIONALĂ

D E C I Z I A Nr. 1.002
din 8 iulie 2010

referitoare la excepția de neconstituționalitate a prevederilor art. 50 alin. (3) și art. 501 alin. (1) și (2)
din Legea nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 50 alin. (3) și art. 501 alin. (1) și (2) din Legea
nr. 10/2001 privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
excepție ridicată de Elena Pavel în Dosarul nr. 9.866/300/2008
al Tribunalului București — Secția a IV-a civilă.
La apelul nominal răspunde, pentru autorul excepției,
avocatul Mihaela Mitrov, cu împuternicire avocațială depusă la
dosar. Lipsesc celelalte părți, față de care procedura de citare
este legal îndeplinită.
Cauza fiind în stare de judecată, președintele acordă
cuvântul avocatului autorului excepției, care solicită admiterea
acesteia, astfel cum a fost formulată.
Reprezentantul Ministerului Public pune concluzii de
respingere a excepției de neconstituționalitate. În acest sens,
invocă jurisprudența în materie a Curții Constituționale, și anume
deciziile nr. 1.183/2009 și nr. 658/2010.
C U R T E A,

având în vedere actele și lucrările dosarului, constată
următoarele:
Prin Încheierea din 23 octombrie 2009, pronunțată în Dosarul
nr. 9.866/300/2008, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 50 alin. (3) și art. 501
alin. (1) și (2) din Legea nr. 10/2001 privind regimul juridic al
unor imobile preluate în mod abuziv în perioada 6 martie
1945 — 22 decembrie 1989, excepție ridicată de Elena Pavel
într-o cauză civilă având ca obiect pretenții.
În motivarea excepției de neconstituționalitate autorul
acesteia susține că, în cadrul prevederilor care reglementează
acordarea de despăgubiri la valoarea de piață pentru imobilele
(apartamentele) vândute chiriașilor, sunt menționați ca
beneficiari ai legii exclusiv acei chiriași dobânditori cărora li s-au
desființat contractele. Instanța de fond a apreciat că autorul
excepției, care a pierdut apartamentul printr-o acțiune în
revendicare, nu este beneficiara acestor dispoziții legale. În
acest context, aceasta a apreciat că dreptul său de proprietate
este în mod grav vătămat, deoarece, chiar dacă are deschisă
calea dreptului comun, aceasta este de puține ori încununată

de succes, administrarea probelor fiind mai greoaie, ca și
executarea silită a unei astfel de hotărâri. Totodată, susține
caracterul discriminatoriu al normelor legale criticate, apreciind
că, atât timp cât legiuitorul a prevăzut aceleași norme de
protecție pentru acordarea de locuințe celor evacuați, indiferent
de procesul în urma căruia au pierdut locuința, nu se justifică
exceptarea de la beneficiul legii a celor care au pierdut prin
admiterea acțiunii în revendicare a vechiului proprietar.
Tribunalul București — Secția a IV-a civilă consideră că
textele de lege criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse la dosar, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 50 alin. (3) și art. 501 alin. (1) și (2) din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945 — 22 decembrie 1989,
republicată în Monitorul Oficial al României, Partea I, nr. 798 din
2 septembrie 2005, astfel cum au fost modificate și completate
prin Legea nr. 1/2009, publicată în Monitorul Oficial al României,
Partea I, nr. 63 din 3 februarie 2009.
Textele de lege criticate au următorul cuprins:
— Art. 50 alin. (3): ăRestituirea prețului prevăzut la alin. (2) și
(21) se face de către Ministerul Economiei și Finanțelor din
fondul extrabugetar constituit în temeiul art. 13 alin. 6 din Legea
nr. 112/1995, cu modificările ulterioare.”;
— Art. 501: ă(1) Proprietarii ale căror contracte de vânzarecumpărare, încheiate cu respectarea prevederilor Legii
nr. 112/1995, cu modificările ulterioare, au fost desființate prin
hotărâri judecătorești definitive și irevocabile au dreptul la
restituirea prețului de piață al imobilelor, stabilit conform
standardelor internaționale de evaluare.
(2) Valoarea despăgubirilor prevăzute la alin. (1) se stabilește
prin expertiză.”

MONITORUL OFICIAL AL ROMÂNIEI, PARTEA I, Nr. 607/27.VIII.2010
Autorul excepției susține că prevederile legale criticate
contravin dispozițiilor constituționale ale art. 16 alin. (1) și (2)
privind egalitatea în drepturi, art. 21 alin. (3) referitoare la
accesul liber la justiție și dreptul la un proces echitabil și ale
art. 44 alin. (1) și (2) cu privire la dreptul de proprietate.
De asemenea, sunt invocate dispozițiile art. 14 din Convenția
pentru apărarea drepturilor omului și a libertăților fundamentale,
ale art. 1 din Primul Protocol și art. 1 din Protocolul nr. 12 la
Convenția europeană.
Examinând excepția de neconstituționalitate, Curtea
constată că prevederile art. 50 alin. (3) și art. 501 alin. (1) și (2)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989 au mai făcut obiectul controlului de

13

constituționalitate, exemplu fiind Decizia nr. 658 din 11 mai 2010,
publicată în Monitorul Oficial al României, Partea I, nr. 405 din
17 iunie 2010, Decizia nr. 1.351 din 10 decembrie 2008,
publicată în Monitorul Oficial al României, Partea I, nr. 881 din
24 decembrie 2008, sau Decizia nr. 1.183 din 17 septembrie
2009, publicată în Monitorul Oficial al României, Partea I, nr. 727
din 27 octombrie 2009.
Cu acele prilejuri, Curtea a statuat că textele de lege criticate
nu contravin normelor constituționale și convenționale invocate,
astfel încât, întrucât nu au apărut împrejurări noi, care să
determine schimbarea jurisprudenței Curții Constituționale în
această materie, soluția adoptată în precedent, precum și
considerentele pe care aceasta se întemeiază își mențin
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 50 alin. (3) și art. 501 alin. (1) și (2) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată
de Elena Pavel în Dosarul nr. 9.866/300/2008 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.004
din 8 iulie 2010

referitoare la excepția de neconstituționalitate a prevederilor art. 37 alin. 2 și art. 38 alin. 1
din Codul familiei, precum și a celor ale art. 616 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 37 alin. 2 și art. 38 alin. 1 din Codul familiei,
precum și a celor ale art. 616 din Codul de procedură civilă,
excepție ridicată de Paraschiva Ghișe în Dosarul
nr. 4.855/55/2008 al Curții de Apel Timișoara — Secția civilă,
complet specializat de familie și minori.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 4.855/55/2008, Curtea de Apel Timișoara — Secția civilă,
complet specializat de familie și minori a sesizat Curtea
Constituțională cu excepția de neconstituționalitate a
prevederilor art. 37 alin. 2 și art. 38 alin. 1 din Codul familiei,
precum și a celor ale art. 616 din Codul de procedură civilă,

14

MONITORUL OFICIAL AL ROMÂNIEI, PARTEA I, Nr. 607/27.VIII.2010

excepție ridicată de Paraschiva Ghișe într-o cauză civilă având
ca obiect divorț.
În motivarea excepției de neconstituționalitate autorul
acesteia susține că prevederile art. 37 alin. 2 și art. 38 alin. 1
din Codul familiei sunt neconstituționale, întrucât dau
posibilitatea desfacerii căsătoriei într-o manieră simplă, nefiind
protejate în mod direct interesele familiei. Așa fiind, apreciază
că ar fi imperios necesar ca aceste prevederi legale să cuprindă
cu mai multă exactitate cazurile, respectiv condițiile de
desfacere a căsătoriei, dat fiind că, în mod cu totul nejustificat,
legiuitorul nu face o enumerare a împrejurărilor ce pot constitui
motive temeinice de divorț. Totodată, apreciază că art. 616 din
Codul de procedură civilă este, de asemenea, redactat într-o
manieră abstractă, generală, făcând referire în mod evaziv la
absența nejustificată a reclamantului la un termen de judecată.
Curtea de Apel Timișoara — Secția civilă, complet
specializat de familie și minori consideră că excepția de
neconstituționalitate este neîntemeiată, fiind invocată cu scopul
vădit de tergiversare a soluționării cauzei.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 37 alin. 2 și art. 38 alin. 1 din Codul familiei,
precum și cele ale art. 616 din Codul de procedură civilă, care
au următorul cuprins:
— Art. 37 alin. 2 din Codul familiei: ăCăsătoria se poate
desface prin divorț.”;
— Art. 38 alin. 1 din Codul familiei: ăInstanța judecătorească
poate desface căsătoria prin divorț atunci când, datorită unor
motive temeinice, raporturile dintre soți sunt grav vătămate și
continuarea căsătoriei nu mai este posibilă.”;
— Art. 616 din Codul de procedură civilă: ăDacă la termenul
de judecată, în primă instanță, reclamantul lipsește nejustificat
și se înfățișează numai pârâtul, cererea va fi respinsă ca
nesusținută.”
Autorul excepției susține că prevederile legale criticate
contravin dispozițiilor constituționale ale art. 16 alin. (1) și (2)
privind egalitatea în drepturi, art. 21 alin. (1) și (3) referitoare la
accesul liber la justiție și dreptul la un proces echitabil, precum
și celor ale art. 26 alin. (1) privind viața intimă, familială și privată.
Examinând excepția de neconstituționalitate, Curtea
constată că prevederile art. 37 alin. 2 și art. 38 alin. 1 din Codul
familiei au mai făcut obiectul controlului de constituționalitate,
prin raportare la aceleași dispoziții constituționale ca cele
invocate în cauza de față și având o motivare identică.

În acest sens, sunt Decizia nr. 311 din 6 aprilie 2006,
publicată în Monitorul Oficial al României, Partea I, Decizia
nr. 402 din 9 mai 2006, Decizia nr. 729 din 24 octombrie 2006,
publicată în Monitorul Oficial al României, Partea I, nr. 956 din
28 noiembrie 2006, și Decizia nr. 1.575 din 19 noiembrie 2009,
publicată în Monitorul Oficial al României, Partea I, nr. 841 din
7 decembrie 2009, prin care Curtea a statuat că aceste
prevederi legale nu contravin normelor constituționale invocate.
Astfel, prin aceste decizii Curtea a constatat că prevederile
art. 37 din Codul familiei nu fac decât să enumere cauzele de
încetare a căsătoriei, una dintre acestea fiind desfacerea prin
divorț, iar prevederile art. 38 stabilesc condițiile în care instanțele
judecătorești pot pronunța divorțul, precizând că acesta nu se
poate pronunța decât în anumite condiții, și anume când există
motive temeinice și numai dacă raporturile dintre soți sunt grav
vătămate, încât continuarea căsătoriei nu mai este posibilă,
condiții ce trebuie îndeplinite cumulativ, așa cum rezultă din text.
Curtea a constatat că, în temeiul textelor de lege criticate,
instanțele de judecată dispun de instrumente legale pentru a nu
permite desfacerea cu ușurință a căsătoriei, acționând astfel în
sensul garanției instituite prin art. 26 alin. (1) din Constituție.
Totodată, întrucât prevederile de lege criticate nu operează nicio
distincție între subiectele de drept supuse incidenței lor, Curtea
a reținut că susținerea pretinsului lor caracter discriminatoriu
este lipsită de temei și nu poate fi primită.
De asemenea, Curtea a constatat că prevederile legale
criticate, reglementând posibilitatea desfacerii căsătoriei prin
divorț și stabilind competența instanței judecătorești de a
pronunța divorțul, în anumite condiții — când, datorită unor
motive temeinice, raporturile dintre soți sunt grav vătămate și
continuarea căsătoriei nu mai este posibilă —, nu contravin
dispozițiilor art. 21 alin. (3) din Legea fundamentală. Astfel,
motivele în baza cărora se poate considera că raporturile dintre
soți sunt grav vătămate, iar continuarea căsătoriei nu mai este
posibilă sunt apreciate, în concret, de către instanță, în urma
ascultării celor doi soți și a administrării probatoriului în cauză,
părțile beneficiind de toate garanțiile procesuale pentru
respectarea dreptului la un proces echitabil.
Referitor la pretinsa neconstituționalitate a prevederilor
art. 616 din Codul de procedură civilă, prin Decizia nr. 115 din
11 aprilie 2002, publicată în Monitorul Oficial al României,
Partea I, nr. 396 din 10 iunie 2002, Curtea a reținut că, prin
derogare de la dreptul comun, în materia divorțului, prevederile
art. 616 din Codul de procedură civilă reglementează o
sancțiune procedurală specială — respingerea cererii de divorț
ca nesusținută — ce are drept temei culpa procesuală dedusă
din neînfățișarea reclamantului la termenul de judecată, în primă
instanță. Sancțiunea operează însă numai atunci când,
cumulativ, lipsa reclamantului este nejustificată și doar pârâtul se
înfățișează la judecată și se bazează pe prezumția legală de
renunțare la judecată.
Față de conținutul textului de lege criticat, Curtea a constatat
că nu se poate reține contrarietatea acestuia cu Legea
fundamentală, întrucât, în aplicarea dispozițiilor procedurale în
materia divorțului, precum și în aprecierea caracterului justificat
sau nejustificat al absenței reclamantului, instanța de judecată
se supune legii, în speță dispozițiilor Codului de procedură civilă,
ceea ce nu contravine normelor constituționale invocate.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

MONITORUL OFICIAL AL ROMÂNIEI, PARTEA I, Nr. 607/27.VIII.2010

15

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 37 alin. 2 și art. 38 alin. 1 din Codul familiei, precum și a celor
ale art. 616 din Codul de procedură civilă, excepție ridicată de Paraschiva Ghișe în Dosarul nr. 4.855/55/2008 al Curții de Apel
Timișoara — Secția civilă, complet specializat de familie și minori.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.013
din 8 iulie 2010

referitoare la excepția de neconstituționalitate a dispozițiilor art. 1410—1453 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1410—1453 din Codul civil, excepție ridicată
de Societatea Comercială ăTonic Exim” — S.R.L. din București
în Dosarul nr. 20353.01/3/2007 al Tribunalului București —
Secția a V-a civilă.
La apelul nominal lipsesc părțile, față de care procedura de
citare a fost legal îndeplinită.
Dosarul se află la al doilea termen de judecată. Magistratulasistent referă asupra faptului că în dosar a fost depusă o cerere
din partea autorului excepției prin care solicită Curții
Constituționale acordarea unui nou termen de judecată, în
vederea angajării unui apărător.
Reprezentantul Ministerului Public solicită respingerea cererii
formulate.
Deliberând, Curtea Constituțională respinge cererea de
amânare, deoarece autorul cererii nu a învederat motive
temeinice care să justifice acordarea unui nou termen, pentru
angajarea unui apărător având suficient timp de la data invocării
excepției, 18 ianuarie 2010, până în prezent.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.

C U R T E A,

având în vedere actele și lucrările dosarului, reține următoarele:
Prin Încheierea din 18 ianuarie 2010, pronunțată în Dosarul
nr. 20353.01/3/2007, Tribunalul București — Secția a V-a
civilă a sesizat Curtea Constituțională cu soluționarea
excepției de neconstituționalitate a dispozițiilor art. 1410—
1453 din Codul civil, excepție ridicată de Societatea
Comercială ăTonic Exim” — S.R.L. din București.
În motivarea excepției de neconstituționalitate autorul
enumeră și reproduce textele de lege considerate a fi
neconstituționale, precum și dispozițiile constituționale pretins
încălcate, fără a arăta în ce constă contrarietatea dintre ele.
Tribunalul București — Secția a V-a civilă apreciază că
excepția de neconstituționalitate este neîntemeiată, întrucât
autorul critică întreaga reglementare a contractului de locațiune,
iar în raport cu această împrejurare nu se poate reține că
reglementarea detaliată a unui contract numit ar putea fi de
natură să încalce accesul liber la justiție, să aducă atingere
nivelului de trai, să restrângă exercițiul unui drept sau al unei
libertăți ori să încalce obligația pozitivă a statului de a asigura
crearea condițiilor necesare pentru creșterea calității vieții.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

16

MONITORUL OFICIAL AL ROMÂNIEI, PARTEA I, Nr. 607/27.VIII.2010
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1410—1453 din Codul civil referitoare la
contractul de locațiune.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (1) și (2), art. 47, art. 53 și art. 135

alin. (1) lit. f), precum și prevederilor art. 13 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, astfel cum a
fost formulată, Curtea constată că aceasta este nemotivată,
contrar dispozițiilor art. 10 alin. (2) din Legea nr. 47/1992, potrivit
cărora ăSesizările trebuie făcute în formă scrisă și motivate”.
Simpla enumerare în sprijinul excepției a unor prevederi
constituționale pretins încălcate nu este de natură să satisfacă
exigența impusă de textul legal citat, sens în care Curtea s-a
mai pronunțat prin numeroase decizii, de exemplu, Decizia
nr. 627 din 29 mai 2008, publicată în Monitorul Oficial al
României, Partea I, nr. 555 din 23 iulie 2008, Decizia nr. 517 din
8 mai 2008, publicată în Monitorul Oficial al României, Partea I,
nr. 412 din 2 iunie 2008, Decizia nr. 245 din 19 februarie 2009,
publicată în Monitorul Oficial al României, Partea I, nr. 166 din
17 martie 2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1410—1453 din Codul civil, excepție
ridicată de Societatea Comercială ăTonic Exim” — S.R.L. din București în Dosarul nr. 20353.01/3/2007 al Tribunalului București —
Secția a V-a civilă.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 607/27.VIII.2010 conține 16 pagini.

Prețul: 3,20 lei

&JUYDGY|445932]
ISSN 1453—4495

