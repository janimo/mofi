PARTEA I

Anul 178 (XXII) — Nr. 663

Marți, 28 septembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

877.

— Hotărâre privind interoperabilitatea sistemului
feroviar ......................................................................

2–18

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
211.

675.

— Ordin al ministrului administrației și internelor pentru
aprobarea Dispozițiilor generale de apărare împotriva
incendiilor la ateliere și spații de întreținere și reparații....

19–31

— Ordin al ministrului transporturilor și infrastructurii
pentru publicarea acceptării Codului internațional
din 2008 privind stabilitatea navei în starea intactă
(Codul IS din 2008), adoptat de Organizația
Maritimă Internațională prin Rezoluția MSC.267(85) a
Comitetului Securității Maritime din 4 decembrie 2008

32

2

MONITORUL OFICIAL AL ROMÂNIEI, PARTEA I, Nr. 663/28.IX.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind interoperabilitatea sistemului feroviar
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
ARTICOLUL 1
Obiectivul și domeniul de aplicare

(1) Prezenta hotărâre stabilește condițiile care trebuie să fie
îndeplinite pentru realizarea interoperabilității sistemului feroviar
din România cu sistemul feroviar al Uniunii Europene într-un
mod care să asigure compatibilitatea cu dispozițiile Legii
nr. 55/2006 privind siguranța feroviară, cu modificările ulterioare.
Aceste condiții se referă la proiectarea, construirea, punerea în
funcțiune, modernizarea, reînnoirea, exploatarea și întreținerea
elementelor acestui sistem, precum și la calificarea profesională
și condițiile de sănătate și de siguranță ale personalului care
contribuie la exploatarea și întreținerea sa.
(2) Urmărirea acestui obiectiv trebuie să conducă la definirea
unui nivel optim de armonizare tehnică și să permită:
a) facilitarea, perfecționarea și dezvoltarea serviciilor de
transport feroviar internațional în cadrul Uniunii Europene și cu
țări terțe;
b) contribuția la crearea treptată a pieței interne de
echipamente și servicii pentru construcția, reînnoirea,
îmbunătățirea și exploatarea sistemului feroviar în Uniunea
Europeană;
c) contribuția la interoperabilitatea sistemului feroviar în
Uniunea Europeană.
(3) Prezenta hotărâre nu se aplică pentru:
a) metrouri, tramvaie și alte sisteme feroviare ușoare;
b) rețelele care sunt separate din punct de vedere funcțional
de restul sistemului feroviar și sunt destinate exclusiv exploatării
de către serviciile locale, urbane sau suburbane de transport de
călători, precum și operatorilor de transport feroviar care
operează exclusiv pe aceste rețele;
c) infrastructura feroviară privată și vehiculele care sunt
utilizate exclusiv pe o astfel de infrastructură și exclusiv în folosul
proprietarului pentru propriile operațiuni de transport;
d) infrastructura și vehiculele destinate pentru o utilizare strict
locală, istorică sau turistică.
(4) Domeniul de aplicare a specificației tehnice de
interoperabilitate (STI) se extinde treptat, în conformitate cu
art. 8 din Directiva 2008/57/CE a Parlamentului European și a
Consiliului din 17 iunie 2008 privind interoperabilitatea sistemului
feroviar în Comunitate (reformare), la întregul sistem feroviar,
inclusiv accesul pe calea ferată la terminale și principalele
instalații portuare care deservesc sau pot deservi mai mulți
utilizatori, fără a aduce atingere derogărilor de la aplicarea STI
prevăzute la art. 9.
ARTICOLUL 2
Definiții

În înțelesul prezentei hotărâri, termenii și expresiile de mai
jos au următoarele semnificații:
a) sistemul feroviar transeuropean — sistemul feroviar
convențional și cel de mare viteză, prevăzute la pct. 1 și,
respectiv, la pct. 2 din anexa nr. 1;

b) interoperabilitate — capacitatea sistemului feroviar de a
permite deplasarea sigură și neîntreruptă a trenurilor care ating
nivelurile necesare de performanță pentru aceste linii. Această
capacitate depinde de toate condițiile tehnice, operaționale și
de reglementare care trebuie îndeplinite pentru a respecta
cerințele esențiale;
c) vehicul — un vehicul feroviar care circulă pe propriile roți
pe liniile de cale ferată, cu sau fără tracțiune. Un vehicul este
alcătuit din unul sau mai multe subsisteme structurale și
funcționale sau părți ale acestor subsisteme;
d) rețea — liniile, stațiile, terminalele și orice echipamente
fixe necesare pentru asigurarea exploatării continue și în condiții
de siguranță a sistemului feroviar;
e) subsisteme — rezultatul împărțirii sistemului feroviar
prevăzut în anexa nr. 2. Aceste subsisteme, pentru care trebuie
formulate cerințele esențiale, pot fi structurale sau funcționale;
f) constituenți de interoperabilitate — orice componentă
elementară, grup de componente, subansamblu sau ansamblu
complet din echipamentul încorporat ori care se intenționează a
fi încorporat într-un subsistem, de care depinde, direct sau
indirect, interoperabilitatea sistemului feroviar. Noțiunea
ăconstituent” acoperă atât obiectele corporale, cât și pe cele
necorporale, precum programele de calculator;
g) cerințe esențiale — toate condițiile precizate în anexa
nr. 3, pe care trebuie să le îndeplinească sistemul feroviar,
subsistemele și constituenții de interoperabilitate, inclusiv
interfețele;
h) specificație europeană — o specificație tehnică comună,
un agrement tehnic european sau un standard național care
transpune un standard european, definit în anexa XXI la
Directiva 2004/17/CE a Parlamentului European și a Consiliului
din 31 martie 2004 de coordonare a procedurilor de atribuire a
contractelor de achiziții în sectoarele apei, energiei,
transporturilor și serviciilor poștale;
i) specificație tehnică de interoperabilitate (STI) — o
specificație adoptată în conformitate cu prezenta hotărâre, pe
care trebuie să o respecte fiecare subsistem sau parte de
subsistem pentru a îndeplini cerințele esențiale și a asigura
interoperabilitatea sistemului feroviar;
j) organisme notificate — organismele responsabile pentru
evaluarea conformității sau a aptitudinii de utilizare a
constituenților de interoperabilitate ori pentru evaluarea
procedurii de verificare ăCE” a subsistemelor;
k) parametri de bază — orice condiție tehnică, operațională
sau de reglementare care este esențială pentru
interoperabilitate și care este specificată în STI aplicabile;
l) caz special — orice parte a sistemului feroviar care
necesită includerea unor dispoziții speciale în STI, temporare
sau definitive, ca urmare a constrângerilor geografice,
topografice ori de mediu urban sau de coerență în raport cu
sistemul existent. Pot fi incluse, în special, linii și rețele de cale
ferată izolate de rețeaua Uniunii Europene, gabaritul,
ecartamentul sau entraxa liniilor de cale ferată și vehiculele
destinate exclusiv utilizării locale, regionale ori istorice, precum
și vehiculele provenite din țări terțe sau destinate acestora;

MONITORUL OFICIAL AL ROMÂNIEI, PARTEA I, Nr. 663/28.IX.2010
m) modernizare — orice lucrare de modificare majoră a unui
subsistem sau a unei părți a subsistemului care îmbunătățește
performanțele generale ale subsistemului;
n) reînnoire — orice lucrare majoră de înlocuire a unui
subsistem sau a unei părți a subsistemului care nu modifică
performanțele generale ale subsistemului;
o) sistem feroviar existent — structura compusă din liniile și
instalațiile fixe ale sistemului feroviar existent și vehiculele, de
toate categoriile și originile, care se deplasează pe această
infrastructură;
p) înlocuire în cadrul întreținerii — orice înlocuire de
componente cu piese având funcții și performanțe identice în
cadrul întreținerii preventive sau de remediere;
q) punere în funcțiune — toate operațiunile prin care un
subsistem sau un vehicul este adus în starea de funcționare
nominală;
r) parte contractantă — orice entitate, publică ori privată, care
comandă proiectarea și/sau construirea ori reînnoirea sau
modernizarea unui subsistem. Entitatea în cauză poate fi un
operator de transport feroviar, un administrator de infrastructură
sau un deținător ori concesionarul responsabil pentru
desfășurarea unui proiect;
s) deținător — persoana sau entitatea care exploatează un
vehicul ca mijloc de transport, fie că este proprietarul unui
vehicul, fie că are dreptul de a-l utiliza, și care este înregistrată
ca atare în Registrul național al vehiculelor (RNV) menționat la
art. 30;
ș) proiect într-un stadiu avansat de dezvoltare — orice
proiect al cărui stadiu de planificare/construcție a atins un punct
în care o schimbare în specificațiile tehnice ar fi inacceptabilă.
Un astfel de impediment poate fi de natură juridică, contractuală,
economică, financiară, socială sau de mediu și trebuie justificat
în mod corespunzător;
t) standard armonizat — orice standard european adoptat de
unul dintre organismele europene de standardizare menționate
în anexa I la Directiva 98/34/CE a Parlamentului European și a
Consiliului din 22 iunie 1998 de stabilire a unei proceduri pentru
furnizarea de informații în domeniul standardelor și
reglementărilor tehnice și a normelor privind serviciile în
societatea informațională în legătură cu un mandat din partea
Comisiei elaborat în conformitate cu procedura la care se face
trimitere în art. 6 alin. (3) din respectiva directivă și care, separat
sau împreună cu alte standarde, furnizează o soluție privind
conformitatea cu o prevedere legală;
ț) autoritate națională de siguranță — o autoritate de
siguranță, astfel cum este definită la art. 3 lit. g) din Legea
nr. 55/2006, cu modificările ulterioare;
u) tip — un tip de vehicul care definește caracteristicile de
proiectare de bază ale vehiculului care fac obiectul unui singur
certificat de omologare descris în modulul B din Decizia
93/465/CEE a Consiliului din 22 iulie 1993 privind modulele
diverselor faze ale procedurilor de evaluare a conformității și
normele de aplicare și utilizare a mărcii de conformitate CE, care
sunt propuse spre a fi utilizate în cadrul directivelor de
armonizare tehnică;
v) serii — un număr de vehicule identice aparținând unui
singur tip de proiect;
w) agenție — Agenția Feroviară Europeană, înființată prin
Regulamentul (CE) nr. 881/2004 al Parlamentului European și al
Consiliului din 29 aprilie 2004 privind înființarea unei Agenții
Europene a Căilor Ferate (Regulamentul privind agenția);
x) entitate responsabilă de întreținere — entitatea care
răspunde de întreținerea unui vehicul și care este înregistrată
ca atare în RNV.

3

ARTICOLUL 3
Compatibilitate generală

(1) Prezenta hotărâre are ca obiect dispozițiile care privesc,
pentru fiecare subsistem, constituenții de interoperabilitate,
interfețele și procedurile, precum și condițiile de compatibilitate
generală a sistemului feroviar, necesare pentru realizarea
interoperabilității sale.
(2) Cu toate acestea, în cazul constituenților de
interoperabilitate, incluzând interfețele, concordanța cu cerințele
esențiale ale acestei hotărâri poate necesita utilizarea unor
specificații europene individuale, elaborate în acest scop.
ARTICOLUL 4
Cerințe esențiale

(1) Sistemul feroviar, subsistemele și constituenții de
interoperabilitate, inclusiv interfețele, respectă cerințele
esențiale aplicabile.
(2) Specificațiile tehnice suplimentare prevăzute la art. 34 din
Directiva 2004/17/CE a Parlamentului European și a Consiliului,
necesare pentru a completa specificațiile europene sau alte
standarde care se aplică la nivelul Uniunii Europene, nu trebuie
să contravină cerințelor esențiale.
CAPITOLUL II
Specificații tehnice de interoperabilitate
ARTICOLUL 5
Conținutul STI

(1) Fiecare subsistem intră sub incidența unei STI. După caz,
un subsistem poate intra sub incidența mai multor STI, iar sub
incidența unei STI pot intra mai multe subsisteme.
(2) Subsistemele trebuie să corespundă cu STI în vigoare la
data punerii lor în funcțiune, a modernizării sau a reînnoirii lor,
în conformitate cu prezenta hotărâre; această concordanță este
menținută în permanență pe durata utilizării subsistemului.
(3) Ministerul Transporturilor și Infrastructurii poate să aprobe
sau să propună spre aprobare, după caz, acte normative
referitoare la utilizarea infrastructurilor pentru deplasarea
vehiculelor care nu intră sub incidența STI.
ARTICOLUL 6
Adoptarea, revizuirea și publicarea STI

(1) Ministerul Transporturilor și Infrastructurii participă la
evaluarea soluțiilor tehnice aferente elaborării, adoptării și
revizuirii STI prin furnizarea datelor solicitate, în conformitate cu
prevederile art. 6 alin. (4) din Directiva 2008/57/CE a
Parlamentului European și a Consiliului.
(2) STI se adoptă și se revizuiesc de către Comisia
Europeană și se publică în Jurnalul Oficial al Uniunii Europene.
ARTICOLUL 7
Deficiențe ale STI

Dacă, după adoptarea unei STI, se constată că aceasta nu
îndeplinește în totalitate cerințele esențiale, se aplică procedurile
prevăzute la art. 7 din Directiva 2008/57/CE a Parlamentului
European și a Consiliului.
ARTICOLUL 8
Extinderea domeniului de aplicare a STI

(1) Până la intrarea în vigoare a extinderii domeniului de
aplicare a STI la întreaga rețea feroviară:
a) autorizațiile de punere în funcțiune a subsistemelor de
vehicule și control-comandă și semnalizare la bord, a căror
utilizare este prevăzută cel puțin parțial pe partea de rețea care

4

MONITORUL OFICIAL AL ROMÂNIEI, PARTEA I, Nr. 663/28.IX.2010

nu este încă cuprinsă în domeniul de aplicare al STI, pentru
partea respectivă a rețelei și a subsistemelor de infrastructură,
energie și control-comandă și semnalizare pe calea ferată pe
acele părți de rețea care nu sunt încă cuprinse în domeniul de
aplicare al STI se acordă în conformitate cu prevederile art. 8 din
Legea nr. 55/2006, cu modificările ulterioare, sau, după caz, ale
art. 17 din prezenta hotărâre;
b) autorizațiile de punere în funcțiune a vehiculelor a căror
utilizare este prevăzută uneori pe partea de rețea care nu este
încă cuprinsă în domeniul de aplicare al STI, pentru partea
respectivă a rețelei se acordă în conformitate cu prevederile
art. 21—27 și cu prevederile art. 8 din Legea nr. 55/2006, cu
modificările ulterioare, sau, după caz, ale art. 17 alin. (3) din
prezenta hotărâre.
(2) STI noi sau revizuite, adoptate în conformitate cu
prevederile art. 8 alin. (2) din Directiva 2008/57/CE a
Parlamentului European și a Consiliului, pot să nu fie aplicate în
cazul proiectelor aflate într-un stadiu avansat de elaborare sau
care fac obiectul unui contract în curs de derulare în momentul
publicării grupului de STI relevante.
ARTICOLUL 9
Derogări

(1) În absența unor cazuri specifice relevante, se poate
excepta de la aplicarea uneia sau a mai multor STI în
conformitate cu prezentul articol, în următoarele cazuri:
a) pentru un proiect de subsistem nou, pentru reînnoirea ori
modernizarea unui sistem existent sau pentru orice element
prevăzut la art. 1 alin. (1) care se află într-un stadiu avansat de
dezvoltare sau care face obiectul unui contract în curs de
executare atunci când se publică aceste STI;
b) pentru orice proiect de reînnoire sau modernizare a unui
subsistem existent, în cazul în care gabaritul de încărcare,
ecartamentul, spațiul dintre liniile de cale ferată sau tensiunea
de alimentare a liniilor electrificate prevăzute în aceste STI nu
sunt compatibile cu cele ale subsistemului existent;
c) pentru un proiect de subsistem nou, de reînnoire sau
modernizare a unui subsistem existent, în cazul în care rețeaua
feroviară este separată ori izolată de mare sau separată ca
urmare a unor condiții geografice speciale de rețeaua feroviară
din restul Uniunii Europene;
d) pentru orice reînnoire, extindere sau modernizare a unui
subsistem existent, în cazul în care aplicarea acestor STI ar
compromite viabilitatea economică a proiectului și/sau
compatibilitatea sistemului feroviar;
e) în cazul în care, în urma unui accident sau a unui dezastru
natural, condițiile pentru refacerea rapidă a rețelei feroviare nu
permit, din punct de vedere economic ori tehnic, aplicarea
parțială sau totală a STI relevante;
f) pentru vehiculele care circulă spre/dinspre țări terțe în care
ecartamentul liniilor de cale ferată diferă de ecartamentul rețelei
feroviare principale din Uniunea Europeană.
(2) În toate cazurile menționate la alin. (1), Ministerul
Transporturilor și Infrastructurii transmite Comisiei Europene un
dosar cuprinzând informațiile prevăzute în anexa nr. 9.
(3) În cazul menționat la alin. (1) lit. a), în termen de un an de
la data intrării în vigoare a fiecărei STI, Ministerul Transporturilor
și Infrastructurii transmite Comisiei Europene o listă de proiecte
care se desfășoară pe teritoriul României și se află într-un stadiu
avansat de dezvoltare.
(4) În cazurile prevăzute la alin. (1) lit. a), c) și e) se pot aplica
fără întârziere dispoziții alternative prevăzute în anexa nr. 9.
(5) În cazurile prevăzute la alin. (1) lit. b), d) și f), în absența
unei decizii a Comisiei Europene, cererea este considerată
acceptată. Până la adoptarea deciziei Comisiei Europene, în
cazul prevăzut la alin. (1) lit. f), se pot aplica dispoziții alternative
prevăzute în anexa nr. 9.

CAPITOLUL III
Constituenți de interoperabilitate
ARTICOLUL 10
Introducerea pe piață a constituenților de interoperabilitate

(1) Producătorii, comercianții și utilizatorii implicați iau toate
măsurile necesare pentru a se asigura că constituenții de
interoperabilitate:
a) sunt introduși pe piață numai dacă permit realizarea
interoperabilității în cadrul sistemului feroviar și respectă în
același timp cerințele esențiale;
b) sunt folosiți în domeniul lor de utilizare conform destinației
și sunt instalați și întreținuți în mod corespunzător.
Aceste dispoziții nu împiedică introducerea pe piață a acestor
constituenți pentru alte aplicații.
(2) Pe teritoriul României nu se admite interzicerea, limitarea
ori împiedicarea introducerii pe piață a constituenților de
interoperabilitate destinați utilizării în sistemul feroviar, dacă
aceștia respectă prevederile prezentei hotărâri. În primul rând,
nu se pot impune verificări care au fost deja efectuate în cadrul
procedurii privind declarația ăCE” de conformitate sau de
aptitudini de utilizare, ale cărei componente sunt prezentate în
anexa nr. 4.
ARTICOLUL 11
Conformitatea și aptitudinile de utilizare

(1) Se consideră că acei constituenți pentru care există
declarația ăCE” de conformitate sau de aptitudini de utilizare
respectă cerințele esențiale ale prezentei hotărâri.
(2) Orice constituent de interoperabilitate este supus
procedurii de evaluare a conformității și a aptitudinii de utilizare
în scopul indicat în respectiva STI și este însoțit de certificatul
corespunzător.
(3) Se consideră că un constituent de interoperabilitate
îndeplinește cerințele esențiale în cazul în care respectă
condițiile prevăzute în respectiva STI sau în specificațiile
europene corespunzătoare, realizate pentru respectarea
acestor condiții.
(4) Piesele de schimb pentru subsisteme care sunt deja puse
în funcțiune în momentul intrării în vigoare a STI
corespunzătoare pot fi instalate în aceste subsisteme fără a fi
nevoie să facă obiectul procedurii prevăzute la alin. (2).
(5) STI pot prevedea o perioadă tranzitorie pentru produsele
feroviare identificate de STI respective ca constituenți de
interoperabilitate care au fost deja introduse pe piață în
momentul intrării în vigoare a STI. Acești constituenți trebuie să
îndeplinească cerințele prevăzute la art. 10 alin. (1).
ARTICOLUL 12
Neconformitatea specificațiilor europene cu cerințele esențiale

Atunci când se consideră că specificațiile europene utilizate
direct sau indirect pentru realizarea obiectivului prezentei
hotărâri nu îndeplinesc cerințele esențiale, Ministerul
Transporturilor și Infrastructurii informează Comisia Europeană.
ARTICOLUL 13
Procedura pentru declarația ăCE” de conformitate
sau de aptitudini de utilizare

(1) Pentru a elibera declarația ăCE” de conformitate sau de
aptitudini de utilizare a unui constituent de interoperabilitate,
producătorul sau reprezentantul său autorizat din cadrul Uniunii
Europene aplică dispozițiile prezentate în STI relevante.
(2) În cazul în care STI corespunzătoare impune acest lucru,
evaluarea conformității sau a aptitudinii de utilizare a unui
constituent de interoperabilitate este efectuată de organismul

MONITORUL OFICIAL AL ROMÂNIEI, PARTEA I, Nr. 663/28.IX.2010
notificat căruia producătorul ori reprezentantul său autorizat din
cadrul Uniunii Europene i-a prezentat cererea.
(3) Atunci când constituenții de interoperabilitate intră sub
incidența altor acte normative care au transpus directive ale
Uniunii Europene, care privesc alte aspecte, declarația ăCE” de
conformitate sau de aptitudini de utilizare precizează că acești
constituenți de interoperabilitate respectă și cerințele acestor
acte normative.
(4) Atunci când nici producătorul, nici reprezentantul său
autorizat din cadrul Uniunii Europene nu a respectat obligațiile
care îi revin în conformitate cu dispozițiile alin. (1) și (3), aceste
obligații revin oricărei persoane fizice sau juridice care introduce
pe piață constituenți de interoperabilitate. Aceleași obligații se
aplică oricărei persoane fizice sau juridice care asamblează
constituenți de interoperabilitate ori părți ale acestora având
diverse origini sau care produce constituenți de interoperabilitate
pentru uz propriu, în sensul prezentei hotărâri.
(5) Fără a aduce atingere dispozițiilor art. 14:
a) în fiecare caz în care se constată că declarația ăCE” de
conformitate a fost eliberată în mod necorespunzător
producătorului sau reprezentantului său autorizat din cadrul
Uniunii Europene i se solicită, în cazul în care este necesar, să
aducă constituentul de interoperabilitate la o stare de
conformitate și să nu mai încalce normele, în condițiile valabile
pe teritoriul României;
b) atunci când neconformitatea se menține, se adoptă toate
măsurile adecvate pentru a restrânge sau a interzice
introducerea pe piață a constituentului de interoperabilitate în
cauză ori pentru a se asigura că acesta este retras de pe piață
în conformitate cu procedurile prevăzute la art. 14.
ARTICOLUL 14
Neconformitatea constituenților de interoperabilitate
cu cerințele esențiale

(1) Atunci când se constată că este puțin probabil ca unul
dintre constituenții de interoperabilitate care face obiectul
declarației ăCE” de conformitate sau de aptitudini de utilizare și
care a fost introdus pe piață să respecte cerințele esențiale dacă
este utilizat cu destinația propusă, producătorii, comercianții și
utilizatorii implicați iau măsurile necesare pentru a-i restrânge
domeniul de aplicare, a interzice utilizarea sa sau pentru a-l
retrage de pe piață. Ministerul Transporturilor și Infrastructurii
informează de îndată Comisia Europeană cu privire la măsurile
adoptate și motivează deciziile luate, precizând în special dacă
lipsa conformității are drept cauză:
a) neîndeplinirea cerințelor esențiale;
b) aplicarea incorectă a specificațiilor europene, atunci când
se are în vedere aplicarea unor astfel de specificații;
c) inadecvarea specificațiilor europene.
(2) Atunci când decizia prevăzută la alin. (1) este justificată
prin existența unei lacune în specificațiile europene, se aplică
procedura prevăzută la art. 12.
(3) Atunci când un constituent de interoperabilitate care face
obiectul declarației ăCE” de conformitate nu îndeplinește
cerințele, Autoritatea de Siguranță Feroviară Română adoptă
măsuri adecvate împotriva celor care au eliberat declarația, iar
Ministerul Transporturilor și Infrastructurii informează Comisia
Europeană și celelalte state membre ale Uniunii Europene cu
privire la aceasta.

5

CAPITOLUL IV
Subsisteme
ARTICOLUL 15
Procedura pentru punerea în funcțiune

(1) Fără a aduce atingere prevederilor cap. V, punerea în
funcțiune a acelor subsisteme structurale din componența
sistemului feroviar care sunt amplasate sau exploatate pe
teritoriul României trebuie să fie autorizată de Autoritatea de
Siguranță Feroviară Română, înființată conform prevederilor
Legii nr. 55/2006, cu modificările ulterioare. În acest scop
Autoritatea de Siguranță Feroviară Română ia toate măsurile
adecvate pentru a se asigura că aceste subsisteme pot fi puse
în funcțiune numai dacă sunt proiectate, construite și instalate
astfel încât, la integrarea în sistemul feroviar, să respecte
cerințele esențiale privitoare la ele. În special se verifică dacă
subsistemele sunt compatibile din punct de vedere tehnic cu
sistemul în care urmează să fie integrate, respectiv integrarea în
siguranță a subsistemelor în conformitate cu art. 4 alin. (3) și
art. 6 alin. (3) din Legea nr. 55/2006, cu modificările ulterioare.
(2) Autoritatea de Siguranță Feroviară Română verifică,
înainte de punerea în funcțiune a acestor subsisteme, dacă
acestea se conformează, după caz, dispozițiilor relevante din
STI privind exploatarea și întreținerea.
(3) După ce aceste sisteme sunt puse în funcțiune,
verificarea se efectuează:
a) pentru infrastructuri, în cadrul acordării și monitorizării
autorizațiilor de siguranță în conformitate cu art. 11 din Legea
nr. 55/2006, cu modificările ulterioare;
b) pentru vehicule, în cadrul acordării și monitorizării
certificatelor de siguranță în conformitate cu art. 10 din Legea
nr. 55/2006, cu modificările ulterioare.
În acest scop, se folosesc procedurile de evaluare și
verificare stabilite în STI structurale și funcționale
corespunzătoare.
ARTICOLUL 16
Libera circulație a subsistemelor

Fără a aduce atingere dispozițiilor art. 15 alin. (1), pe teritoriul
României nu se admite interzicerea, restrângerea sau
împiedicarea construirii, punerii în funcțiune și exploatării
subsistemelor structurale din componența sistemului de
transport feroviar care respectă cerințele esențiale. În special
nu se pot solicita verificări care au fost deja efectuate ca parte
a procedurii de acordare a declarației de verificare ăCE” a
subsistemelor, ale cărei elemente constitutive sunt prezentate
în anexa nr. 5, sau într-un alt stat membru al Uniunii Europene,
înainte sau după intrarea în vigoare a Directivei 2008/57/CE a
Parlamentului European și a Consiliului, în vederea verificării
conformității cu cerințe identice în condiții identice de exploatare.
ARTICOLUL 17
Conformitatea cu STI și normele naționale

(1) Se consideră ca fiind interoperabile și îndeplinind
cerințele esențiale referitoare la ele subsistemele structurale din
componența sistemului feroviar care fac obiectul unei declarații
de verificare ăCE”.
(2) Verificarea interoperabilității, în conformitate cu cerințele
esențiale, pentru un subsistem structural din componența
sistemului feroviar se dovedește prin raportare la STI, atunci
când acestea există.
(3) Autoritatea de Siguranță Feroviară Română întocmește,
pentru fiecare subsistem, o listă a normelor tehnice utilizate
pentru aplicarea cerințelor esențiale și Ministerul Transporturilor
și Infrastructurii transmite această listă Comisiei Europene, în

6

MONITORUL OFICIAL AL ROMÂNIEI, PARTEA I, Nr. 663/28.IX.2010

cazul în care nu există o STI relevantă, a fost notificată o
derogare în temeiul art. 9 sau un caz special impune aplicarea
unor norme tehnice care nu sunt incluse în STI relevantă.
(4) Lista cu normele tehnice utilizate va fi transmisă ori de
câte ori se modifică lista cu normele tehnice care trebuia
notificată până la 30 aprilie 2005, în conformitate cu art. 16
alin. (3) din Directiva 96/48/CE a Consiliului din 23 iulie 1996
privind interoperabilitatea sistemului feroviar transeuropean de
mare viteză și cu art. 16 alin. (3) din Directiva 2001/16/CE a
Parlamentului European și a Consiliului din 19 martie 2001
privind interoperabilitatea sistemului feroviar transeuropean
convențional, după notificarea derogării sau după publicarea STI
în cauză. Cu această ocazie, se desemnează și organismele
responsabile pentru efectuarea, în cazul acestor norme tehnice,
a procedurii de verificare ăCE” menționate la art. 18.
(5) La solicitarea Comisiei Europene, Ministerul
Transporturilor și Infrastructurii pune la dispoziție textul integral
al normelor notificate.
(6) Ministerul Transporturilor și Infrastructurii poate să opteze
să nu notifice normele și restricțiile strict locale. În astfel de
cazuri, normele și restricțiile respective se menționează în
registrele de infrastructură prevăzute la art. 32.
(7) Normele tehnice obligatorii sunt publicate și puse la
dispoziția tuturor administratorilor de infrastructură, a
operatorilor de transport feroviar, solicitanților de autorizații de
punere în funcțiune într-un limbaj clar, care poate fi înțeles de
părțile interesate.
ARTICOLUL 18
Procedura de emitere a declarației de verificare ăCE”

(1) Pentru emiterea declarației de verificare ăCE” pentru
subsisteme, solicitantul invită organismul notificat pe care l-a
selectat în acest scop să aplice procedura de verificare ăCE”
prevăzută în anexa nr. 6. Solicitantul poate fi partea contractantă
sau producătorul ori reprezentantul său autorizat din cadrul
Uniunii Europene.
(2) Obligația organismului notificat responsabil de verificarea
ăCE” a unui subsistem începe din faza de proiectare și acoperă
întreaga perioadă de producție, până la faza de recepție
dinaintea dării în exploatare a subsistemului. Aceasta include,
de asemenea, verificarea interfețelor subsistemului în cauză cu
sistemul în care este încorporat, pe baza informațiilor disponibile
în STI relevantă și în registrele prevăzute la art. 31 și 32.
(3) Organismul notificat este responsabil de redactarea
dosarului tehnic care trebuie să însoțească declarația de
verificare ăCE”. Acest dosar tehnic trebuie să conțină toate
documentele necesare referitoare la caracteristicile
subsistemului și, după caz, toate documentele care atestă
conformitatea constituenților de interoperabilitate. Dosarul
trebuie să conțină, de asemenea, toate elementele referitoare la
condițiile și limitele de utilizare, precum și instrucțiuni referitoare
la service, verificare continuă sau periodică, reglare și
întreținere.
(4) Organismul notificat poate emite declarații intermediare
de verificare pentru anumite etape ale procedurii de verificare
sau anumite părți ale subsistemului. În acest caz, se aplică
procedura prevăzută în anexa nr. 6.
(5) În cazul în care STI relevante permit acest lucru,
organismul notificat poate emite certificate de conformitate
pentru o serie de subsisteme sau anumite părți ale
subsistemelor respective.
ARTICOLUL 19
Neconformitatea subsistemelor cu cerințele esențiale

(1) Atunci când constată că un subsistem structural care face
obiectul unei declarații de verificare ăCE” însoțite de dosarul

tehnic nu este pe deplin conform cu prezenta hotărâre și, în
special, nu îndeplinește cerințele esențiale, Autoritatea de
Siguranță Feroviară Română poate solicita efectuarea de
verificări suplimentare.
(2) La solicitarea Autorității de Siguranță Feroviară Române,
Ministerul Transporturilor și Infrastructurii informează imediat
Comisia Europeană cu privire la verificările suplimentare
solicitate și prezintă motivele care le justifică.
(3) În informare se precizează dacă nerespectarea în
întregime a prezentei directive se datorează:
a) nerespectării cerințelor esențiale sau a unei STI ori
aplicării incorecte a unei STI;
b) caracterului inadecvat al unei STI.
ARTICOLUL 20
Punerea în funcțiune a subsistemelor existente
după reînnoire sau modernizare

(1) În cazul reînnoirii sau modernizării, entitatea contractantă
ori producătorul transmite Autorității de Siguranță Feroviară
Române un dosar care descrie proiectul. Autoritatea de
Siguranță Feroviară Română examinează acest dosar și, ținând
seama de strategia de punere în aplicare indicată în STI
aplicabilă, decide dacă amploarea lucrărilor face necesară o
nouă autorizație de punere în funcțiune în înțelesul prezentei
hotărâri.
(2) O autorizație nouă de punere în funcțiune este necesară
ori de câte ori nivelul general de siguranță a subsistemului
respectiv poate fi afectat negativ de lucrările avute în vedere. În
cazul în care este necesară o autorizație nouă, Autoritatea de
Siguranță Feroviară Română decide în ce măsură este
necesară aplicarea STI în cazul proiectului. Autoritatea de
Siguranță Feroviară Română adoptă decizia în cauză în termen
de 4 luni de la depunerea dosarului complet de către solicitant.
(3) Atunci când este necesară o autorizație nouă, iar STI nu
este aplicată integral, pe baza solicitării Autorității de Siguranță
Feroviară Române, Ministerul Transporturilor și Infrastructurii
notifică următoarele informații Comisiei Europene:
a) motivul pentru care STI nu este aplicată integral;
b) caracteristicile tehnice care se aplică în locul STI;
c) organismele responsabile cu aplicarea, în cazul acelor
caracteristici, a procedurii de verificare ăCE” prevăzute la art. 18.
CAPITOLUL V
Vehicule
ARTICOLUL 21
Autorizația de punere în funcțiune a vehiculelor

(1) Înainte de a fi utilizat într-o rețea, orice vehicul este
autorizat în vederea punerii în funcțiune de către Autoritatea de
Siguranță Feroviară Română competentă pentru rețeaua
respectivă, cu excepția cazurilor în care prezentul capitol
prevede altfel.
(2) Un vehicul conform cu STI este autorizat în conformitate
cu art. 22 sau 23.
(3) Un vehicul care nu este conform cu STI este autorizat în
conformitate cu art. 24 sau 25.
(4) Un vehicul care este conform cu un tip autorizat este
autorizat în conformitate cu art. 26.
(5) O autorizație acordată în România este valabilă în toate
celelalte state membre ale Uniunii Europene, fără a aduce
atingere dispozițiilor art. 23 și 25 privind autorizațiile
suplimentare. Prin ordin al ministrului transporturilor și
infrastructurii se stabilesc condițiile în care sunt necesare
autorizații suplimentare în conformitate cu dispozițiile relevante
ale art. 23, în cazul vehiculelor conforme cu STI, sau cu art. 25,
în cazul vehiculelor neconforme cu STI.

MONITORUL OFICIAL AL ROMÂNIEI, PARTEA I, Nr. 663/28.IX.2010
(6) Orice cerere pentru autorizația de punere în funcțiune
face obiectul unei decizii a Autorității de Siguranță Feroviară
Române, în conformitate cu art. 22 și 23 sau cu art. 24 și 25.
Autorizația de punere în funcțiune poate stipula condiții de
utilizare și alte restricții.
(7) Orice decizie negativă a Autorității de Siguranță Feroviară
Române cu privire la punerea în funcțiune a unui vehicul feroviar
se motivează în mod corespunzător. În termen de o lună de la
primirea deciziei negative, solicitantul poate cere Autorității de
Siguranță Feroviară Române revizuirea deciziei din motive
justificate în mod corespunzător. În termen de două luni de la
primirea contestației, Autoritatea de Siguranță Feroviară
Română confirmă sau infirmă decizia. Dacă se confirmă decizia
negativă, solicitantul poate cere instanțelor de contencios
administrativ, potrivit reglementărilor legale în vigoare, revizuirea
deciziei din motive justificate în mod corespunzător.
(8) În cazul în care Autoritatea de Siguranță Feroviară
Română nu adoptă în termenele stabilite o decizie prevăzută la
art. 23 alin. (7) și la art. 25 alin. (5), se consideră că punerea în
funcțiune a vehiculului feroviar în cauză a fost autorizată după
expirarea unei perioade de 3 luni de la sfârșitul termenelor
menționate. Autorizațiile acordate în temeiul prezentului alineat
sunt valabile doar în rețeaua pentru care Autoritatea de
Siguranță Feroviară Română nu a reacționat în termenele
stabilite.
(9) Autoritatea de Siguranță Feroviară Română care
intenționează să revoce o autorizație de punere în funcțiune
acordată de ea însăși sau o autorizație acordată de solicitant în
conformitate cu alin. (8) utilizează procedura de revizuire a
certificatelor de siguranță prevăzută la art. 10 alin. (5) din Legea
nr. 55/2006 sau, după caz, procedura de revizuire a autorizațiilor
de siguranță prevăzută la art. 11 alin. (3) din Legea nr. 55/2006.
(10) În cazul unei proceduri de apel, instanța de contencios
administrativ competentă prevăzută la alin. (7) poate solicita
Agenției Feroviare Europene un aviz care, în acest caz, este
emis în termen de o lună de la depunerea cererii și transmis
solicitantului, instanței de contencios administrativ competente
și Autorității de Siguranță Feroviară Române care refuză
acordarea autorizației.
(11) În cazul vehiculelor care rulează între România și o țară
terță, pe o rețea al cărei ecartament este diferit de cel al rețelei
principale din cadrul Uniunii Europene și pentru care se poate
acorda o derogare în conformitate cu art. 9 alin. (5) sau care
reprezintă cazuri specifice, normele naționale prevăzute la
art. 22 alin. (2) lit. b) și la art. 24 alin. (2) lit. b) pot include
acorduri internaționale în măsura în care sunt compatibile cu
legislația Uniunii Europene.
(12) Autorizațiile de punere în funcțiune care au fost acordate
înainte de data intrării în vigoare a prezentei hotărâri, inclusiv
autorizațiile emise în temeiul unor acorduri internaționale, în
special RIC (Regolamento Internazionale Carozze) și RIV
(Regolamento Internazionale Veicoli), rămân valabile în
conformitate cu condițiile în care au fost acordate. Această
dispoziție prevalează asupra art. 22—25.
(13) Autoritatea de Siguranță Feroviară Română poate
acorda autorizații de punere în funcțiune pentru o serie de
vehicule. În acest scop, Autoritatea de Siguranță Feroviară
Română informează solicitantul cu privire la procedura care
trebuie urmată.
(14) Autorizațiile de punere în funcțiune acordate în
conformitate cu prezentul articol nu aduc atingere altor condiții
impuse operatorilor de transport feroviar și administratorilor de
infrastructură pentru exploatarea unor astfel de vehicule pe
rețeaua relevantă în conformitate cu art. 9—11 din Legea
nr. 55/2006.

7

ARTICOLUL 22
Autorizația inițială de punere în funcțiune
pentru vehiculele conforme cu STI

(1) Prezentul articol se aplică vehiculelor conforme cu toate
STI relevante în vigoare în momentul punerii în funcțiune, cu
condiția ca o parte semnificativă dintre cerințele esențiale să fie
prevăzute în respectivele STI și ca STI relevantă privind
materialul rulant să fi intrat în vigoare și să fie aplicabilă.
(2) Autorizația inițială se acordă de către Autoritatea de
Siguranță Feroviară Română după cum urmează:
a) atunci când toate subsistemele structurale ale vehiculului
au fost autorizate în conformitate cu dispozițiile cap. IV,
autorizația se acordă fără verificări suplimentare;
b) în cazul vehiculelor care dispun de toate declarațiile ăCE”
de verificare necesare, conform dispozițiilor art. 18, criteriile pe
care Autoritatea de Siguranță Feroviară Română le poate
verifica în scopul emiterii unei autorizații de punere în funcțiune
pot avea în vedere doar următoarele aspecte:
(i) compatibilitatea tehnică dintre subsistemele relevante ale
vehiculului și integrarea lor în condiții de siguranță în
conformitate cu art. 15 alin. (1);
(ii) compatibilitatea tehnică dintre vehiculul și rețeaua în
cauză;
(iii) normele naționale aplicabile punctelor deschise;
(iv) normele naționale aplicabile cazurilor specifice
identificate în mod corespunzător în STI relevante.
ARTICOLUL 23
Autorizații suplimentare pentru punerea în funcțiune
a vehiculelor conforme cu STI

(1) Vehiculele care sunt pe deplin conforme cu STI în ceea
ce privește toate aspectele subsistemelor relevante, fără cazuri
specifice și fără puncte deschise legate strict de compatibilitatea
tehnică dintre vehicul și rețea, nu trebuie să facă obiectul unei
autorizații suplimentare pentru punerea în funcțiune atât timp
cât circulă în rețele conforme cu STI în alte state membre ale
Uniunii Europene sau în condițiile specificate în STI
corespunzătoare.
(2) În cazul vehiculelor care sunt puse în funcțiune în
conformitate cu art. 22, dar care nu sunt prevăzute la alin. (1),
Autoritatea de Siguranță Feroviară Română decide dacă pe
teritoriul României sunt necesare autorizații suplimentare. În
acest caz, se aplică prevederile alin. (3)—(7).
(3) Solicitantul prezintă Autorității de Siguranță Feroviară
Române un dosar privind vehiculul sau tipul de vehicul și
utilizarea planificată în rețea. Dosarul conține următoarele
informații:
a) documente care dovedesc faptul că punerea în funcțiune
a vehiculului a fost autorizată într-un alt stat membru al Uniunii
Europene în conformitate cu art. 22;
b) o copie a dosarului tehnic conform dispozițiilor anexei
nr. 6. Acesta include, în cazul vehiculelor echipate cu
înregistratoare de date, informații privind procedura de colectare
a datelor, care să permită citirea și evaluarea, atât timp cât
informațiile nu sunt armonizate de STI corespondentă;
c) înregistrările în care este înscris istoricul întreținerii
vehiculului și, dacă este cazul, al modificărilor tehnice efectuate
după autorizare;
d) dovezi referitoare la caracteristicile tehnice și operaționale
care arată că vehiculul este compatibil cu infrastructurile și
instalațiile fixe, inclusiv condițiile climatice, sistemul de
alimentare cu energie, sistemul de control-comandă și
semnalizare, ecartamentul liniilor și gabaritul infrastructurii,
sarcina maximă admisă pe osie și alte constrângeri ale rețelei.

8

MONITORUL OFICIAL AL ROMÂNIEI, PARTEA I, Nr. 663/28.IX.2010

(4) Criteriile verificate de Autoritatea de Siguranță Feroviară
Română pot viza doar următoarele aspecte:
a) compatibilitatea tehnică dintre vehiculul și rețeaua în
cauză, inclusiv normele naționale aplicabile punctelor deschise
necesare pentru a asigura o astfel de compatibilitate;
b) normele naționale aplicabile cazurilor specifice identificate
în mod corespunzător în STI relevante.
(5) Autoritatea de Siguranță Feroviară Română poate solicita
furnizarea de informații suplimentare, efectuarea de analize de
risc în conformitate cu prevederile art. 6 alin. (3) lit. a) din Legea
nr. 55/2006 sau realizarea de teste pe rețea pentru a verifica
criteriile prevăzute la alin. (4). Cu toate acestea, Autoritatea de
Siguranță Feroviară Română poate efectua o astfel de verificare
doar în temeiul normelor naționale aparținând grupei B sau C
din acel document.
(6) Autoritatea de Siguranță Feroviară Română definește,
după consultarea solicitantului, domeniul de aplicare și
conținutul informațiilor suplimentare, al analizelor de risc sau al
testelor solicitate. Administratorul infrastructurii, prin consultare
cu solicitantul, depune toate eforturile pentru a garanta că orice
test se poate efectua în termen de 3 luni de la data depunerii
cererii solicitantului. Dacă este cazul, Autoritatea de Siguranță
Feroviară Română adoptă măsuri pentru ca testele să poată fi
efectuate.
(7) Toate cererile pentru o autorizație de punere în funcțiune
depuse în conformitate cu prezentul articol fac obiectul unei
decizii care este adoptată de Autoritatea de Siguranță Feroviară
Română cât mai curând posibil, dar nu mai târziu de:
a) două luni de la prezentarea dosarului prevăzut la alin. (3);
b) după caz, o lună de la furnizarea oricăror informații
suplimentare solicitate de Autoritatea de Siguranță Feroviară
Română;
c) după caz, o lună de la furnizarea rezultatelor oricăror teste
solicitate de Autoritatea de Siguranță Feroviară Română.
ARTICOLUL 24
Autorizația inițială de punere în funcțiune
pentru vehiculele neconforme cu STI

(1) Prezentul articol se aplică vehiculelor care nu sunt
conforme cu toate STI relevante în vigoare la data punerii lor în
funcțiune, inclusiv vehiculelor care fac obiectul unor derogări,
sau atunci când o parte semnificativă din cerințele esențiale nu
a fost prevăzută în una sau mai multe STI.
(2) Autorizația inițială se acordă de către Autoritatea de
Siguranță Feroviară Română după cum urmează:
a) pentru aspectele tehnice reglementate de o STI, dacă
există, se aplică procedura de verificare ăCE”;
b) pentru alte aspecte tehnice se aplică normele naționale
notificate în temeiul art. 17 din prezenta hotărâre și al art. 8 din
Legea nr. 55/2006, cu modificările ulterioare.
(3) Autorizația inițială este valabilă numai în rețeaua de pe
teritoriul României.
ARTICOLUL 25
Autorizații suplimentare de punere în funcțiune
pentru vehiculele neconforme cu STI

(1) În cazul vehiculelor a căror punere în funcțiune a fost
autorizată într-un stat membru al Uniunii Europene în
conformitate cu art. 21 alin. (12) sau cu art. 24, Autoritatea de
Siguranță Feroviară Română poate hotărî, în conformitate cu
prezentul articol, dacă pe teritoriul României sunt necesare
autorizații suplimentare pentru punerea în funcțiune.
(2) Solicitantul prezintă Autorității de Siguranță Feroviară
Române un dosar tehnic privind vehiculul sau tipul de vehicul,

împreună cu detalii privind utilizarea planificată în rețea. Dosarul
conține următoarele informații:
a) documente care dovedesc faptul că punerea în funcțiune
a vehiculului a fost autorizată într-un alt stat membru al Uniunii
Europene, împreună cu documentația privind procedura urmată
pentru a demonstra că vehiculul a respectat cerințele de
siguranță în vigoare, inclusiv, dacă este cazul, informații privind
derogările acordate în conformitate cu art. 9;
b) datele tehnice, programul de întreținere și caracteristicile
funcționale. Acestea includ, în cazul vehiculelor echipate cu
înregistratoare de date, informații privind procedura de colectare
a datelor, care să permită citirea și evaluarea prevăzute la
art. 20 alin. (2) lit. c) din Legea nr. 55/2006, cu modificările
ulterioare;
c) înregistrările în care este înscris istoricul exploatării și
întreținerii vehiculului și, dacă este cazul, al modificărilor tehnice
efectuate după autorizare;
d) dovezi referitoare la caracteristicile tehnice și operaționale
care arată că vehiculul este compatibil cu infrastructurile și
instalațiile fixe, inclusiv condițiile climatice, sistemul de
alimentare cu energie, sistemul de control-comandă și
semnalizare, ecartamentul liniilor și gabaritul infrastructurii,
sarcina maximă admisă pe osie și alte constrângeri ale rețelei.
(3) Informațiile menționate la alin. (2) lit. a) și b) nu pot fi puse
la îndoială de către Autoritatea de Siguranță Feroviară Română,
cu excepția cazului în care aceasta poate demonstra, fără a
aduce atingere art. 16, existența unui important risc de
siguranță. După adoptarea documentului de referință prevăzut
la art. 27, Autoritatea de Siguranță Feroviară Română nu poate
invoca în acest sens niciuna dintre regulile din grupa A
enumerate în acel document.
(4) Autoritatea de Siguranță Feroviară Română poate solicita
furnizarea unor informații suplimentare, efectuarea unor analize
de risc în conformitate cu art. 6 alin. (3) lit. a) din Legea
nr. 55/2006, cu modificările ulterioare, sau realizarea unor teste
pe rețea pentru a verifica dacă informațiile prevăzute la alin. (2)
lit. c) și d) respectă normele naționale în vigoare, notificate
Comisiei Europene în conformitate cu art. 8 din Legea
nr. 55/2006, cu modificările ulterioare, sau cu art. 17 din
prezenta hotărâre. Cu toate acestea, după adoptarea
documentului de referință prevăzută la art. 27, Autoritatea de
Siguranță Feroviară Română poate efectua o astfel de verificare
doar în temeiul normelor naționale aparținând grupei B sau C
enumerate în acel document. Autoritatea de Siguranță Feroviară
Română definește, după consultarea solicitantului, domeniul de
aplicare și conținutul informațiilor suplimentare, al analizelor de
risc sau al testelor solicitate. Administratorul infrastructurii, prin
consultare cu solicitantul, depune toate eforturile pentru a
garanta că orice test se poate efectua în termen de 3 luni de la
data depunerii cererii solicitantului. Dacă este cazul, Autoritatea
de Siguranță Feroviară Română adoptă măsuri pentru ca testele
să poată fi efectuate.
(5) Toate cererile pentru o autorizație de punere în funcțiune
depuse în conformitate cu prezentul articol fac obiectul unei
decizii care este adoptată de Autoritatea de Siguranță Feroviară
Română cât mai curând posibil, dar în cel mult:
a) 4 luni de la prezentarea dosarului tehnic prevăzut la
alin. (2);
b) dacă este cazul, două luni de la furnizarea informațiilor
suplimentare sau a analizelor de risc solicitate de către
Autoritatea de Siguranță Feroviară Română în conformitate cu
prevederile alin. (4);
c) dacă este cazul, două luni de la furnizarea rezultatelor
testelor solicitate de către Autoritatea de Siguranță Feroviară
Română în conformitate cu prevederile alin. (4).

MONITORUL OFICIAL AL ROMÂNIEI, PARTEA I, Nr. 663/28.IX.2010
ARTICOLUL 26
Autorizarea unor tipuri de vehicule

(1) Autoritatea de Siguranță Feroviară Română poate acorda
autorizații pentru tipuri de vehicule.
(2) Cu toate acestea, dacă autorizează un vehicul,
Autoritatea de Siguranță Feroviară Română autorizează, în
același timp, tipul de vehicul.
(3) Un vehicul care este conform cu un tip deja autorizat în
România este autorizat de Autoritatea de Siguranță Feroviară
Română pe baza unei declarații de conformitate cu tipul în
cauză, prezentată de solicitant, fără verificări suplimentare.
Totuși, în cazul în care se modifică dispozițiile relevante ale STI
și normele naționale pe baza cărora un tip de vehicul a fost
autorizat, Autoritatea de Siguranță Feroviară Română decide
dacă autorizațiile de tip acordate deja rămân valabile sau trebuie
reînnoite. Criteriile pe care Autoritatea de Siguranță Feroviară
Română le verifică în vederea reînnoirii unei autorizații de tip
pot viza doar normele modificate. Reînnoirea autorizației de tip
nu afectează autorizațiile de vehicule acordate deja pe baza
tipurilor autorizate anterior.
(4) Modelul de declarație de conformitate cu tipul este cel
adoptat de Comisia Europeană.
(5) Declarația de conformitate cu tipul se întocmește în
conformitate cu:
a) procedurile de verificare a STI relevante, pentru vehiculele
conforme cu STI;
b) procedurile de verificare definite în modulul D sau E din
Decizia 93/465/CEE a Consiliului, pentru vehiculele neconforme
cu STI. În cazul în care Comisia Europeană adoptă o procedură
de verificare ad-hoc în conformitate cu procedura de
reglementare cu control menționată la art. 29 alin. (3) din
Directiva 2008/57/CE a Parlamentului European și a Consiliului,
aceasta se aplică.
(6) Solicitantul poate cere o autorizație de tip în mai multe
state membre ale Uniunii Europene în același timp. În acest caz,
Autoritatea de Siguranță Feroviară Română cooperează cu
autoritățile naționale de siguranță implicate pentru simplificarea
procedurii și reducerea la minimum a eforturilor administrative.
(7) Autorizațiile de tip se înregistrează în Registrul european
al tipurilor autorizate de vehicule în conformitate cu prevederile
art. 31. Acest registru specifică statul sau statele
membru/membre în care este autorizat un tip de vehicul.
ARTICOLUL 27
Clasificarea normelor naționale

Pentru a facilita procedura de autorizare pentru punerea în
funcțiune a vehiculelor prevăzută la art. 25, normele naționale
sunt clasificate în conformitate cu prevederile anexei nr. 7.
CAPITOLUL VI
Organismele notificate
ARTICOLUL 28
Organismele notificate

(1) Ministerul Transporturilor și Infrastructurii informează
Comisia Europeană și celelalte state membre ale Uniunii
Europene cu privire la organismele responsabile pentru
îndeplinirea procedurii de evaluare a conformității sau
aptitudinilor de utilizare prevăzute la art. 13 și a procedurii de
verificare prevăzute la art. 18, indicând pentru fiecare organism
domeniul de responsabilitate și numerele de identificare obținute
în avans de la Comisia Europeană.
(2) Ministerul Transporturilor și Infrastructurii aplică criteriile
prevăzute în anexa nr. 8 pentru evaluarea organismelor ce
urmează a fi notificate. Organismele care îndeplinesc criteriile
de evaluare prevăzute în standardele europene relevante sunt
considerate ca îndeplinind și criteriile menționate.

9

(3) Ministerul Transporturilor și Infrastructurii retrage
aprobarea dată unui organism care nu mai respectă criteriile
prevăzute în anexa nr. 8 și informează de îndată Comisia
Europeană și celelalte state membre ale Uniunii Europene cu
privire la aceasta.
CAPITOLUL VII
Registrele de rețele și vehicule
ARTICOLUL 29
Sistemul de numerotare a vehiculelor

(1) Orice vehicul pus în funcțiune în sistemul feroviar al
Uniunii Europene poartă un număr european de vehicul,
denumit în continuare NEV, atribuit în momentul acordării primei
autorizații de punere în funcțiune.
(2) Solicitantul autorizației inițiale are și responsabilitatea
marcării vehiculului în cauză cu NEV care i-a fost alocat.
(3) NEV va fi specificat în STI privind exploatarea și
gestionarea traficului.
(4) Unui vehicul i se alocă un număr NEV doar o singură
dată, cu excepția cazului în care STI privind exploatarea și
gestionarea traficului precizează altfel.
(5) Sub rezerva alin. (1), în cazul vehiculelor care circulă sau
care sunt destinate să circule dinspre sau înspre țări terțe în care
ecartamentul este diferit de cel din rețeaua principală din cadrul
Uniunii Europene, se acceptă vehiculele identificate în mod clar
în conformitate cu un sistem de codare diferit.
ARTICOLUL 30
Registrele naționale ale vehiculelor

(1) Autoritatea Feroviară Română ține un registru al
vehiculelor feroviare autorizate de pe teritoriul României. Acesta
îndeplinește următoarele criterii:
a) respectă specificațiile comune prevăzute la alin. (2);
b) este păstrat și actualizat de către un organism
independent de orice operator de transport feroviar;
c) este accesibil Autorității de Siguranță Feroviară Române și
Organismului de Investigare Feroviar Român, prevăzute la
art. 16 și 21 din Legea nr. 55/2006; de asemenea, el este
accesibil, în urma oricărei solicitări legitime, Consiliului de
supraveghere din domeniul feroviar, prevăzut la art. 30 din
Ordonanța Guvernului nr. 89/2003 privind alocarea capacităților
de infrastructură feroviară și tarifarea utilizării infrastructurii
feroviare, aprobată cu modificări și completări prin Legea
nr. 8/2004, cu modificările și completările ulterioare, Agenției
Feroviare Europene, operatorilor de transport feroviar și
administratorilor/gestionarilor de infrastructură feroviară, precum
și persoanelor/organizațiilor care înregistrează vehicule sau care
sunt identificate în registru.
(2) Specificațiile comune privind registrul se adoptă în
conformitate cu procedura de reglementare cu control prevăzută
la art. 29 alin. (3) din Directiva 2008/57/CE a Parlamentului
European și a Consiliului și pe baza proiectelor de specificații
întocmite de Agenția Feroviară Europeană. Aceste proiecte de
specificații includ: conținutul, formatul datelor, arhitectura
funcțională și tehnică, modul de operare, inclusiv modalitatea
de efectuare a schimbului de date, regulile de introducere și de
consultare a datelor. Pentru fiecare vehicul, registrul conține cel
puțin următoarele informații:
a) NEV;
b) trimiteri la declarația ăCE” de verificare și la organismul
emitent;
c) trimiteri la registrul european al tipurilor de vehicule
autorizate prevăzut la art. 31;
d) identificarea proprietarului și a deținătorului vehiculului;
e) restricții privind utilizarea vehiculului;
f) entitatea responsabilă cu întreținerea.

10

MONITORUL OFICIAL AL ROMÂNIEI, PARTEA I, Nr. 663/28.IX.2010

(3) Titularul înregistrării declară imediat orice modificare a
datelor introduse în registrul național al vehiculelor, distrugerea
unui vehicul sau decizia sa de a nu mai înregistra un vehicul
autorității oricărui stat membru al Uniunii Europene în care a fost
autorizat vehiculul.
(4) Atât timp cât registrele naționale ale vehiculelor ale
statelor membre ale Uniunii Europene nu sunt interconectate,
Autoritatea Feroviară Română își actualizează registrul cu
modificările efectuate de alt stat membru în registrul său în ceea
ce privește datele care îl interesează.
(5) În cazul vehiculelor care sunt puse în funcțiune pentru
prima dată într-o țară terță și sunt autorizate în România pentru
a fi puse în funcțiune pe teritoriul său, Autoritatea Feroviară
Română garantează că datele enumerate la alin. (2) lit. d)—f)
pot fi recuperate prin intermediul registrului național al
vehiculelor. Datele prevăzute la alin. (2) lit. f) pot fi înlocuite cu
date critice de siguranță privind programul de întreținere.

CAPITOLUL VIII
Dispoziții tranzitorii
ARTICOLUL 33
Proiect de sisteme de referință

În urma adoptării sistemului de referință prevăzut la art. 36
alin. (1) din Directiva 2008/57/CE a Parlamentului European și
a Consiliului, Ministerul Transporturilor și Infrastructurii
informează Comisia Europeană în cazul intenției de a adopta o
dispoziție națională sau în cazul dezvoltării pe teritoriul României
a unui proiect care ar încălca sistemul de referință.
CAPITOLUL IX
Dispoziții finale
ARTICOLUL 34

ARTICOLUL 31

Motivare

Registrul european al tipurilor de vehicule autorizate

Orice decizie privind evaluarea conformității sau a
aptitudinilor de utilizare a constituenților de interoperabilitate,
luată ca urmare a prezentei hotărâri, verificarea subsistemelor
care formează sistemul feroviar și orice decizie adoptată în
conformitate cu art. 7, 12, 14 și 19 trebuie să precizeze în detaliu
motivele pe care se bazează. Partea în cauză este notificată în
cel mai scurt timp posibil, în același timp indicându-se soluțiile
posibile în baza legislației în vigoare și termenele acordate
pentru punerea în aplicare a acestor soluții.

(1) Agenția Feroviară Europeană creează și păstrează un
registru al tipurilor de vehicule autorizate de statele membre
pentru punerea în funcțiune în rețeaua feroviară a Uniunii
Europene. Acest registru îndeplinește următoarele criterii:
a) este public și accesibil în format electronic;
b) respectă specificațiile comune prevăzute la alin. (4) din
Directiva 2008/57/CE a Parlamentului European și a Consiliului;
c) este conectat cu toate registrele naționale ale vehiculelor.
(2) Registrul conține, în cazul fiecărui vehicul, următoarele
informații:
a) caracteristicile tehnice ale tipului de vehicul, definite în STI
relevante;
b) denumirea producătorului;
c) datele, referințele și statele membre ale Uniunii Europene
emitente ale autorizațiilor succesive pentru tipul de vehicul
respectiv, inclusiv eventualele restricții sau retrageri.
(3) La data eliberării, modificării, suspendării sau retragerii
unei autorizații de tip în România, Autoritatea de Siguranță
Feroviară Română informează Agenția Feroviară Europeană,
astfel încât aceasta să își poată actualiza registrul.
ARTICOLUL 32

ARTICOLUL 35
Abrogare

La data intrării în vigoare a prezentei hotărâri, se abrogă
Hotărârea Guvernului nr. 1.533/2003 privind interoperabilitatea
sistemului de transport feroviar de mare viteză, publicată în
Monitorul Oficial al României, Partea I, nr. 18 din 9 ianuarie
2004, cu modificările și completările ulterioare, și Hotărârea
Guvernului nr. 850/2003 privind interoperabilitatea sistemului
feroviar convențional, publicată în Monitorul Oficial al României,
Partea I, nr. 529 din 23 iulie 2003, cu modificările și completările
ulterioare. Trimiterile la hotărârile abrogate se interpretează ca
trimiteri la prezenta hotărâre și se citesc în conformitate cu
tabelul de corespondență prevăzut în anexa nr. 11.

Registrul de infrastructură

Autoritatea Feroviară Română asigură publicarea și
actualizarea unui registru de infrastructură conform ciclului de
revizuire prevăzut la art. 35 alin. (2) din Directiva 2008/57/CE a
Parlamentului European și a Consiliului. În acest registru se
precizează caracteristicile principale ale fiecărui subsistem sau
ale fiecărei părți de subsistem implicate, de exemplu, parametrii
de bază, și conformitatea acestora cu caracteristicile prescrise
de STI aplicabile. În acest scop, fiecare STI specifică cu
exactitate care informație trebuie inclusă în registrul de
infrastructură.

Prezenta hotărâre transpune în totalitate prevederile
Directivei 2008/57/CE a Parlamentului European și a Consiliului
din 17 iunie 2008 privind interoperabilitatea sistemului feroviar în
Comunitate (reformare), publicată în Jurnalul Oficial al Uniunii
Europene nr. L 191 din 18 iulie 2008, precum și ale Directivei
2009/131/CE a Comisiei din 16 octombrie 2009 de modificare a
anexei VII la Directiva 2008/57/CE a Parlamentului European și
a Consiliului privind interoperabilitatea sistemului feroviar în
Comunitate, publicată în Jurnalul Oficial al Uniunii Europene
nr. L 273 din 17 octombrie 2009.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Șeful Departamentului pentru Afaceri Europene,
Bogdan Mănoiu
București, 18 august 2010.
Nr. 877.

MONITORUL OFICIAL AL ROMÂNIEI, PARTEA I, Nr. 663/28.IX.2010

11
ANEXA Nr. 1

DOMENIUL DE APLICARE

1. Sistemul feroviar convențional
1.1. Rețea

Infrastructura sistemului de transport feroviar convențional
este formată din linii ale rețelei de transport feroviar prevăzute
în Legea nr. 203/2003 privind realizarea, dezvoltarea și
modernizarea rețelei de transport de interes național și
european, republicată, necesare pentru a se realiza conectarea
cu sistemul de transport feroviar convențional transeuropean.
În sensul hotărârii, această rețea poate fi împărțită în
următoarele categorii:
— linii prevăzute pentru traficul de călători;
— linii prevăzute pentru traficul mixt, călători și marfă;
— linii destinate în mod special sau modernizate pentru
servicii de transport feroviar de marfă;
— noduri feroviare de călători;
— noduri feroviare de marfă, inclusiv terminale intermodale;
— linii de legătură între elementele de mai sus.
Această rețea include sisteme de gestionare a traficului, de
localizare și de circulație a trenurilor: instalațiile tehnice pentru
prelucrarea datelor și telecomunicațiile destinate serviciilor de
transport de călători de lung parcurs și transportului de marfă în
cadrul rețelei, în vederea garantării unei exploatări sigure și
armonioase a rețelei, precum și a unei gestionări eficiente a
traficului.
1.2. Vehicule

Sistemul feroviar convențional cuprinde toate vehiculele apte
să circule pe întreaga rețea feroviară transeuropeană
convențională sau pe o parte a acesteia, incluzând:
— trenurile automotoare electrice sau cu motoare termice;
— locomotive cu motoare termice sau locomotive electrice;
— vagoanele de călători;
— vagoanele de marfă, inclusiv vehiculele pentru transportul
camioanelor.
Echipamentul de construcție și menținere a infrastructurilor
feroviare mobile poate fi inclus.
Fiecare dintre categoriile de mai sus poate fi divizată în:
— vehicule pentru utilizare internațională;
— vehicule pentru utilizare națională.
2. Sistemul feroviar de mare viteză
2.1. Rețea

Rețeaua sistemului feroviar de mare viteză va fi aceea a
liniilor de mare viteză ale rețelei transeuropene de transport
prevăzute în Legea nr. 203/2003, republicată.
Liniile de mare viteză includ:
— linii special construite pentru mare viteză, echipate pentru
viteze în general egale sau mai mari de 250 km/h;
— linii special modernizate pentru mare viteză, echipate
pentru viteze de ordinul a 200 km/h;
— linii special modernizate pentru mare viteză, care au
caracteristici speciale din cauza constrângerilor de ordin
topografic, de relief sau de sistematizare urbană și pe care
viteza trebuie adaptată fiecărui caz în parte. Această categorie
include și liniile de interconectare între rețelele de mare viteză și
cele convenționale, liniile din stații, liniile de acces către
terminale, depouri etc., pe care materialul rulant de mare viteză
circulă cu viteza convențională.
Această rețea include sisteme de gestionare a traficului, de
localizare și circulație, instalațiile tehnice pentru prelucrarea

datelor și telecomunicațiile destinate serviciilor pe aceste linii,
în vederea garantării unei exploatări sigure și armonioase a
rețelei, precum și a unei gestionări eficiente a traficului.
2.2. Vehicule

Sistemul feroviar de mare viteză include vehicule proiectate
să ruleze:
— fie la viteze de cel puțin 250 km/h pe linii special construite
pentru mare viteză, permițând în același timp rularea la viteze de
peste 300 km/h în circumstanțe adecvate;
— fie la viteze de ordinul a 200 km/h pe liniile prevăzute în
secțiunea 2.1, atunci când sunt compatibile cu nivelurile de
performanță ale acestor linii.
În plus, vehiculele destinate să ruleze cu o viteză maximă
mai mică de 200 km/h care este posibil să se deplaseze pe
întreaga rețea transeuropeană de mare viteză sau pe o parte a
acesteia, atunci când sunt compatibile cu nivelurile de
performanță ale rețelei respective, îndeplinesc cerințele pentru
funcționarea în condiții de siguranță pe rețeaua respectivă. În
acest scop, STI pentru vehiculele convenționale specifică, de
asemenea, cerințe pentru funcționarea în condiții de siguranță a
vehiculelor convenționale pe rețelele de mare viteză.
3. Compatibilitatea sistemului feroviar
Calitatea serviciilor feroviare din Europa depinde, printre
altele, de o coerență excelentă între caracteristicile rețelei
(în sensul cel mai larg, părțile fixe ale tuturor subsistemelor
implicate) și cele ale vehiculelor (incluzând componentele de
bord ale tuturor subsistemelor implicate). Nivelurile de
performanță, siguranța, calitatea serviciilor și costurile depind
de acest factor.
4. Extinderea sferei de aplicare
4.1. Subcategorii de rețele și vehicule

Domeniul de aplicare a STI este extins progresiv la întregul
sistem feroviar prevăzut la art. 1 alin. (4) din hotărâre. Pentru a
garanta eficacitatea interoperabilității din punctul de vedere al
costurilor, se vor crea, dacă va fi necesar, mai multe subcategorii
ale tuturor categoriilor de rețele și vehicule menționate în
prezenta anexă. Dacă este necesar, specificațiile funcționale și
tehnice menționate la art. 5 alin. (3) din hotărâre pot varia în
funcție de subcategorie.
4.2. Garanții în materie de costuri

Analiza cost-beneficiu a măsurilor propuse va lua în
considerare, printre altele, următoarele elemente:
— costul măsurii propuse;
— beneficiile pentru interoperabilitate ale extinderii
domeniului de aplicare la anumite subcategorii de rețele și
vehicule;
— reducerea costurilor de capital și a taxelor datorate
economiilor de scară și unei mai bune utilizări a vehiculelor;
— reducerea costurilor investițiilor și a celor de
întreținere/operare datorită competiției sporite între producători
și societățile de întreținere;
— avantaje asupra mediului datorită îmbunătățirilor tehnice
ale sistemului feroviar;
— o funcționare mai sigură.
De asemenea, această evaluare va indica impactul probabil
pentru toți operatorii economici implicați.

12

MONITORUL OFICIAL AL ROMÂNIEI, PARTEA I, Nr. 663/28.IX.2010
ANEXA Nr. 2

SUBSISTEME

1. Lista subsistemelor
În sensul hotărârii, sistemul care constituie sistemul feroviar
poate fi divizat în următoarele subsisteme:
a) fie zone structurale:
— infrastructură;
— energie;
— control-comandă și semnalizare;
— material rulant;
b) fie zone funcționale:
— gestionarea și operarea traficului;
— întreținere;
— aplicații telematice pentru serviciile de transport feroviar
de călători și marfă.
2. Descrierea subsistemelor
Pentru fiecare subsistem sau parte a unui subsistem, lista
constituenților și a aspectelor privind interoperabilitatea este
propusă de Agenția Feroviară Europeană în momentul elaborării
proiectului de STI relevantă.
Fără a aduce atingere alegerii aspectelor și constituenților
referitori la interoperabilitate sau ordinii în care acestea vor face
obiectul STI, subsistemele includ îndeosebi:
2.1. Infrastructură
Linia ferată, macazurile, lucrările de artă (poduri, tuneluri
etc.), infrastructura asociată stațiilor (peroane, zone de acces,
incluzând nevoile persoanelor cu mobilitate redusă etc.),
echipament de siguranță și de protecție
2.2. Energie
Sistemul de electrificare, inclusiv liniile aeriene, și partea de
la bord a echipamentului de măsurare a consumului de energie
electrică
2.3. Control-comandă și semnalizare
Toate echipamentele necesare pentru a asigura siguranța și
pentru a comanda și controla mișcările trenurilor autorizate să
circule în rețea

2.4. Operarea și gestionarea traficului
Procedurile și echipamentul asociat care permit o operare
coerentă a diferitelor subsisteme structurale, atât în cursul unei
operări normale, cât și al unei operări deteriorate, incluzând în
special conducerea trenurilor, planificarea și gestionarea
traficului
Calificările profesionale care pot fi solicitate pentru
efectuarea serviciilor transfrontaliere
2.5. Aplicații telematice
În conformitate cu anexa nr. 1 la hotărâre, acest subsistem
cuprinde două elemente:
a) aplicații pentru serviciile de călători, incluzând sistemele
care oferă călătorilor informații înaintea și în cursul călătoriei,
sistemele de rezervare și plată, gestionarea bagajelor și
gestionarea legăturilor între trenuri și cu alte tipuri de transport;
b) aplicații pentru servicii de transport de marfă, incluzând
sistemele de informare (monitorizarea în timp real a mărfurilor și
a trenurilor), sistemele de selectare și de alocare, sistemele de
rezervare, plată și facturare, gestionarea legăturilor cu alte tipuri
de transport și eliberarea documentelor electronice de însoțire.
2.6. Materialul rulant
Structură, sisteme de control-comandă pentru toate
echipamentele trenurilor, dispozitive de captare a curentului,
unități de tracțiune și de transformare a energiei, mecanisme de
frânare, cuplare și rulare (boghiuri, osii etc.) și suspensii, uși,
interfețe om/mașină (mecanic, personal de bord și călători,
incluzând nevoile persoanelor cu mobilitate redusă), dispozitive
de siguranță pasive sau active și dispozitive necesare pentru
sănătatea călătorilor și a personalului de bord
2.7. Întreținere
Procedurile, echipamentul conex, instalațiile logistice de
întreținere și componentele de rezervă care permit întreținerea
corectivă și preventivă cu caracter obligatoriu avute în vedere
pentru asigurarea interoperabilității sistemului feroviar și
garantarea performanțelor cerute

ANEXA Nr. 3

CERINȚE ESENȚIALE

1. Cerințe generale
1.1. Siguranță

1.1.1. Proiectarea, construcția sau asamblarea, întreținerea
și supravegherea componentelor critice pentru siguranță și, în
special, a elementelor implicate în circulația trenurilor trebuie să
garanteze siguranța la un nivel care să corespundă obiectivelor
fixate pentru rețea, inclusiv pentru situații-limită speciale.
1.1.2. Parametrii implicați în contactul roată/șină trebuie să
respecte cerințele de stabilitate necesare pentru garantarea
deplasării sigure la viteza maximă autorizată. Parametrii
echipamentului de frânare trebuie să garanteze posibilitatea de
oprire într-o anumită distanță de frânare la viteza maximă
autorizată.
1.1.3. Componentele folosite trebuie să reziste la solicitările
normale sau excepționale specificate pe timpul duratei lor de
serviciu. Consecințele în materie de siguranță ale unor
defecțiuni accidentale trebuie limitate prin mijloace adecvate.
1.1.4. Proiectarea instalațiilor fixe și a materialului rulant,
precum și alegerea materialelor utilizate trebuie să urmărească
limitarea producerii, a propagării și a efectelor focului și fumului
în caz de incendiu.

1.1.5. Orice dispozitive destinate a fi manevrate de utilizatori
trebuie proiectate astfel încât să nu fie afectate funcționarea
sigură a dispozitivelor sau sănătatea și siguranța utilizatorilor,
în cazul unei utilizări previzibile care nu respectă instrucțiunile
afișate.
1.2. Fiabilitate și disponibilitate

Monitorizarea și întreținerea componentelor fixe sau mobile
care sunt implicate în deplasările trenurilor trebuie să fie
organizate, efectuate și cuantificate astfel încât să mențină
funcționarea lor în condițiile proiectate.
1.3. Sănătate

1.3.1. Materialele susceptibile să pună în pericol sănătatea
persoanelor care au acces la ele, datorită modului de utilizare,
nu trebuie utilizate în trenuri și infrastructuri feroviare.
1.3.2. Aceste materiale trebuie selectate, instalate și utilizate
astfel încât să limiteze emisiile de fumuri sau gaze nocive și
periculoase, în special în caz de incendiu.
1.4. Protecția mediului

1.4.1. Impactul asupra mediului al constituirii și funcționării
sistemului feroviar transeuropean convențional trebuie să fie

MONITORUL OFICIAL AL ROMÂNIEI, PARTEA I, Nr. 663/28.IX.2010
evaluat și luat în considerare în etapa de proiectare a sistemului,
în conformitate cu dispozițiile Uniunii Europene în vigoare.
1.4.2. Materialele folosite în trenuri și infrastructuri trebuie să
împiedice emisiile de fumuri sau gaze nocive și periculoase
pentru mediu, în special în caz de incendiu.
1.4.3. Materialul rulant și sistemele de alimentare cu energie
trebuie proiectate și produse astfel încât să fie compatibile din
punct de vedere electromagnetic cu instalațiile, echipamentele
și rețelele publice sau private cu care ar putea să interfereze.
1.4.4. Funcționarea sistemului feroviar trebuie să respecte
reglementările existente privind poluarea sonoră.
1.4.5. Funcționarea sistemului feroviar nu trebuie să
provoace un nivel inadmisibil de vibrații ale solului pentru
activitățile și zonele apropiate infrastructurii, într-un stadiu
normal de întreținere.
1.5. Compatibilitate tehnică

Caracteristicile tehnice ale infrastructurii și ale instalațiilor fixe
trebuie să fie compatibile între ele și cu cele ale trenurilor ce
urmează a se folosi în sistemul feroviar.
În cazul în care conformitatea cu aceste caracteristici se
dovedește dificilă pe anumite secțiuni ale rețelei, se pot aplica
soluții temporare, care să asigure compatibilitatea în viitor.
2. Cerințe specifice fiecărui subsistem
2.1. Infrastructură

2.1.1. Siguranță
Trebuie adoptate măsuri adecvate pentru a preveni accesul
la instalații sau pătrunderile neautorizate.
Trebuie adoptate măsuri de limitare a pericolelor la care sunt
expuse persoanele, în special la trecerea trenurilor prin stații.
Infrastructura la care publicul are acces trebuie proiectată și
realizată astfel încât să limiteze orice pericole pentru siguranța
persoanelor (stabilitate, incendiu, acces, evacuare, peroane
etc.).
Este necesar să se adopte dispoziții corespunzătoare care
să țină seama de condițiile speciale de siguranță în tunelurile și
pe viaductele foarte lungi.
2.2. Energie

2.2.1. Siguranță
Funcționarea sistemelor de alimentare cu energie trebuie să
nu afecteze siguranța trenurilor și a persoanelor (utilizatori,
personal de exploatare, locuitori din zona limitrofă căii ferate și
terțe părți).
2.2.2. Protecția mediului
Funcționarea sistemelor de alimentare cu energie electrică
sau termică nu trebuie să perturbe mediul dincolo de limitele
specificate.
2.2.3. Compatibilitatea tehnică
Sistemele utilizate pentru alimentarea cu electricitate/energie
termică trebuie:
— să permită trenurilor atingerea nivelurilor de performanță
specificate;
— în cazul sistemelor de alimentare cu energie electrică, să
fie compatibile cu dispozitivele de captare din dotarea trenurilor.
2.3. Control-comandă și semnalizare

2.3.1. Siguranță
Instalațiile și procedurile de control-comandă și semnalizare
trebuie să permită trenurilor să se deplaseze la un nivel de
siguranță care să corespundă obiectivelor fixate pentru rețea.
Sistemele de control-comandă și semnalizare trebuie să permită
în continuare circulația, în condiții de siguranță, a trenurilor
cărora li s-a permis să circule în condiții necorespunzătoare.
2.3.2. Compatibilitatea tehnică
Întreaga infrastructură nouă și întregul material rulant nou,
produse sau dezvoltate după adoptarea sistemelor compatibile
de control-comandă și semnalizare, trebuie să fie adaptate
pentru utilizarea acestor sisteme.

13

Echipamentul de control-comandă și semnalizare instalat în
cabinele mecanicilor de locomotivă trebuie să permită
funcționarea normală, în condițiile specificate, pe tot parcursul
sistemului feroviar.
2.4. Materialul rulant

2.4.1. Siguranță
Structura materialului rulant și a legăturilor dintre vehicule
trebuie să fie proiectată astfel încât să protejeze
compartimentele călătorilor și ale mecanicilor de locomotivă în
caz de coliziune sau de deraiere.
Echipamentele electrice trebuie să nu afecteze siguranța și
funcționarea instalațiilor de control-comandă și semnalizare.
Tehnicile de frânare și tensiunile exercitate trebuie să fie
compatibile cu concepția liniilor, a lucrărilor de artă și a
sistemelor de semnalizare.
Trebuie adoptate măsuri pentru prevenirea accesului la
componentele aflate sub tensiune, pentru a nu periclita
siguranța persoanelor.
În caz de pericol, dispozitivele trebuie să permită călătorilor
să informeze mecanicul de locomotivă și personalului însoțitor
să îl contacteze.
Ușile de acces trebuie să fie dotate cu un sistem de
deschidere și închidere care să garanteze siguranța călătorilor.
Trebuie prevăzute și semnalizate ieșiri de siguranță.
Este necesar să se adopte dispoziții corespunzătoare care
să țină seama de condițiile speciale de siguranță în tunelurile
foarte lungi.
Un sistem de iluminare în caz de urgență, de intensitate și
durată suficientă, este obligatoriu la bordul trenurilor.
Trenurile trebuie să fie dotate cu un sistem de sonorizare
care să permită personalului de bord să se adreseze călătorilor.
2.4.2. Fiabilitate și disponibilitate
Proiectarea echipamentelor esențiale, a echipamentelor de
rulare, tracțiune și frânare și a sistemului de control-comandă
trebuie să permită, într-o situație deteriorată specifică,
continuarea călătoriei fără consecințe nefavorabile pentru
echipamentele care rămân în funcțiune.
2.4.3. Compatibilitatea tehnică
Echipamentul electric trebuie să fie compatibil cu
funcționarea instalațiilor de control-comandă și semnalizare.
În cazul tracțiunii electrice, caracteristicile dispozitivelor de
captare a curentului trebuie să permită trenurilor să se
deplaseze în condițiile sistemelor de alimentare cu energie ale
sistemului feroviar.
Caracteristicile materialului rulant trebuie să permită
deplasarea acestuia pe orice linie pe care este prevăzută
funcționarea sa, ținându-se seama de condițiile climatice
relevante.
2.4.4. Controale
Trenurile trebuie dotate cu un dispozitiv de înregistrare.
Datele captate de acest dispozitiv și prelucrarea informațiilor
trebuie armonizate.
2.5. Întreținere

2.5.1. Sănătate și securitate
Instalațiile tehnice și procedurile folosite în centrele de
întreținere trebuie să asigure funcționarea în condiții de
siguranță a subsistemului și să nu constituie un pericol pentru
sănătate și siguranță.
2.5.2. Protecția mediului
Instalațiile tehnice și procedurile utilizate în centrele de
întreținere nu trebuie să depășească nivelurile de noxe
admisibile pentru mediul înconjurător.
2.5.3. Compatibilitatea tehnică
Instalațiile de întreținere pentru materialul rulant trebuie să
permită realizarea operațiunilor de siguranță, sănătate și confort
pentru toate vehiculele pentru care au fost proiectate.

14

MONITORUL OFICIAL AL ROMÂNIEI, PARTEA I, Nr. 663/28.IX.2010

2.6. Operarea și gestionarea traficului

2.6.1. Siguranță
Alinierea normelor de funcționare în rețea și calificările
mecanicilor de locomotivă, ale personalului de bord și ale
personalului din centrele de control trebuie să asigure operarea
în condiții de siguranță, ținându-se seama de diferența dintre
cerințele serviciilor transfrontaliere și cele ale serviciilor interne.
Lucrările de întreținere și intervalele dintre acestea, formarea
și calificările personalului din centrele de întreținere și revizie,
precum și sistemul de asigurare a calității adoptat de operatorii
respectivi în centrele de întreținere și revizie trebuie să asigure
un nivel înalt de siguranță.
2.6.2. Fiabilitate și disponibilitate
Lucrările de întreținere și perioadele de efectuare a acestora,
formarea și calificările personalului din centrele de întreținere și
revizie, precum și sistemul de asigurare a calității adoptat de
operatorii respectivi în centrele de întreținere și revizie trebuie să
asigure un nivel înalt de fiabilitate și disponibilitate a sistemului.
2.6.3. Compatibilitatea tehnică
Alinierea normelor de funcționare în rețea și calificările
mecanicilor de locomotivă, ale personalului de bord și ale
impiegaților de mișcare trebuie să asigure eficiența funcționării
în sistemul feroviar, ținându-se seama de diferența dintre
cerințele serviciilor transfrontaliere și cele ale serviciilor interne.

2.7. Aplicații telematice pentru serviciile de transport feroviar
de călători și marfă

2.7.1. Compatibilitatea tehnică
Cerințele esențiale pentru aplicațiile telematice garantează
o calitate minimă a serviciilor de transport feroviar de călători și
marfă, mai ales în ceea ce privește compatibilitatea tehnică.
Trebuie adoptate măsuri pentru a asigura:
— faptul că bazele de date, programele informatice și
protocoalele de comunicare a datelor sunt realizate într-un mod
care să permită schimbul de date la nivel maxim între diferitele
aplicații și diferiții operatori, excluzând datele comerciale
confidențiale;
— facilitarea accesului la informații pentru utilizatori.
2.7.2. Fiabilitate și disponibilitate
Metodele de utilizare, gestionare, actualizare și întreținerea
acestor baze de date, programe informatice și protocoale de
comunicare a datelor trebuie să garanteze eficiența acestor
sisteme și calitatea serviciilor.
2.7.3. Sănătate
Interfețele dintre aceste sisteme și utilizatori trebuie să fie în
concordanță cu normele minime privind ergonomia și protecția
sănătății.
2.7.4. Siguranță
Pentru stocarea sau transmiterea informațiilor privind
siguranța trebuie asigurate niveluri corespunzătoare de
integritate și fiabilitate.

ANEXA Nr. 4

D E C L A R A Ț I A ăC E” D E C O N F O R M I T A T E Ș I A P T I T U D I N I D E U T I L I Z A R E
A C O N S T I T U E N Ț I L O R D E I N T E R O P E R A B I L I TAT E

1. Constituenții de interoperabilitate
Declarația ăCE” se aplică constituenților de interoperabilitate
implicați în interoperabilitatea sistemului feroviar, astfel cum se
prevede la art. 3 din hotărâre. Acești constituenți de
interoperabilitate pot fi:
1.1. Constituenți cu utilizare multiplă
Aceștia sunt constituenți care nu sunt specifici sistemului
feroviar și pot fi folosiți ca atare în alte domenii.
1.2. Constituenți cu utilizare multiplă având caracteristici
specifice
Aceștia sunt constituenți care nu sunt specifici ca atare
sistemului feroviar, dar care trebuie să dispună de niveluri de
performanță specifice atunci când sunt folosiți în domeniul
feroviar.
1.3. Constituenți specifici
Acești constituenți sunt specifici aplicațiilor feroviare.
2. Domeniul de aplicare
Sub incidența declarației ăCE” intră:
— evaluarea de către unul sau mai multe organisme
autorizate a conformității intrinseci a unui constituent de
interoperabilitate, analizat în mod izolat, în raport cu specificațiile
tehnice pe care trebuie să le respecte;
— evaluarea/aprecierea de către unul sau mai multe
organisme autorizate a eligibilității pentru utilizarea propusă a
unui constituent de interoperabilitate, analizat în mediul său
feroviar și, în special în cazurile în care sunt implicate interfețe,
în raport cu specificațiile tehnice, îndeosebi cu cele de natură
funcțională, care urmează a fi verificate.
Procedurile de evaluare puse în aplicare de către
organismele autorizate în etapele de proiectare și de producție
vor utiliza modulele definite în Decizia 93/465/CEE a Consiliului
din 22 iulie 1993 privind modulele diverselor faze ale

procedurilor de evaluare a conformității și normele de aplicare și
utilizare a mărcii de conformitate CE, care sunt propuse spre a
fi utilizate în cadrul directivelor de armonizare tehnică, în
conformitate cu condițiile prevăzute în STI.
3. Conținutul declarației ăCE”
Declarația de conformitate sau aptitudini de utilizare ăCE” și
documentele însoțitoare trebuie să fie datate și semnate.
Declarația se redactează în aceeași limbă ca și instrucțiunile
și trebuie să conțină următoarele:
— trimiterile la directivă;
— denumirea și adresa producătorului sau ale
reprezentantului său autorizat cu sediul în Uniunea Europeană:
se vor indica denumirea comercială și adresa completă; în cazul
reprezentantului autorizat, se va indica și denumirea comercială
a producătorului;
— descrierea elementului constitutiv de interoperabilitate
(origine, tipul etc.);
— descrierea procedurii utilizate pentru declararea
conformității sau a aptitudinilor de utilizare (art. 13 din hotărâre);
— toate prescripțiile relevante pe care trebuie să le
îndeplinească constituentul de interoperabilitate și, în special,
condițiile de utilizare;
— denumirea și adresa organismului sau a organismelor
autorizat/autorizate implicat/implicate în procedura urmată în
privința conformității sau a aptitudinilor de utilizare și data
certificatului de verificare, împreună cu durata și condițiile de
valabilitate ale certificatului, atunci când este cazul;
— trimitere la specificațiile europene, atunci când este cazul;
— identificarea semnatarului împuternicit să angajeze
producătorul sau pe reprezentantul autorizat al acestuia stabilit
în Uniunea Europeană.

MONITORUL OFICIAL AL ROMÂNIEI, PARTEA I, Nr. 663/28.IX.2010

15
ANEXA Nr. 5

D E C L A R A Ț I A D E V E R I F I C A R E ăC E” A S U B S I S T E M E L O R

Declarația de verificare ăCE” și documentele însoțitoare
trebuie să fie datate și semnate.
Declarația trebuie să fie redactată în aceeași limbă ca și
dosarul tehnic și trebuie să conțină următoarele:
— trimiterile la hotărâre;
— denumirea și adresa entității contractante sau ale
producătorului ori ale reprezentantului său autorizat cu sediul în
Uniunea Europeană: se vor indica denumirea comercială și
adresa completă; în cazul reprezentantului autorizat, se va
indica și denumirea comercială a entității contractante sau a
producătorului;

— o scurtă descriere a subsistemului;
— denumirea și adresa organismului autorizat care a realizat
verificarea ăCE” prevăzută la art. 18 din hotărâre;
— trimiterile la documentele conținute în dosarul tehnic;
— toate dispozițiile relevante, provizorii sau definitive pe care
trebuie să le respecte subsistemele și, în special, orice restricții
sau condiții de funcționare, dacă este necesar;
— în cazul unei declarații provizorii: perioada de valabilitate
a declarației ăCE”;
— identificarea semnatarului.

ANEXA Nr. 6

P R O C E D U R A D E V E R I F I C A R E ăC E” P E N T R U S U B S I S T E M E

1. Introducere
Verificarea ăCE” este procedura prin care un organism
notificat verifică și certifică faptul că subsistemul:
— respectă prevederile hotărârii;
— respectă celelalte reglementări care decurg din Tratat și
poate fi dat în funcționare.
2. Etape
Subsistemul este verificat în fiecare dintre următoarele
etape:
— proiectarea generală;
— producție: construcția subsistemului, incluzând, în special,
activitățile de construcții civile, producerea, asamblarea
constituenților, reglaje generale;
— încercarea finală a subsistemului.
Pentru stadiul de proiectare, inclusiv testele de tip, și pentru
stadiul de producție, solicitantul poate, într-o primă etapă, să
solicite o evaluare.
În acest caz, această evaluare/aceste evaluări
conduce/conduc la una sau mai multe declarații intermediare de
verificare (DIV) emisă/emise de organismul notificat ales de
către solicitant. Acest organism, la rândul său, întocmește o
ădeclarație CE de conformitate intermediară a subsistemului”
pentru etapele relevante.
3. Certificat
Organismul notificat responsabil pentru verificarea ăCE”
evaluează proiectarea și producția subsistemului și întocmește
certificatul de verificare destinat solicitantului, care, la rândul
său, întocmește declarația de verificare ăCE” destinată autorității
de supraveghere din statul membru al Uniunii Europene în care
subsistemul este amplasat și/sau operează.
Dacă sunt disponibile, organismul notificat ia în considerare
ădeclarațiile intermediare de verificare” și, pentru a emite
declarația de verificare ăCE”:
— verifică dacă subsistemul:
— este vizat de declarațiile intermediare de verificare
relevante în ceea ce privește proiectarea și producția, dacă
solicitantul a cerut organismului notificat certificare pentru aceste
două etape; sau
— corespunde, așa cum este fabricat, tuturor aspectelor
incluse în DIV emisă solicitantului, dacă acesta a cerut
organismului de notificare certificare doar pentru etapa de
proiectare;
— verifică dacă acestea includ în mod corect cerința din STI
și evaluează elementele de proiectare și producție care nu sunt
incluse în STI referitoare la proiectare și/sau producție.

4. Dosar tehnic
Dosarul tehnic care însoțește declarația de verificare trebuie
întocmit după cum urmează:
— pentru infrastructură: planurile de construcție a structurii,
documentele de aprobare pentru excavații și armături,
rapoartele de încercare și control privind betonul etc.;
— pentru alte subsisteme: schițele de ansamblu și cele în
detaliu conforme cu execuția, diagramele electrice și hidraulice,
diagramele circuitelor de control, descrierea sistemelor de
automatizare și de prelucrare a datelor, manualele de exploatare
și de întreținere etc.;
— lista constituenților de interoperabilitate, prevăzuți la art. 3
din hotărâre, care sunt încorporați în subsistem;
— copii ale declarațiilor de conformitate ăCE” sau aptitudinilor
de utilizare propuse care trebuie furnizate cu privire la
constituenții menționați mai sus în conformitate cu prevederile
art. 13 din hotărâre, însoțite, dacă este cazul, de notele de calcul
corespunzătoare și de o copie a documentelor referitoare la
încercările și examinările efectuate de organismele notificate,
pe baza specificațiilor tehnice generale;
—
dacă
sunt
disponibile,
declarația/declarațiile
intermediară/intermediare de verificare și, în acest caz,
declarația/declarațiile CE de conformitate intermediară pentru
subsisteme care însoțește/însoțesc certificatele de verificare CE
și care include/includ rezultatul verificării valabilității lor de către
organismul notificat;
— certificatul de la organismul notificat responsabil cu
verificarea ăCE”, însoțit de notele de calcul corespunzătoare și
contrasemnat de acesta, specificând că proiectul respectă
prevederile hotărârii și menționând orice rețineri înregistrate pe
parcursul executării activităților și care nu au fost retrase;
certificatul urmează să fie însoțit și de rapoartele de control și de
audit întocmite de același organism, în exercitarea atribuțiilor
sale, astfel cum se precizează la pct. 5.3 și 5.4.
5. Monitorizare
5.1. Scopul monitorizării ăCE” este de a verifica respectarea,
în timpul producției subsistemului, a obligațiilor care rezultă din
dosarul tehnic.
5.2. Organismul notificat responsabil pentru verificarea
producției trebuie să aibă în permanență acces la șantierele de
construcții, la atelierele de producție, la magazii și la instalațiile
de prefabricare sau încercare, dacă este cazul, precum și, în
general, la toate incintele unde consideră că îi este necesar
accesul pentru îndeplinirea atribuțiilor sale. Solicitantul trebuie
să trimită acestui organism toate documentele necesare în acest
scop și, în special, planurile de implementare și documentația
tehnică referitoare la subsistem.

16

MONITORUL OFICIAL AL ROMÂNIEI, PARTEA I, Nr. 663/28.IX.2010

5.3. Organismul notificat responsabil pentru verificarea
implementării trebuie să efectueze periodic auditări pentru a
confirma respectarea prevederilor hotărârii. Acest organism
trebuie să ofere celor responsabili de implementare un raport
de audit. De asemenea, poate fi necesară prezența sa în
anumite etape ale lucrărilor de construcție.
5.4. În plus, organismul notificat poate efectua vizite
inopinate pe șantiere sau la atelierele de producție. În timpul
unor astfel de vizite, organismul notificat poate efectua auditări
complete sau parțiale. Organismul trebuie să prezinte celor
responsabili de implementare un raport de control și, dacă este
cazul, un raport de audit.
5.5. În vederea eliberării declarației ăCE” de aptitudini de
utilizare prevăzute în secțiunea 2 din anexa nr. 4 la hotărâre,
organismul notificat poate să monitorizeze un subsistem pe care
este montat un constituent de interoperabilitate, pentru a evalua,
atunci când acest lucru este necesar conform STI relevante,
caracterul adecvat pentru utilizare în contextul feroviar propus.
6. Prezentare
Dosarul complet descris la pct. 4 trebuie să fie prezentat
solicitantului, spre susținerea DIV, dacă aceasta există, eliberată
de organismul notificat responsabil, sau a certificatului de

conformitate eliberat de organismul notificat responsabil de
verificarea subsistemului în stare de funcționare. Dosarul trebuie
să fie atașat DIV și/sau declarației de verificare ăCE”, pe care
solicitantul o trimite autorității de supraveghere din statul
membru în cauză.
O copie a dosarului trebuie să fie păstrată de solicitant pe
toată durata de funcționare a subsistemului. Aceasta trebuie
trimisă celorlalte state membre ale Uniunii Europene care
solicită acest lucru.
7. Publicare
Fiecare organism notificat trebuie să publice periodic
informații relevante privind:
— cererile de verificare ăCE” primite;
— DIV emise sau refuzate;
— certificatele de verificare emise sau refuzate;
— certificatele de conformitate refuzate.
8. Limba
Dosarele și corespondența referitoare la procedurile de
verificare ăCE” trebuie redactate într-o limbă oficială a statului
membru în care este stabilit solicitantul sau într-o limbă
acceptată de solicitant.

ANEXA Nr. 7

PA R A M E T R I I C A R E T R E B U I E V E R I F I C A Ț I L A P U N E R E A Î N F U N C Ț I U N E
A VEHICULELOR NECONFORME CU STI ȘI CLASIFICAREA NORMELOR NAȚIONALE

1. Lista parametrilor
1.1. Documentație generală
Documentația generală, inclusiv descrierea vehiculului nou,
reînnoit sau modernizat și utilizarea preconizată a acestuia,
informații privind proiectarea, activitățile de reparație,
exploatarea și întreținerea, fișa tehnică etc.
1.2. Caracteristici structurale și mecanice
Integritatea mecanică și interfața dintre vehicule, inclusiv
dispozitivele de ciocnire și tractare, coridoarele de trecere,
rezistența structurii vehiculului și a dotărilor, de exemplu,
scaunele, capacitatea de încărcare, siguranța pasivă, inclusiv
rezistența interioară și exterioară la șoc
1.3. Interacțiunea și calibrarea șinelor
Interfețele
mecanice
ale
infrastructurii,
inclusiv
comportamentul static și dinamic, jocuri și toleranțe, gabaritul,
mecanismul de rulare etc.
1.4. Echipament de frânare
Articole de frânare, inclusiv sistemul de antipatinare, sistemul
de control al frânării, performanțele frânării de serviciu, frâna de
staționare și frâna de urgență
1.5. Articole pentru călători
Instalații destinate uzului călătorilor și mediul configurat
pentru aceștia, inclusiv ferestrele și ușile pentru pasageri,
exigențele pentru persoanele cu mobilitate redusă etc.
1.6. Condiții de mediu și efecte aerodinamice
Impactul mediului asupra vehiculului și impactul vehiculului
asupra mediului, inclusiv condițiile aerodinamice, interfața dintre
vehicul și zona limitrofă căii ferate a sistemului feroviar, precum
și interfața cu mediul extern
1.7. Avertizarea externă, marcajele, cerințe privind funcțiile
și integritatea software
Avertizări externe, marcaje, funcțiile și integritatea software,
de exemplu, funcții legate de siguranță cu impact asupra
comportamentului trenului, inclusiv asupra magistralei trenului
1.8. Rețeaua de alimentare cu curent electric și sistemele de
control de la bord
Sistemele de propulsie, de alimentare cu curent electric și
de control de la bord, la care se adaugă interfața vehiculului cu
infrastructura de alimentare cu curent electric și toate aspectele
legate de compatibilitatea electromagnetică

1.9. Dotări, interfețe și mediu pentru personal
Dotările, interfețele, condițiile de lucru și mediu pentru
personal existente la bord, inclusiv cabinele mecanicului de
locomotivă, interfața mecanic/mașină
1.10. Protecția împotriva incendiilor și evacuarea
1.11. Întreținere
Dotări și interfețe pentru întreținere existente la bord
1.12. Control-comandă și semnalizare la bord
Toate echipamentele existente la bord, necesare pentru a
garanta siguranța și controlul-comanda mișcărilor trenurilor
autorizate să circule pe rețea și efectele acestora asupra zonei
limitrofe căii ferate a sistemului feroviar
1.13. Cerințe operaționale specifice
Cerințe operaționale specifice pentru vehicule, inclusiv modul
de funcționare în caz de avarie, recuperarea vehiculului etc.
1.14. Articole referitoare la marfă
Exigențe specifice referitoare la marfă și mediu, inclusiv
dotările specifice mărfurilor periculoase
NOTĂ: Explicațiile și informațiile de la pct. 1 au caracter
informativ și nu reprezintă definiții ale parametrilor.
2. Clasificarea normelor
Normele naționale referitoare la parametrii enumerați în
pct. 1 sunt alocate uneia dintre următoarele 3 grupe de mai jos.
Normele și restricțiile de natură strict locală nu se includ aici;
verificarea lor implică verificări care vor fi stabilite de comun
acord între operatorii de transport feroviar și administratorii de
infrastructură.
Grupa A
Grupa A include:
— standardele internaționale;
— normele naționale considerate a fi echivalente la nivel de
siguranță feroviară cu normele naționale ale altor state membre
ale Uniunii Europene.
Grupa B
Grupa B include toate normele care nu intră în domeniul de
aplicare al grupei A sau al grupei C ori care nu au putut fi
clasificate încă în vreuna dintre aceste grupe.
Grupa C
Grupa C include normele care sunt strict necesare și care
sunt asociate cu caracteristicile infrastructurii tehnice în vederea
asigurării unei utilizări în condiții de siguranță și interoperabilitate
a rețelei vizate, de exemplu, gabaritul.

17

MONITORUL OFICIAL AL ROMÂNIEI, PARTEA I, Nr. 663/28.IX.2010

ANEXA Nr. 8

CRITERIILE MINIME

care trebuie avute în vedere de Ministerul Transporturilor și Infrastructurii atunci când notifică organismele
1. Organismul în cauză, directorul său și personalul
responsabil de efectuarea verificărilor nu pot interveni, fie direct,
fie ca reprezentanți autorizați, în proiectarea, producția,
construcția, comercializarea sau întreținerea constituenților de
interoperabilitate ori a subsistemelor și nici în utilizarea lor.
Aceasta nu exclude posibilitatea unui schimb de informații
tehnice între producător și organismul în cauză.
2. Organismul în cauză și personalul responsabil pentru
verificări trebuie să efectueze aceste verificări la cel mai înalt
nivel posibil de integritate profesională și competență tehnică și
să se situeze în afara oricăror presiuni și interese, în special de
ordin financiar, care le-ar putea afecta judecata sau rezultatele
controlului, în special din partea persoanelor sau a grupurilor de
persoane afectate de rezultatele verificărilor.
În special, organismul și personalul care sunt responsabili
de verificări trebuie să fie independente, din punct de vedere
funcțional, față de Autoritatea de Siguranță Feroviară Română
desemnată pentru a emite autorizații de punere în funcțiune în
temeiul hotărârii, față de Organismul de Licențe Feroviar Român
care acordă licențe în temeiul Ordinului ministrului transporturilor
nr. 535/2007 privind aprobarea normelor pentru acordarea
licenței de transport feroviar și a certificatelor de siguranță în
vederea efectuării serviciilor de transport feroviar pe căile ferate
din România și certificate de siguranță în temeiul Legii
nr. 55/2006 privind siguranța feroviară, cu modificările ulterioare,
și față de Organismul de Investigații Feroviar Român.
3. Organismul în cauză trebuie să folosească personalul și
să posede mijloacele necesare pentru a îndeplini în mod
adecvat atribuțiile tehnice și administrative legate de verificări;

acest organism ar trebui să aibă, de asemenea, acces la
echipamentul necesar pentru verificări excepționale.
4. Personalul responsabil de verificări trebuie să dețină:
— o pregătire tehnică și profesională adecvată;
— cunoștințe satisfăcătoare privind cerințele legate de
verificările pe care le efectuează și experiență suficientă în
efectuarea lor;
— capacitatea de a întocmi certificatele, înregistrările și
rapoartele din care este constituit dosarul formal al controalelor
efectuate.
5. Independența personalului responsabil de verificări trebuie
garantată. Niciun funcționar nu trebuie remunerat în funcție de
numărul de verificări efectuate sau de rezultatele acestora.
6. Organismul în cauză trebuie să încheie asigurări de
răspundere civilă, în afară de cazul în care această răspundere
este asigurată de către stat în cadrul legislației interne sau de
cazul în care verificările sunt efectuate direct de către stat prin
Ministerul Transporturilor și Infrastructurii.
7. Personalul organismului în cauză este obligat să păstreze
secretul profesional cu privire la informațiile obținute pe
parcursul exercitării sarcinilor sale, dar nu și față de autoritățile
administrative sau organele care anchetează accidente din
statul membru al Uniunii Europene în care se efectuează aceste
activități și nici față de organele de anchetă responsabile de
investigarea accidentelor cauzate de defectarea constituenților
de interoperabilitate sau a subsistemelor verificate, în temeiul
hotărârii sau al oricărei alte dispoziții de drept intern pentru
punerea în aplicare a hotărârii.

ANEXA Nr. 9

DOSARUL

pentru depunerea unei cereri de derogare
Atunci când depune o cerere de derogare, Ministerul
Transporturilor și Infrastructurii trebuie să prezinte următoarele
documente:
a) o scrisoare oficială prin care Comisiei Europene i se
comunică derogarea propusă;
b) un dosar, anexat la scrisoare, care să includă cel puțin:
— o descriere a lucrării, a bunurilor și a serviciilor care fac
obiectul derogării, în care se precizează datele-cheie, locația
geografică și zona operațională și tehnică;
— o referire exactă la STI sau la părți ale acestora pentru
care este necesară o derogare;
— o referire exactă și detalii ale dispozițiilor alternative care
vor fi aplicate;

— pentru cereri efectuate în temeiul art. 9 alin. (1) lit. a) din
hotărâre, justificarea etapei avansate de dezvoltare a
proiectului;
— justificarea derogării, incluzând motivele principale de
natură tehnică, economică, comercială, operațională și/sau
administrativă;
— alte informații care justifică cererea de derogare;
— o descriere a măsurilor pe care le propune Ministerul
Transporturilor și Infrastructurii pentru a promova
interoperabilitatea finală a proiectului. În cazul unei derogări
minore, această descriere nu este necesară.
Documentația trebuie furnizată în format tipărit și electronic,
pentru a putea fi distribuită membrilor comitetului.

ANEXA Nr. 10

PA R T E A A

Hotărâri abrogate, prevăzute la art. 35 din hotărâre:
— Hotărârea Guvernului nr. 1.533/2003 privind interoperabilitatea sistemului de transport feroviar de
mare viteză, publicată în Monitorul Oficial al României, Partea I, nr. 18 din 9 ianuarie 2004, cu modificările
și completările ulterioare;
— Hotărârea Guvernului nr. 850/2003 privind interoperabilitatea sistemului feroviar convențional,
publicată în Monitorul Oficial al României, Partea I, nr. 529 din 23 iulie 2003, cu modificările și completările
ulterioare.

18

MONITORUL OFICIAL AL ROMÂNIEI, PARTEA I, Nr. 663/28.IX.2010
ANEXA Nr. 11

TA B E L D E C O R E S P O N D E N Ț Ă
Hotărârea Guvernului nr. 1.533/2003

Hotărârea Guvernului
nr. 877/2010

Hotărârea Guvernului nr. 850/2003

Art. 1 alin. (1)

Art. 1 alin. (1)

Art. 1 alin. (1)

Art. 1 alin. (2)

Art. 1 alin. (2)

Art. 1 alin. (2)

—

Art. 1 alin. (3)

—

Art. 1 alin. (4)

Art. 2 teza introductivă

Art. 2 teza introductivă

Art. 2 teza introductivă

Art. 2 lit. a)—l)

Art. 2 lit. a)—l)

Art. 2 lit. a) și b) și e)—m)
Art. 2 lit. c) și d)

Art. 2 lit. n)
Art. 2 lit. o)
Art. 2 lit. m)
Art. 2 lit. p)
—

Art. 2 lit. m)
Art. 2 lit. n)
Art. 2 lit. o)
Art. 2 lit. p)
—

Art. 2 lit. n)
Art. 2 lit. o)
Art. 2 lit. p)
Art. 2 lit. q)
Art. 2 lit. r)—z)

Art. 3, 4 și 5

Art. 3, 4 și 5

Art. 3, 4 și art. 5 alin. (1)—(3)

Art. 6 alin. (1)—(4)

Art. 6 alin. (1)—(4)

Art. 6 alin. (1)—(2)

—

—

Art. 7 și 8

Art. 7

Art. 7

Art. 9

Art. 8

Art. 8

Art. 10 alin. (1)

Art. 9

Art. 9

Art. 10 alin. (2)

Art. 10 alin. (1)—(3)
—
—

Art. 10 alin. (1)—(3)
—

Art. 11 alin. (1)—(3)
Art. 11 alin. (4)
Art. 11 alin. (5)

Art. 11—13

Art. 11—13

Art. 12—14

Art. 14 alin. (1) și (2)
Art. 14 alin. (3)
Art. 14 alin. (4) și (5)

Art. 14 alin. (1) și (2)
Art. 14 alin. (3)
Art. 14 alin. (4) și (5)

Art. 15 alin. (1) și (2)
Art. 20
Art. 30

—

—

Art. 15 alin. (2) și (3)

Art. 15 și 16

Art. 15 și 16

Art. 16 și 17

Art. 16 alin. (3)

Art. 16 alin. (3)

Art. 17 alin. (3)

—

—

—

Art. 18
—

Art. 18 alin. (1)—(3)
—

Art. 18 alin. (1)—(3)
Art. 18 alin. (4) și (5)

Art. 19

Art. 19

Art. 19

Art. 20

Art. 20

Art. 28

—

—

Art. 21—27

Art. 21

Art. 21

Mențiune privind transpunerea

—

—

Art. 29 alin. (4) și (5)

Art. 22

Art. 22

Art. 34

Art. 23

Art. 27

—

—

—

Art. 35

Anexele 1—6

Anexele 1—6

Anexele 1—6

—

—

Anexa 7

Anexa 7

Anexa 7

Anexa 8

—

—

Anexele 9—11

MONITORUL OFICIAL AL ROMÂNIEI, PARTEA I, Nr. 663/28.IX.2010

19

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Dispozițiilor generale de apărare împotriva incendiilor la ateliere
și spații de întreținere și reparații
În conformitate cu prevederile art. 17 alin. (2) din Legea nr. 307/2006 privind apărarea împotriva incendiilor, cu modificările
ulterioare, ale art. 11 lit. c) din Regulamentul de organizare și funcționare al Inspectoratului General pentru Situații de Urgență,
aprobat prin Hotărârea Guvernului nr. 1.490/2004 pentru aprobarea Regulamentului de organizare și funcționare și a organigramei
Inspectoratului General pentru Situații de Urgență, cu modificările ulterioare, precum și cu prevederile Hotărârii Guvernului
nr. 1.016/2004 privind măsurile pentru organizarea și realizarea schimbului de informații în domeniul standardelor și reglementărilor
tehnice, precum și al regulilor referitoare la serviciile societății informaționale între România și statele membre ale Uniunii Europene,
precum și Comisia Europeană, cu modificările ulterioare,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Se aprobă Dispozițiile generale de apărare
împotriva incendiilor la ateliere și spații de întreținere și reparații,
prevăzute în anexa care face parte integrantă din prezentul
ordin.
Art. 2. — Prezentul ordin intră în vigoare în termen de 30 de
zile de la data publicării în Monitorul Oficial al României,
Partea I.

*

Prezentul ordin a fost adoptat conform procedurii de
notificare prevăzute de Directiva 98/34/CE a Parlamentului
European și a Consiliului din 22 iunie 1998 de stabilire a unei
proceduri pentru furnizarea de informații în domeniul
standardelor și reglementărilor tehnice, publicată în Jurnalul
Oficial al Comunităților Europene (JOCE) nr. L 204 din 21 iulie
1998, cu modificările ulterioare.

Ministrul administrației și internelor,
Vasile Blaga
București, 23 septembrie 2010.
Nr. 211.
ANEXĂ

DISPOZIȚII GENERALE

de apărare împotriva incendiilor la ateliere și spații de întreținere și reparații
CAPITOLUL I
Scop și domeniu de aplicare
Art. 1. — (1) Dispozițiile generale de apărare împotriva
incendiilor la ateliere și spații de întreținere și reparații, denumite
în continuare dispoziții generale, stabilesc cerințele minime
necesare pentru prevenirea și reducerea riscurilor de producere
a incendiilor, asigurarea condițiilor necesare pentru limitarea
propagării și dezvoltării acestora prin măsuri tehnice și
organizatorice, asigurarea siguranței utilizatorilor și forțelor care
acționează la intervenție, securității spațiilor și construcțiilor noi
și a celor existente, destinate activităților permanente de
întreținere și reparații ale aparaturii, echipamentelor, mașinilor,
utilajelor, instalațiilor și altora similare, protecției conținutului
acestora în caz de incendiu, precum și a mediului împotriva
efectelor negative ale situațiilor de urgență determinate de
incendii în acest tip de obiective.
(2) Prin ateliere și spații de întreținere și reparații, în sensul
prezentelor dispoziții generale, se înțelege acele locuri, zone,
încăperi independente sau în cadrul altor construcții, inclusiv
ateliere mobile, amenajate și dotate cu utilaje și aparate
necesare desfășurării activității pentru care au fost destinate.

(3) Prin utilizatori, în sensul prezentelor dispoziții generale, se
înțelege personalul angajat, personalul care desfășoară activități
de prestări servicii/întreținere, personalul colaborator și clienții.
Art. 2. — (1) Prevederile prezentelor dispoziții generale se
aplică pe teritoriul României, pe întreaga perioadă de exploatare
a atelierelor și spațiilor de întreținere și reparații, indiferent de
titularul dreptului de proprietate.
(2) Modul de aplicare al prezentelor dispoziții generale se
urmărește pe timpul:
a) activităților de control și verificare în scopul prevenirii
incendiilor la construcții, procese, echipamente, sisteme care au
rol în asigurarea cerințelor de siguranță a utilizatorilor și de
securitate a construcțiilor, în caz de incendiu;
b) verificării planurilor construcțiilor existente, a
documentațiilor tehnice pentru sistemele de siguranță a
utilizatorilor și de securitate a construcțiilor în caz de incendiu,
a căilor de acces și evacuare a utilizatorilor și forțelor de
intervenție la incendiu, a surselor/rezervei de apă pentru
incendii, a instalațiilor de ventilare și climatizare și a celorlalte
sisteme/instalații/dispozitive de apărare împotriva incendiilor;
c) instruirii în domeniul apărării împotriva incendiilor a
serviciilor private și voluntare pentru situații de urgență și a
utilizatorilor;
d) depozitării, utilizării și manipulării materialelor combustibile.

20

MONITORUL OFICIAL AL ROMÂNIEI, PARTEA I, Nr. 663/28.IX.2010

Art. 3. — Prezentele dispoziții generale se completează cu
prevederile specifice din Normele generale de apărare împotriva
incendiilor, aprobate prin Ordinul ministrului administrației și
internelor nr. 163/2007, și cu alte reglementări tehnice din
domeniul prevenirii și stingerii incendiilor aplicabile exploatării
construcțiilor și instalațiilor utilitare aferente acestora, precum și
construcțiilor cu destinație ateliere și spații de întreținere și
reparații ale aparaturii, echipamentelor, mașinilor, utilajelor,
instalațiilor și altora asemenea.
Art. 4. — Respectarea prevederilor prezentelor dispoziții
generale se verifică pe timpul controalelor de prevenire a
incendiilor executate la acest tip de obiective de șefii locurilor
de muncă, de cadrele tehnice ori de personalul de specialitate
propriu cu atribuții pe linia apărării împotriva incendiilor sau prin
componenta preventivă a serviciului privat pentru situații de
urgență, acolo unde acesta este constituit, în condițiile legii, de
organele administrației publice locale prin componenta
preventivă din cadrul serviciilor publice voluntare pentru situații
de urgență, pentru operatorii economici și instituțiile publice
subordonate consiliului local și de inspectorii de prevenire din
inspectoratele pentru situații de urgență județene/al municipiului
București.
Art. 5. — Conducătorul instituției/operatorului economic la
nivelul căreia/căruia există ateliere și spații de întreținere și
reparații, prin persoana desemnată de acesta, denumită în
continuare administrator, are următoarele obligații principale sub
aspectul apărării împotriva incendiilor:
a) stabilește, prin dispoziții scrise, responsabilitățile și modul
de organizare în unitatea pe care o administrează și le aduce la
cunoștință salariaților;
b) solicită, după caz, elaborarea documentației tehnice și
includerea în aceasta a măsurilor de apărare împotriva
incendiilor;
c) obține autorizațiile necesare pentru desfășurarea
activităților conform legii;
d) asigură încadrarea personalului cu atribuții în domeniul
apărării împotriva incendiilor;
e) asigură desfășurarea controalelor de apărare împotriva
incendiilor organizate de către inspectoratele pentru situații de
urgență județene/al municipiului București sau de către
personalul prevăzut de lege;
f) ia măsuri pentru remedierea deficiențelor constatate, în
condițiile legii;
g) asigură echiparea și dotarea cu mijloace tehnice de
apărare împotriva incendiilor, prevăzute în documentația tehnică
menționată la lit. b) sau de prezentele dispoziții generale.
CAPITOLUL II
Reguli și măsuri de prevenire a incendiilor
SECȚIUNEA 1
Prevederi comune pentru ateliere și spații de întreținere
și reparații

Art. 6. — Administratorul asigură în permanență funcționarea
mijloacelor tehnice de apărare împotriva incendiilor și a
instalațiilor de protecție împotriva incendiilor la parametrii stabiliți
în documentația tehnică corespunzătoare.
Art. 7. — Pe timpul lucrului în atelierele și spațiile în care se
desfășoară activitățile de întreținere și reparații ale aparaturii,
echipamentelor, mașinilor, utilajelor, instalațiilor și altora similare,
trebuie luate măsuri de reducere a riscului de incendiu prin
limitarea la strictul necesar a cantităților de materiale

combustibile și a eventualelor surse cu potențial de aprindere a
acestora.
Art. 8. — Exploatarea sistemelor, instalațiilor, dispozitivelor,
echipamentelor, aparatelor, mașinilor și utilajelor de orice
categorie se face conform reglementărilor tehnice specifice,
precum și instrucțiunilor producătorului.
Art. 9. — (1) Pe timpul desfășurării activității în ateliere și
spații de întreținere și reparații, ușile de pe căile de evacuare se
mențin în permanență descuiate.
(2) Prin proiect se admite adoptarea de soluții cu uși pe căile
de evacuare prevăzute cu electromagneți acționați de centrale
de detecție și semnalizare a incendiilor și de declanșatoare
manuale, prevăzute cu surse de alimentare cu energie electrică
de rezervă.
Art. 10. — În incinta atelierelor și spațiilor de întreținere și
reparații, precum și în afara acestora trebuie să fie asigurate
marcarea și semnalizarea, conform reglementărilor în vigoare, a:
a) căilor de acces, de evacuare și intervenție;
b) locurilor pentru fumat/de interzicere a fumatului;
c) locurilor de adunare a utilizatorilor în caz de incendiu;
d) locurilor de evacuare;
e) locurilor de depozitare a bunurilor în caz de incendiu;
f) locurilor de parcare;
g) mijloacelor inițiale de intervenție.
Art. 11. — (1) Se interzice fumatul în ateliere și spații de
întreținere și reparații.
(2) Fumatul este permis numai în locuri special amenajate în
afara clădirii.
Art. 12. — (1) Lucrările cu foc deschis se execută numai
după obținerea permisului de lucru cu foc și după luarea
măsurilor de prevenire necesare, cu excepția atelierelor care au
ca obiect de activitate executarea lucrărilor de acest gen.
(2) Permisul de lucru cu foc este emis în conformitate cu
prevederile legale în vigoare.
Art. 13. — Se interzice utilizarea buteliilor cu fluide
tehnologice improvizate, necertificate conform legii, neechipate
cu aparatură de măsură și control și neasigurate împotriva
răsturnării.
Art. 14. — Se interzice utilizarea buteliilor de aragaz cu
defecțiuni sau în stare avansată de uzură, neechipate cu
aparatură de măsură și control și neasigurate împotriva
răsturnării.
Art. 15. — Instalațiile utilitare aferente atelierelor și spațiilor
de întreținere și reparații, precum și instalațiile tehnologice se
exploatează potrivit reglementărilor tehnice și măsurilor
specifice de apărare împotriva incendiilor, astfel încât acestea să
nu constituie surse de inițiere și/sau de propagare a incendiilor.
Art. 16. — Instalațiile aferente atelierelor și spațiilor de
întreținere și reparații trebuie să corespundă destinației, tipului
și categoriei de importanță a construcției, precum și nivelului de
risc de incendiu, să aibă nivelul de protecție corespunzător
mediului în care sunt amplasate și să respecte prevederile din
normele specifice de apărare împotriva incendiilor.
Art. 17. — Instalațiile tehnologice se exploatează cu
respectarea strictă a instrucțiunilor și regulilor de utilizare,
precum și a măsurilor de apărare împotriva incendiilor, stabilite
de proiectanți și de producători/furnizori.
Art. 18. — Pe timpul exploatării instalațiilor aferente
atelierelor și spațiilor de întreținere și reparații sunt obligatorii:
a) respectarea instrucțiunilor de funcționare;
b) funcționarea cu sisteme, aparate și echipamente
corespunzătoare pentru controlul și menținerea parametrilor;

MONITORUL OFICIAL AL ROMÂNIEI, PARTEA I, Nr. 663/28.IX.2010
c) întreținerea elementelor prevăzute pentru izolare termică
sau electrică ori pentru separare;
d) respectarea termenelor stabilite pentru efectuarea
lucrărilor de întreținere și reparații sau executarea
necorespunzătoare a acestora;
e) executarea lucrărilor de întreținere și reparații sau a unor
modificări numai de către personal autorizat;
f) utilizarea unor aparate/echipamente care să nu prezinte
risc de incendiu și/sau de explozie;
g) asigurarea protecției la foc corespunzătoare față de
materialele și substanțele combustibile existente în spațiul în
care sunt utilizate.
Art. 19. — La terminarea programului de lucru în ateliere și
spații de întreținere și reparații se efectuează următoarele
operațiuni obligatorii:
a) întreruperea alimentării cu energie electrică, gaze, abur și
altele asemenea a mașinilor, utilajelor, aparatelor, dispozitivelor
care nu necesită funcționare permanentă;
b) verificarea închiderii tuturor robinetelor de gaz de pe
conducte și recipiente;
c) evacuarea deșeurilor rezultate în urma desfășurării
activității și efectuarea curățeniei la locul de muncă;
d) întreruperea iluminatului, cu excepția celui de siguranță;
e) încuierea și predarea cheilor la locurile stabilite de
persoanele cu atribuții de conducere.
Art. 20. — (1) Instalațiile electrice se execută, se întrețin și se
exploatează conform prevederilor reglementărilor tehnice de
specialitate în vigoare.
(2) Orice modificare a instalațiilor electrice existente se
realizează de către personal autorizat, pe bază de documentație
tehnică.
Art. 21. — Instalația electrică se verifică periodic de persoane
fizice sau juridice autorizate, conform reglementărilor specifice.
Art. 22. — La exploatarea instalațiilor și receptoarelor
electrice se interzic:
a) înlocuirea siguranțelor, releelor de protecție și a
întreruptoarelor automate cu altele necalibrate sau improvizate;
b) încărcarea instalației electrice — conductori, cabluri,
întreruptoare, comutatoare, prize, transformatoare și altele
asemenea peste sarcina maximă admisă;
c) realizarea unor contacte electrice imperfecte, care nu au
rezistență de trecere comparabilă cu rezistența ohmică a
conductorilor legați, sigure în timp și ușor de verificat;
d) asigurarea altui nivel de izolație decât cel al conductorilor
la legăturile electrice;
e) supunerea legăturilor electrice la eforturi de tracțiune mai
mari decât cele pentru care au fost dimensionate;
f) nepregătirea suprafețelor de contact ale conductorilor
înainte de execuția legăturilor electrice prin mijloace adecvate;
g) executarea legăturilor electrice prin mijloace și metode
neadecvate astfel încât să existe contacte imperfecte care să
genereze supraîncălziri, perlări sau scântei;
h) lăsarea neizolată a capetelor conductorilor electrici, în
cazul demontării parțiale a unei instalații;
i) folosirea legăturilor provizorii prin introducerea
conductorilor electrici, fără ștecăr, direct în prize;
j) utilizarea prizelor, neprevăzute cu dispozitiv de protecție
diferențială și de limitare a puterii, amplasate la distanță mai
mică de 1,00 m de materiale combustibile, în depozitele și
magaziile cu materiale combustibile;
k) utilizarea receptorilor de energie electrică — radiatoare,
reșouri, fiare de călcat, ciocane de lipit și altele asemenea, fără

21

luarea măsurilor de izolare față de materialele și elementele
combustibile din spațiul sau încăperea respectiv/respectivă;
l) utilizarea lămpilor mobile/portative, alimentate prin
cordoane improvizate și/sau uzate;
m) folosirea la corpurile de iluminat a filtrelor de
lumină/abajururilor improvizate din carton, hârtie sau din alte
materiale combustibile;
n) așezarea pe motoarele electrice a unor materiale
combustibile precum cârpe, hârtii, folii de material plastic, lemne
etc.;
o) utilizarea radiatoarelor și a reșourilor electrice
neomologate ori în alte locuri decât cele stabilite prin instrucțiuni
sau agremente tehnice;
p) folosirea în stare defectă, uzată și/sau cu improvizații a
instalației electrice și/sau a receptorilor electrici;
q) suspendarea corpurilor de iluminat direct de conductorii
de alimentare;
r) agățarea sau introducerea în interiorul panourilor, nișelor,
tablourilor, canalelor sau a tunelelor electrice a obiectelor de
orice fel;
s) depozitarea de obiecte și/sau materiale combustibile în
posturile de transformare, în încăperile tablourilor generale de
distribuție a energiei electrice, precum și sub/în cutiile tablourilor
electrice;
t) efectuarea lucrărilor de întreținere, revizii și reparații de
către personal necalificat și neautorizat;
u) exploatarea tablourilor electrice, releelor, contactoarelor,
reostatelor de pornire, dozelor de derivație, conexiunilor
motoarelor electrice și altora asemenea, fără carcase și capace
de protecție.
Art. 23. — Instalațiile/Aparatele electrice trebuie să aibă
gradul de protecție corespunzător condițiilor de mediu în care
sunt exploatate, grad de protecție menținut pe întreaga perioadă
de funcționare și utilizare în mediile respective, să nu prezinte
defecțiuni și improvizații și să fie legate la pământ conform
normelor în vigoare.
Art. 24. — Traseele cablurilor electrice trebuie astfel alese
încât să se asigure protecția acestora împotriva deteriorărilor
mecanice, a coroziunii, vibrațiilor și supraîncălzirii.
Art. 25. — Motoarele, corpurile de iluminat, întreruptoarele
și altele asemenea care echipează atelierele și spațiile de
întreținere și reparații trebuie să corespundă condițiilor de mediu
în care se utilizează.
Art. 26. — (1) Exploatarea și întreținerea instalațiilor fixe de
gaze naturale sau G.P.L. se asigură de proprietarul construcției
în care sunt amplasate ateliere și spații de întreținere și reparații,
dacă nu se prevede altfel în contractul, convenția sau în alt act
juridic similar încheiat între proprietar/locator și chiriaș/locatar.
(2) Măsurile de apărare împotriva incendiilor se asigură de
către proprietar/locator sau chiriaș/locatar, conform obligațiilor
prevăzute în contractul, convenția sau în alt act juridic similar
încheiat între părți.
Art. 27. — Instalațiile pentru G.P.L. se utilizează cu
respectarea strictă a prevederilor normativelor în vigoare.
Art. 28. — (1) Elementele instalațiilor — conducte, robinete,
arzătoare și altele asemenea se verifică periodic și se întrețin în
bună stare de funcționare, înlăturându-se orice posibilitate de
scurgere a gazelor.
(2) În cazul în care se constată miros de gaze, înainte de a
se aprinde focul se aerisește încăperea respectivă, se
depistează și se înlătură de către personal autorizat defectele
care au provocat scăpările de gaze.

22

MONITORUL OFICIAL AL ROMÂNIEI, PARTEA I, Nr. 663/28.IX.2010

Art. 29. — (1) Aprinderea și stingerea focului se execută
numai de personal instruit în acest scop.
(2) Pentru aceasta, la fiecare sobă se pune câte o etichetă,
pe care se menționează, pe lângă ora de aprindere și stingere,
următorul text: ăPentru aprinderea și stingerea focului răspunde:
numele și prenumele persoanei”.
(3) La aprinderea și stingerea focului la aparate
consumatoare de combustibili gazoși se respectă prevederile
Normelor tehnice pentru proiectarea, executarea și exploatarea
sistemelor de alimentare cu gaze naturale, aprobate prin Ordinul
președintelui Autorității Naționale de Reglementare în Domeniul
Energiei nr. 5/2009, cu modificările și completările ulterioare.
Art. 30. — Se interzice folosirea gazelor în sobele sau
aparatele defecte și a căror etanșeitate a canalelor și coșului de
evacuare a fumului nu este asigurată.
Art. 31. — (1) Exploatarea și întreținerea mijloacelor de
încălzire locală permanente și provizorii pentru deservirea
utilizatorilor sunt asigurate de proprietarul construcției în care
sunt amplasate ateliere și spații de întreținere și reparații.
(2) Mijloacele de încălzire locală trebuie să fie omologate,
certificate și adecvate spațiului în care sunt utilizate.
Art. 32. — În cazul în care se impune suplimentarea cu surse
de încălzire, aceasta se realizează cu respectarea măsurilor de
prevenire a incendiilor.
Art. 33. — Se interzice utilizarea surselor de încălzire cu
flacără deschisă în spațiile de lucru cu pericol de incendiu și/sau
de explozie.
Art. 34. — Materialele sau elementele combustibile din fața
focarelor și cenușarelor se așază la distanță de minimum 1,25 m
față de acestea, iar cele greu combustibile la 1,00 m.
Art. 35. — (1) În încăperile în care sunt amplasate sobele se
interzice depozitarea unor cantități de combustibili solizi care să
depășească consumul pentru 24 de ore.
(2) Depozitarea/Amplasarea materialelor combustibile se
face la o distanță mai mare de 0,50 m la sobele cu acumulare
de căldură.
(3) Este interzisă așezarea materialelor combustibile
deasupra sobelor sau direct pe acestea.
Art. 36. — Mijloacele de încălzire locală cu combustibili solizi
sau gaze, precum și rezervoarele de consum ale sobelor care
utilizează combustibili lichizi, a căror protecție termică a fost
asigurată de producător pe baza încercărilor efectuate și
acceptată la omologarea produsului, pot fi amplasate la distanțe
mai mici decât cele prevăzute mai sus, doar dacă acest lucru
este precizat în instrucțiunile de folosire.
Art. 37. — În fața ușiței de alimentare a sobei cu combustibili
solizi, pardoseala combustibilă se protejează cu tablă metalică
având dimensiunile minime de 0,70 m x 0,50 m.
Art. 38. — (1) Înainte de utilizare, sobele și coșurile de fum
trebuie verificate amănunțit, reparate, curățate și date în
exploatare în perfectă stare de funcționare.
(2) Nu se admite utilizarea sobelor fără ușițe la focare și
cenușare, defecte sau izolate necorespunzător față de
elementele combustibile ale clădirilor.
Art. 39. — Este interzisă aprinderea focului în sobe prin
stropire cu benzină, petrol sau alte lichide combustibile.
Art. 40. — Se interzice uscarea hainelor sau a altor materiale
combustibile pe sobe ori în imediata lor apropiere.
Art. 41. — Nu se admite folosirea lemnelor mai lungi decât
vatra focarului sobei sau a cărbunilor cu o putere calorifică mai
mare decât cea stabilită de producător.

Art. 42. — Cenușa se evacuează periodic într-un loc stabilit
și amenajat în acest scop, fără pericol de incendiu și numai după
ce se sting complet resturile de jar.
Art. 43. — Se interzice supraalimentarea cu combustibil a
sobelor, astfel încât să se evite încălzirea excesivă a acestora.
Art. 44. — Gurile de alimentare cu combustibil a sobelor cu
acumulare de căldură se amplasează în exteriorul atelierelor și
spațiilor de întreținere și reparații.
Art. 45. — În ateliere și spații de întreținere și reparații se
interzice folosirea sobelor fără acumulare de căldură.
Art. 46. — Amplasarea centralelor termice se realizează în
conformitate cu prevederile reglementărilor tehnice specifice și
cu prescripțiile producătorului/furnizorului.
Art. 47. — Exploatarea centralelor termice, precum și a
instalațiilor de cazane aferente se efectuează numai de către
personal calificat și autorizat.
Art. 48. — Punerea în funcțiune și exploatarea centralelor
termice cu abur sau apă supraîncălzită se fac numai pe baza
autorizației de exploatare, eliberată de Inspectoratul de Stat
pentru Controlul Cazanelor, Recipientelor și Instalațiilor de
Ridicat (I.S.C.I.R.).
Art. 49. — Punerea în funcțiune și exploatarea centralelor
termice cu abur de joasă presiune și apă caldă până la 100°C
se execută conform instrucțiunilor în vigoare.
Art. 50. — Se interzice depozitarea în centrala termică a unor
utilaje sau materiale care nu au legătură cu exploatarea efectivă
a acesteia.
Art. 51. — Aparatele pentru controlul temperaturii și presiunii
din cazane și conducte, indicatoarele de nivel pentru
combustibil, supapele de siguranță și altele asemenea se
mențin în perfectă stare de funcționare.
Art. 52. — (1) Cazanele alimentate cu combustibil lichid se
prevăd, în fața focarelor, sub injectoare, cu tăvi metalice umplute
cu nisip, pentru colectarea eventualelor scurgeri provenite din
instalații.
(2) Scurgerile accidentale de combustibil se colectează și se
evacuează imediat în locuri special amenajate.
Art. 53. — Înainte de aprinderea combustibilului la injectoare
se verifică focarul și se îndepărtează eventualele scurgeri de
combustibil.
Art. 54. — Înainte de punerea în funcțiune a cazanelor,
precum și după oprirea acestora, focarele și canalele de fum se
ventilează timp de 10 minute, folosindu-se instalația prevăzută
în acest sens sau instalația utilizată pentru evacuarea gazelor
arse.
Art. 55. — Aprinderea combustibilului pulverizat în focarele
cazanelor se efectuează fie electric, fie cu ajutorul unei torțe
fixate pe o vergea metalică lungă de circa 80,00 cm, nefiind
admise improvizațiile.
Art. 56. — Se interzice reaprinderea focului de la zidăria
incandescentă a focarului sau de la flacăra altui arzător.
Art. 57. — Centralele termice care folosesc combustibil
gazos se pun în funcțiune numai după verificarea arzătoarelor și
numai dacă acestea corespund presiunii din conductele de
gaze, în limitele prevăzute de norme.
Art. 58. — (1) Controlul etanșeității conductelor/instalațiilor/
echipamentelor cu gaz se execută numai cu emulsie de apă și
săpun.
(2) La apariția unei neetanșeități sau ruperi a unei conducte
din sala cazanelor, se închide robinetul de pe conducta
principală din exteriorul clădirii și se deschid ferestrele și ușile
pentru aerisirea intensă a sălii.

MONITORUL OFICIAL AL ROMÂNIEI, PARTEA I, Nr. 663/28.IX.2010
Art. 59. — Aprinderea arzătoarelor cu gaze în focarele
cazanelor de la centralele termice se face pe principiul ăgaz pe
flacără”.
Art. 60. — Circuitul de alimentare al fiecărui arzător se
prevede cu două robinete montate în serie, dintre care unul cu
acționare manuală.
Art. 61. — Poziția ventilelor ăînchis” sau ădeschis” se
marchează vizibil.
Art. 62. — Pentru fiecare cazan se asigură efectuarea
periodică a reviziei și lucrările de reparații potrivit termenelor
prevăzute de normele I.S.C.I.R.
Art. 63. — (1) Sistemele de ventilare pentru evacuarea
fumului și gazelor fierbinți, de climatizare se verifică și se întrețin
periodic, conform instrucțiunilor producătorului/furnizorului și
reglementărilor tehnice specifice.
(2) Sistemele de ventilare trebuie să asigure, în caz de
incendiu, evacuarea fumului și gazelor fierbinți din clădire pentru
a permite ieșirea utilizatorilor și accesul echipelor de intervenție
în condiții de siguranță.
Art. 64. — Sistemele de ventilare natural organizată și
sistemele de ventilare mecanică ale încăperilor în atmosfera
cărora se degajă gaze, vapori, praf sau pulberi combustibile se
întrețin și se utilizează astfel încât în exploatarea normală să se
evite posibilitatea acumulării acestor substanțe în cantități ce
pot prezenta pericol de incendiu ori explozie.
Art. 65. — Plasele de sârmă sau grătarele de protecție de la
prizele de ventilare se mențin în bună stare astfel încât să
împiedice pătrunderea diferitelor corpuri străine în canalele de
ventilare.
Art. 66. — Amplasarea în încăperi a gurilor de absorbție se
face în raport cu greutatea specifică a gazelor sau a vaporilor ce
se evacuează, iar la ventilările locale, acestea trebuie să se afle
cât mai aproape de locul de formare a vaporilor, a gazelor sau
a pulberilor combustibile.
Art. 67. — Ventilatoarele montate în încăperile/zonele cu
degajări de substanțe combustibile precum gaze, vapori sau
praf care pot forma cu aerul amestecuri explozive sau care
vehiculează astfel de substanțe se mențin în bună stare de
funcționare și se prevăd cu protecții corespunzătoare mediului.
Art. 68. — Se interzice evacuarea, prin aceeași instalație de
ventilare, a substanțelor combustibile și a celor inflamabile,
precum și a substanțelor care, în amestec, pot provoca
aprindere sau explozie.
Art. 69. — La exploatarea instalațiilor de ventilare se
realizează măsuri pentru:
a) menținerea unei exhaustări continue și a unei viteze
constante de circulație a aerului în canale pentru a se înlătura
posibilitățile de formare a amestecurilor explozive;
b) interzicerea utilizării surselor de căldură sau scântei la
instalațiile amplasate în medii în care există praf, vapori ori gaze
combustibile sau inflamabile;
c) întreținerea, verificarea și curățarea periodică de
depunerile combustibile a canalelor, tubulaturii și a
ventilatoarelor;
d) limitarea posibilităților de propagare a incendiilor prin
canalele sistemului de ventilare, prin întreținerea în bune condiții
a clapetelor antifoc prevăzute.
Art. 70. — La instalațiile de ventilare care prezintă pericol de
incendiu sau explozie se mai respectă și următoarele măsuri
specifice:
a) tubulatura de aspirație trebuie să asigure posibilitatea
curățării ei fără dificultate;

23

b) conductele de ventilare trebuie să fie bine întreținute,
pentru a nu permite scăpări de particule și de vapori inflamabili;
c) grătarele care se află deasupra canalelor de aspirație ce
sunt dispuse sub podea trebuie executate din materiale care nu
produc scântei la lovire.
Art. 71. — (1) Înainte de începerea activității, instalațiile de
ventilare/climatizare se verifică urmărindu-se în principal dacă
acestea corespund destinației amenajării.
(2) La verificarea instalațiilor de ventilare/climatizare se ține
cont de modul de funcționare a clapetelor antifoc, a etanșeităților
la trecerea tubulaturii prin elemente de construcție, de modul de
asigurare și funcționare a motoarelor de rezervă și altele
asemenea.
Art. 72. — Instalațiile de protecție împotriva trăsnetului se
mențin și se exploatează în bună stare de funcționare, conform
prevederilor legale.
Art. 73. — Menținerea în stare corespunzătoare a instalațiilor
și sistemelor de captare și scurgere la pământ a descărcărilor
electrice atmosferice este obligatorie la construcții și instalații,
utilaje și echipamente tehnologice, conform reglementărilor
tehnice specifice.
Art. 74. — Verificarea și întreținerea instalațiilor de protecție
împotriva trăsnetului se efectuează numai de personal
specializat și autorizat, cu respectarea strictă a cerințelor
reglementărilor tehnice în vigoare.
Art. 75. — Instalațiile de protecție împotriva trăsnetului se
verifică periodic, conform unui grafic stabilit și cu respectarea
prevederilor normativului de specialitate, urmărindu-se
integritatea fizică, continuitatea și buna funcționare a tuturor
elementelor componente: dispozitive de captare, conductoare
de coborâre, prize de pământ și altele asemenea.
Art. 76. — Este obligatorie utilizarea sistemelor de captare și
scurgere la pământ a electricității statice conform instrucțiunilor
specifice și reglementărilor tehnice.
Art. 77. — (1) În ateliere și spații de întreținere și reparații
căile de acces, evacuare și intervenție trebuie să respecte
condițiile impuse de reglementările tehnice.
(2) Se interzice blocarea sau diminuarea gabaritului căilor de
evacuare.
(3) Gabaritul căilor de evacuare trebuie asigurat în vederea
exploatării facile de către toate categoriile de utilizatori.
Art. 78. — În ateliere și spații de întreținere și reparații, riscul
de incendiu se identifică, se evaluează și se controlează
conform prevederilor actelor normative specifice.
Art. 79. — Se interzice utilizarea instalațiilor și aparaturii
electrice neomologate, necertificate ori cu defecțiuni și/sau
improvizații.
Art. 80. — Se interzic depozitarea, chiar temporară, în
ateliere și spații de întreținere și reparații, de materiale în
cantități mai mari decât cele necesare consumului pe schimb,
precum și depozitarea produselor finite în spațiile menționate
anterior.
Art. 81. — Se asigură permanent curățarea de praful și
pulberile ce se depun pe corpurile și conductele de încălzire,
corpurile de iluminat, tubulaturile de ventilare și altele
asemenea.
Art. 82. — Accesul autospecialelor pentru stingerea
incendiilor trebuie asigurat permanent pe căi de circulație libere
și practicabile.
Art. 83. — (1) La ateliere și spații de întreținere și reparații
focul deschis se folosește în scopuri tehnologice.
(2) Se interzice lăsarea fără supraveghere a focului deschis.

24

MONITORUL OFICIAL AL ROMÂNIEI, PARTEA I, Nr. 663/28.IX.2010

Art. 84. — (1) Efectuarea lucrărilor de sudare, tăiere, lipire
sau a altor asemenea operațiuni care prezintă pericol de
incendiu se poate executa în spațiile respective numai după ce
s-au luat măsuri pentru îndepărtarea sau protejarea materialelor
combustibile, golirea, spălarea, blindarea traseelor de conducte
ori a utilajelor, aerisirea sau ventilarea atelierelor și spațiilor de
întreținere și reparații, dotarea locurilor de muncă cu mijloace
de limitare și stingere a incendiilor.
(2) Lucrările menționate la alin. (1) se execută în conformitate
cu prevederile art. 12.
(3) Permisul de lucru cu foc nu este obligatoriu dacă
destinația spațiilor în care sunt efectuate lucrările este specifică
operațiunilor de sudare, tăiere, lipire și altele asemenea.
(4) În toate cazurile prevăzute la alin. (1) sunt obligatorii
instruirea personalului de execuție, control și supraveghere
asupra măsurilor de apărare împotriva incendiilor, precum și
informarea serviciului voluntar public/privat pentru situații de
urgență.
Art. 85. — (1) Permisul de lucru cu foc prevăzut la art. 84
alin. (3) se întocmește în două exemplare, dintre care unul se
înmânează șefului formației de lucru sau persoanei care
execută operațiunile cu foc deschis, iar celălalt rămâne la
emitent.
(2) Permisul de lucru cu foc este valabil o singură zi.
(3) La terminarea lucrului, permisul de lucru cu foc se predă
de către executant emitentului.
Art. 86. — Șeful atelierului sau spațiului pentru întreținere și
reparații în care se execută operațiuni cu foc deschis are
obligația să asigure măsuri pentru:
a) pregătirea locului;
b) instruirea personalului;
c) controlul după terminarea lucrării.
SECȚIUNEA a 2-a
Prevederi specifice pentru ateliere și spații de întreținere
și reparații

§ 1. Ateliere pentru prelucrarea lemnului
Art. 87. — În atelierele pentru prelucrarea lemnului sunt
interzise:
a) fumatul;
b) lucrările de sudare/lipire cu flacără;
c) manipularea, depozitarea lichidelor combustibile ori a
substanțelor inflamabile/explozive;
d) executarea operațiilor de grunduire, vopsire, lăcuire;
e) introducerea în ateliere a unor cantități de materii prime
mai mari decât necesarul schimbului de lucru, precum și
depozitarea în aceste spații a produselor finite.
Art. 88. — În scopul prevenirii acumulării de praf de lemn,
atelierele pentru prelucrarea lemnului se prevăd cu instalații de
ventilare naturală sau mecanică, completate cu instalații pentru
captarea prafului, dotate cu sisteme de interblocaj între
alimentarea lor cu energie electrică și cea a mașinilor și utilajelor
din ateliere.
Art. 89. — Instalațiile electrice trebuie să respecte strict
normele în vigoare în concordanță cu riscul de incendiu/explozie
existent.
Art. 90. — Se interzice executarea, modificarea sau
repararea instalațiilor de încălzire, iluminat ori forță în timpul
lucrului în atelier sau când instalația de absorbție a prafului de
lemn și rumegușului nu funcționează.
Art. 91. — (1) Încălzirea atelierelor se face cu instalații de
încălzire centrală cu apă, abur sau aer cald.

(2) La atelierele mici, cu suprafața de maximum 300 m2, se
pot utiliza sobe obișnuite cu acumulare de căldură, având ușițele
de acces de la focar amplasate în afara încăperilor de lucru.
(3) Se interzice utilizarea sobelor fără acumulare de căldură,
a radiatoarelor electrice sau a radianților, indiferent de tipul lor.
Art. 92. — (1) Toate mașinile, utilajele și instalațiile acționate
electric trebuie legate la pământ, conform prevederilor legale.
(2) Acestea trebuie echipate și cu accesorii specifice de
punere la pământ care să împiedice acumularea de energie
electrostatică ce poate conduce la descărcări electrice și la
aprinderea materialului lemnos de mici dimensiuni — așchii,
rumeguș, praf de lemn.
Art. 93. — Utilajele și dispozitivele de ascuțit care produc
scântei se amplasează în încăperi care nu prezintă pericol de
incendiu, separate de cele pentru prelucrarea materialului
lemnos.
Art. 94. — (1) În atelierele cu suprafețe mai mari de 300 m2
este interzisă încălzirea adezivilor sau a altor substanțe cu surse
de căldură cu foc deschis ori cu radiatoare electrice.
(2) Această operație se execută numai în recipiente încălzite
cu apă supraîncălzită, abur sau ulei diatermic.
Art. 95. — În atelierele cu suprafețe de maximum 300 m2
este admisă utilizarea surselor de căldură cu foc deschis
alimentate cu gaze sau a radiatoarelor electrice pentru
încălzirea produselor menționate la art. 105, cu respectarea
reglementărilor specifice și a următoarelor prescripții:
a) depozitarea materialelor combustibile la distanțe mai mici
de 1,50 m de sursa de încălzire este interzisă;
b) operațiunea de încălzire trebuie supravegheată
permanent, iar la încheierea ei sursa de căldură trebuie
îndepărtată.
Art. 96. — (1) În atelier se introduce doar cantitatea de
material lemnos necesară unei zile de lucru.
(2) În atelier, acesta se stivuiește în mod ordonat, lăsând
libere căile de acces și de evacuare.
(3) Depozitarea și stivuirea materialului lemnos se fac în
spații stabilite în acest scop, cu respectarea măsurilor specifice
de prevenire și stingere a incendiilor.
(4) Se interzice depozitarea sau uscarea materialului lemnos
pe corpurile de încălzire ori în apropierea acestora.
Art. 97. — Lubrifianții se aduc numai în cantitățile necesare
lucrărilor de ungere, evitându-se scurgerile pe utilaje sau pe
pardoseală.
Art. 98. — Înainte de introducerea în mașini pentru
prelucrare, materialele lemnoase se verifică cu atenție pentru
înlăturarea eventualelor bucăți de metal care, în contact cu
sculele de lucru, ar putea provoca scântei.
Art. 99. — (1) Mașinile de prelucrat lemnul la care, pe timpul
lucrului, se produc cantități mari de deșeuri lemnoase, se prevăd
cu instalații de exhaustare și transport pneumatic al acestora.
(2) În cazul în care instalațiile prevăzute la alin. (1) nu
funcționează, se interzice utilizarea mașinilor respective.
Art. 100. — (1) La sfârșitul fiecărui schimb, deșeurile de
material lemnos se colectează și se evacuează în afara
atelierului în spații special amenajate, cu respectarea măsurilor
de prevenire și stingere a incendiilor.
(2) Când cantitățile acumulate sunt mari, evacuarea
deșeurilor se face de mai multe ori într-un schimb.
(3) Periodic sau ori de câte ori este nevoie, trebuie curățat
praful de lemn depus pe suprafețele orizontale ale construcției
și pe instalațiile din aceasta.
(4) Praful de lemn se colectează și se depozitează separat
de celelalte deșeuri.

MONITORUL OFICIAL AL ROMÂNIEI, PARTEA I, Nr. 663/28.IX.2010
(5) În timpul operațiilor prevăzute la alin. (1) — (4) activitatea
de prelucrare a lemnului trebuie oprită.
Art. 101. — (1) La terminarea lucrului, șeful de atelier verifică
următoarele:
a) curățarea locurilor de muncă și a mașinilor;
b) evacuarea tuturor deșeurilor și gunoaielor de orice natură;
c) evacuarea materialelor combustibile care nu trebuie
depozitate în atelier peste durata programului zilnic de lucru;
d) oprirea tuturor utilajelor, a instalațiilor de exhaustare, de
ventilare, a aparatelor electrice care nu necesită funcționare
permanentă;
e) scoaterea de sub tensiune a tuturor mașinilor, utilajelor și
instalațiilor;
f) funcționarea, acolo unde există, a iluminatului de siguranță;
g) întreruperea instalației electrice de forță și de iluminat de
la tabloul principal al atelierului;
h) închiderea tuturor geamurilor și ușilor pentru a nu se crea
tiraje de aer în cazul declanșării unui incendiu.
(2) În cazul în care una sau mai multe dintre aceste activități
nu s-au executat, șeful de atelier este obligat să ia măsuri pentru
îndeplinirea lor.
§ 2. Ateliere de prelucrări mecanice și de tinichigerie
Art. 102. — În atelierele de prelucrări mecanice și de
tinichigerie se interzic:
a) amplasarea materialelor combustibile sau a substanțelor
inflamabile în apropierea mașinilor și utilajelor care produc
scântei prin polizare ori așchiere;
b) folosirea sau lăsarea ciocanelor de lipit în apropierea
materialelor combustibile;
c) blocarea trecerilor și căilor de acces dintre utilaje cu
materiale, semifabricate, piese finite sau scule;
d) folosirea abajururilor din hârtie sau din alte materiale
combustibile la corpurile de iluminat electric din dotarea
atelierelor.
Art. 103. — Ciocanele de lipit în funcțiune se păstrează pe
suporturi incombustibile.
Art. 104. — La controlul cutiilor de viteze, angrenajelor și
altora asemenea nu se utilizează pentru iluminat flacăra
deschisă, ci lămpi portative conectate la tensiuni de maximum
24 V.
Art. 105. — La executarea operațiunilor de prelucrare a
metalelor cu scule așchietoare se evită încălzirea excesivă a
mașinilor-unelte și aruncarea șpanului sau a așchiilor încinse pe
elemente ori materiale combustibile.
Art. 106. — (1) Prelucrarea metalelor sau aliajelor cu conținut
de magneziu, aluminiu, titan și altele asemenea, ale căror
pulberi sunt pirofore, se efectuează astfel încât să nu producă
incendii.
(2) Deșeurile rezultate de la prelucrarea metalelor/aliajelor
prevăzute la alin. (1) se colectează în recipiente închise și se
distrug prin ardere în locuri special amenajate.
Art. 107. — Bumbacul, cârpele, câlții și alte materiale textile,
îmbibate cu petrol, ulei sau alte lichide inflamabile de la
curățarea pieselor și mașinilor, se colectează în recipiente
metalice închise și se evacuează la sfârșitul programului de
lucru în locuri special destinate.
Art. 108. — (1) În cazul executării operațiunilor de întreținere
a mașinilor-unelte se evită scurgerea și răspândirea lubrifianților
pe utilaje, pardoseli și altele asemenea.
(2) La executarea operațiunilor de curățare cu petrol a
mașinilor sau pieselor componente, utilajul se oprește și se
scoate de sub tensiune.

25

(3) Se interzice efectuarea lucrărilor cu benzină ori cu alți
solvenți inflamabili în prezența surselor de foc deschis sau când
este pericol să se producă descărcări electrice ori să se
desprindă particule metalice incandescente.
Art. 109. — Pentru prevenirea descărcărilor electrostatice,
toate părțile metalice ale mașinilor-unelte și utilajelor de orice
fel se leagă la pământ.
Art. 110. — (1) Se interzice instalarea polizoarelor și a altor
mașini care produc scântei în locurile unde se pot degaja gaze
sau vapori combustibili ori în imediata vecinătate a acestora.
(2) Toate polizoarele se prevăd cu ventilare de exhaustare.
(3) Dacă în aceeași încăpere se folosesc atât șaibe textile,
cât și pietre de polizat, se iau măsuri de evitare a aprinderii
scamelor de la scânteile pietrelor de polizat.
Art. 111. — (1) Degresarea, curățarea sau spălarea pieselor
pregătite pentru lipire trebuie realizată numai cu soluții
neinflamabile/incombustibile.
(2) În cazul în care procesul tehnologic cuprinde utilizarea
de materiale inflamabile, operațiunile prevăzute la alin. (1)
trebuie să se execute într-o încăpere separată, amenajată
special în acest scop, cu respectarea strictă a măsurilor de
prevenire a incendiilor sau exploziilor.
Art. 112. — (1) Decaparea cu acid azotic a pieselor din
metale neferoase se face numai în nișe de decapare cu
ventilare forțată pentru evacuarea vaporilor rezultați.
(2) Prepararea soluțiilor diluate din acizi concentrați pentru
decapări se face doar de către personal calificat.
Art. 113. — (1) Lămpile cu benzină, sobițele pentru încălzit
ciocanele de lipit, reșourile sau alte aparate cu foc deschis nu se
lasă în funcțiune fără a fi supravegheate.
(2) La folosirea lămpilor de benzină se respectă următoarele
reguli:
a) alimentarea cu benzină se face după ce arzătorul s-a răcit
complet, iar rezervorul se umple numai 3/4 din volum;
b) dopul orificiului de alimentare se înșurubează bine și se
prevede cu o garnitură corespunzătoare;
c) aprinderea lămpii se face la cel puțin 5 m de orice material
combustibil;
d) lămpile se prevăd cu sistem de siguranță reglat la
presiunea de lucru, iar cele cu rezervorul mai mare de 3 l se
echipează cu manometre.
(3) Se interzic:
a) reducerea presiunii prin șurubul pentru aer și prin orificiul
de alimentare atunci când lampa este aprinsă;
b) demontarea și repararea lămpilor lângă surse de foc
deschis;
c) golirea combustibilului din rezervor lângă surse de foc;
d) folosirea lămpii în încăperi în care se află lichide
combustibile, substanțe explozive sau surse de gaze
combustibile.
§ 3. Ateliere de vulcanizare și de prelucrare a cauciucului
Art. 114. — În atelierele de vulcanizare se interzic fumatul și
lucrul cu foc deschis.
Art. 115. — Atelierele de vulcanizare se prevăd cu instalații
de ventilare corespunzătoare condițiilor de lucru existente.
Art. 116. — Cazanul de abur se montează într-o încăpere
separată de atelierul de lucru.
Art. 117. — (1) Încălzirea atelierelor se realizează cu instalații
cu apă caldă sau cu abur de joasă presiune ori cu alte mijloace
certificate și adecvate spațiului.
(2) Radiatoarele și conductele instalației de încălzire se
curăță zilnic, după terminarea programului de lucru, de praf,
scame sau de alte corpuri combustibile.

26

MONITORUL OFICIAL AL ROMÂNIEI, PARTEA I, Nr. 663/28.IX.2010

Art. 118. — (1) Tablourile de distribuție a curentului electric
trebuie să fie amplasate în exteriorul atelierului.
(2) Dacă în încăperile unde se execută operații de
vulcanizare se degajă praf, instalațiile electrice trebuie să fie
corespunzătoare condițiilor de lucru existente.
Art. 119. — (1) Plăcile cu rezistențe electrice se montează la
distanță corespunzătoare față de materialele combustibile, se
leagă la pământ și se prevăd cu termostate pentru evitarea
supraîncălzirii.
(2) Se interzice depozitarea materialelor combustibile în jurul
lor.
(3) După terminarea lucrului, plăcile cu rezistențe se
deconectează de la tablourile electrice și se supraveghează
până la răcirea completă.
Art. 120. — (1) Cantitățile de materiale combustibile
necesare procesului tehnologic admise în atelier sunt numai
cele corespunzătoare unui schimb de lucru.
(2) Acestea se depozitează la o distanță de minimum 1,00 m
de instalațiile de încălzire sau de tratament termic.
(3) Materialele prelucrate se evacuează ritmic.
(4) Depozitarea camerelor auto sau a anvelopelor în ateliere
este interzisă.
Art. 121. — (1) Polizoarele utilizate în procesul tehnologic se
prevăd cu instalații de captare și evacuare a pulberii de cauciuc.
(2) Se interzice folosirea polizoarelor prevăzute la alin. (1) la
materiale și piese care produc scântei.
§ 4. Ateliere de vopsitorie și finisaj
Art. 122. — La atelierele de vopsitorie și finisaj în care se
utilizează vopsele diluate cu solvenți inflamabili se respectă, în
principal, următoarele reguli:
a) instalațiile electrice, de ventilare, motoarele utilizate
trebuie să se conformeze strict prevederilor normative privind
apărarea împotriva incendiilor în funcție de riscul de
incendiu/explozie existent;
b) gurile de evacuare a aerului viciat se amplasează diferit
față de prizele de aer curat. Se interzice racordarea
respectivelor guri de evacuare la alte guri, canale sau coșuri;
c) încăperile de pulverizare a lacurilor pe bază de
nitroceluloză se prevăd obligatoriu cu ventilare separată de cele
pentru pulverizarea lacurilor poliesterice;
d) sistemul de ventilare se pune obligatoriu în funcțiune cu
circa 10 minute înaintea începerii lucrului și se menține în
funcțiune circa 15 minute după terminarea programului de lucru;
e) în cazul defectării sistemului de ventilare se întrerupe
lucrul, utilajele se scot de sub tensiune, iar activitatea se reia
numai după remedierea defecțiunii;
f) cantitatea totală de materiale și substanțe de lăcuire
admisă în atelier trebuie să fie egală cu cel mult necesarul
pentru un schimb de lucru;
g) atunci când se schimbă felul materialului de lăcuire utilizat,
toate instalațiile și utilajele de preparare, aplicare, uscare,
ventilare și altele asemenea se curăță, în prealabil, de orice
depuneri interioare;
h) materialul lemnos în curs de prelucrare se stivuiește în
mod ordonat în locurile stabilite și marcate, pe cărucioare,
palete, platforme, pardoseală;
i) prepararea materialelor de lăcuire se face în încăperi
separate de restul atelierelor și cu cel puțin o ușă de acces direct
în exterior.
Art. 123. — (1) Materialele de lăcuire se depozitează numai
în încăperi special amenajate, izolate față de alte spații, conform
normelor în vigoare.

(2) Întăritorul și grundul activ se depozitează separat de lacul
poliesteric.
(3) Toate materialele și substanțele de lăcuire trebuie ferite
de expunerea la acțiunile razelor solare, iar geamurile ferestrelor
de la încăperile unde există asemenea materiale se vopsesc în
culoarea albă.
Art. 124. — (1) Transportul materialelor de lăcuire în vase
deschise este interzis, fiind admis a se face în recipiente
metalice închise ermetic și asigurate împotriva vărsării
conținutului.
(2) Imediat după golire recipientele se evacuează din atelier
în locuri special destinate spălării și depozitării.
Art. 125. — (1) Cabinele de lăcuire prin pulverizare, realizate
din materiale incombustibile, ușor de curățat, se prevăd în mod
obligatoriu cu perdele de apă și filtru umed, iar pulverizarea se
face numai cu ajutorul aerului comprimat, în prealabil curățat de
impurități prin filtre.
(2) Se interzice cu desăvârșire folosirea oxigenului sau a
vreunui gaz combustibil.
(3) În cazul pulverizării nitrolacului la cald, aerul comprimat
se admite a fi încălzit la temperatura de maximum 50șC.
Art. 126. — (1) Cuptoarele de uscare se prevăd cu
dispozitive:
a) de reglare automată a temperaturii;
b) de semnalizare a concentrațiilor periculoase;
c) p e n t r u d e c o n e c t a r e a î n c ă l z i r i i î n c a z u l o p r i r i i
ventilatoarelor;
d) de oprire a transportului în cuptoarele-tunel.
(2) La cuptoarele la care nu se pot realiza aceste dispozitive
se supraveghează temperatura permanent cu ajutorul
aparatelor de măsură și control.
Art. 127. — La fiecare cuptor se afișează temperatura de
regim, punctul de aprindere a vaporilor și cantitatea maximă a
pieselor ce pot fi introduse în cuptor, parametri care trebuie
verificați și respectați cu strictețe pentru a nu fi depășiți.
Art. 128. — Părțile metalice ale cuptoarelor cu aer în
circulație și care folosesc benzi rulante se leagă la pământ în
scopul scurgerii electricității statice.
Art. 129. — La uscarea în aer liber se iau măsuri de
înlăturare a oricăror surse de foc față de materialele vopsite.
Art. 130. — (1) Este interzisă folosirea dispozitivelor,
aparatelor, uneltelor și sculelor neprotejate corespunzător sau
care pot produce scântei prin funcționare, lovire ori frecare în
spații sau în locuri cu risc de explozie.
(2) În spațiile cu pericol de incendiu sau de explozie se
interzice accesul salariaților și al altor persoane fără echipament
de protecție adecvat condițiilor de lucru.
Art. 131. — (1) Personalul trebuie să poarte încălțăminte
care să nu producă scântei și îmbrăcăminte de protecție
corespunzătoare, pe care trebuie să o mențină curată.
(2) La sfârșitul lucrului, îmbrăcămintea și încălțămintea de
protecție se păstrează în afara atelierului de vopsitorie, în
dulapuri metalice.
Art. 132. — (1) Se interzice intrarea personalului în ateliere
cu brichete, chibrituri sau alte obiecte similare.
(2) Este interzis personalului din atelierul de vopsitorie să se
apropie, în hainele de lucru, de surse de căldură.
Art. 133. — (1) Curățarea atelierului și utilajelor se face zilnic,
la terminarea programului de lucru al ultimului schimb, folosindu-se
scule care nu generează scântei.
(2) La sfârșitul fiecărei săptămâni de lucru se execută o
curățenie generală în atelier: conducte, cabine de vopsire,
corpuri de încălzire, corpuri de iluminat și altele asemenea.

MONITORUL OFICIAL AL ROMÂNIEI, PARTEA I, Nr. 663/28.IX.2010
Art. 134. — În atelierele de vopsitorie și finisaj se interzic
fumatul și folosirea focului deschis.
Art. 135. — Prevederile art. 122—134 se aplică în ateliere
de vopsitorie și finisaj care utilizează solvenți inflamabili.
§ 5. Ateliere de întreținere și reparații auto
Art. 136. — Atelierele de întreținere și reparații auto se
dotează cu instalații de ventilare și aerisire naturală sau
mecanică pentru evacuarea vaporilor combustibili și a gazelor
eșapate.
Art. 137. — (1) În atelierele de întreținere și reparații auto se
introduce numai numărul de autovehicule prevăzut în proiect,
asigurându-se spațiile minime între acestea impuse de procesul
tehnologic și pentru evacuarea lor rapidă în caz de incendiu.
(2) Spațiile minime menționate la alin. (1) trebuie să fie de:
a) 1,20 m între două autovehicule așezate paralel (alături),
precum și între ultimul autovehicul și perete;
b) 1,20 m între două autovehicule așezate unul în spatele
celuilalt, distanță măsurată de la planul oblonului din spate al
autovehiculului din față până la bara de protecție a
autovehiculului din spate;
c) 1,50 m de la spatele autovehiculului la perete;
d) 1,00 m de la partea din față a autovehiculului la un banc
de lucru amplasat la perete.
Art. 138. — Înainte de a se introduce autovehiculele în
ateliere se scoate carburantul din rezervoare, depozitându-se
în afara atelierelor, și se desfac legăturile la bornele
acumulatoarelor, în condițiile în care acestea reprezintă
potențiale surse de generare de incendiu/explozie.
Art. 139. — Se interzice depozitarea în interiorul atelierelor
de întreținere și reparații auto a recipientelor care conțin carbid,
vopsele sau diluanți, cauciucuri, cherestea și a oricărui material
inflamabil/combustibil.
Art. 140. — Degresarea, curățarea și spălarea pieselor în
atelierele de întreținere și reparații auto se execută conform
recomandărilor producătorului sau prevederilor din procesul
tehnologic.
Art. 141. — (1) Petrolul lampant sau benzina se poate folosi
numai în cantități mici la spălarea pieselor și numai în băi
speciale, prevăzute cu capace și amenajate în locuri fără pericol
de incendiu, ventilate corespunzător.
(2) Băile care folosesc cantități mari trebuie amplasate în
încăperi separate, respectându-se cu strictețe normele de
prevenire și stingere a incendiilor specifice — interzicerea
fumatului, sudării, lipirii, tăierii, folosirii lămpilor de benzină și
care au asigurată o bună aerisire realizată prin instalații
mecanice de ventilare, hote de aspirație montate deasupra băii
și altele asemenea.
Art. 142. — (1) Deșeurile combustibile precum uleiuri, unsori
și altele asemenea, provenite de la mecanismele
autovehiculelor aflate în revizie sau reparații, precum și cârpele
îmbibate cu ulei, unsori și altele asemenea se colectează în
vase metalice speciale acoperite cu capac și se evacuează din
atelier la sfârșitul fiecărui schimb în locurile stabilite și amenajate
pentru aceasta.
(2) Scurgerile de lichide combustibile de pe pardoseli se
absorb cu nisip care se adună și se evacuează din atelier.
Art. 143. — (1) Executarea lucrărilor de sudare/lipire la
autovehicule este admisă numai după pregătirea
corespunzătoare a suprafețelor.
(2) Operația de sudare/lipire a rezervorului de benzină se
poate face numai după purjarea acestuia cu abur, apă caldă și
altele asemenea.

27

Art. 144. — În atelierele de întreținere și reparații auto se
interzic:
a) sudarea sub autovehicul înainte de curățarea acestuia de
ulei;
b) sudarea caroseriei fără a se lua măsuri de protecție a
capitonajelor, conductelor de carburanți, elementelor instalației
electrice;
c) folosirea canistrelor necorespunzătoare pentru carburanți,
fără capac etanș, nerezistente, uzate sau din material plastic
neantistatizat;
d) încercarea funcționării motoarelor în lipsa instalațiilor de
ventilare;
e) blocarea spațiilor dintre autovehicule cu diverse materiale
precum anvelope, jante și altele asemenea.
Art. 145. — (1) Pentru evacuarea rapidă a autovehiculelor în
caz de incendiu se întocmește planul de evacuare, cu indicarea
precisă a operațiilor ce trebuie efectuate și a utilajelor folosite în
acest scop, asigurându-se mijloacele de tractare necesare.
(2) În scopul evacuării rapide, autovehiculele se mențin cu
anvelopele umflate, cu excepția celor la care reparațiile impun
demontarea roților.
(3) Este interzisă blocarea spațiilor dintre autovehicule.
(4) La terminarea programului de lucru se interzice lăsarea
autovehiculelor în instalațiile de ridicat.
§ 6. Ateliere pentru acoperiri metalice și șlefuit
A. Acoperiri metalice

Art. 146. — (1) Atelierele pentru acoperiri metalice se prevăd
cu instalații de ventilare care nu permit formarea de amestecuri
explozive.
(2) În cazul defectării instalațiilor de ventilare, se suspendă
activitatea în spațiile respective până la efectuarea reparațiilor
din cauză că în timpul unor procese chimice sau electrochimice
se degajă hidrogen.
Art. 147. — În încăperile în care se execută operații
tehnologice cu pericol de incendiu sau explozie, marcate cu
plăci avertizoare realizate în conformitate cu standardele
specifice, se interzic fumatul, intrarea cu foc deschis și
producerea scânteilor.
Art. 148. — În apropierea barelor de curent pentru
alimentarea băilor galvanice, precum și în încăperile grupurilor
convertizoare și redresoarelor nu se depozitează materiale
combustibile sau bune conducătoare de electricitate.
Art. 149. — La depozitarea, transportarea și manipularea
substanțelor chimice care prezintă pericol de incendiu se
respectă următoarele reguli:
a) substanțele se păstrează în ambalajul original;
b) damigenele cu acizi sau săruri în stare lichidă, cu etichete
pe care se indică conținutul, denumirea chimică uzuală,
densitatea ori concentrația, se păstrează în coșuri;
c) damigenele cu acid azotic nu se astupă ermetic din cauza
gazelor de descompunere a acidului, se păstrează în coșuri
metalice căptușite cu vată de sticlă în încăperi separate, bine
aerisite, în care este interzisă depozitarea altor materiale;
d) se interzice depozitarea în ateliere a substanțelor chimice
necesare în procesul tehnologic;
e) operațiunile de transvazare se execută numai sub nișă;
f) prepararea soluțiilor de lucru se execută numai de personal
calificat, special instruit asupra pericolelor de incendiu pe care
le prezintă manipularea substanțelor oxidante, a acizilor minerali
concentrați și a substanțelor cu pericol de autoaprindere.
Art. 150. — În cazul constatării unor defecțiuni la utilaje și
instalații, care pot antrena scurgeri de substanțe combustibile,

28

MONITORUL OFICIAL AL ROMÂNIEI, PARTEA I, Nr. 663/28.IX.2010

scurtcircuite sau degajări periculoase de căldură, se iau măsuri
imediate de remediere.
B. Șlefuire și polizare mecanică

Art. 151. — Se interzice amplasarea atelierelor de șlefuire și
polizare mecanică în atelierul de acoperiri metalice.
Art. 152. — (1) În atelierele de pregătire mecanică a
suprafețelor în vederea operațiunilor de acoperire metalică,
toate utilajele și instalațiile de polizare și cele de șlefuire-lustruire
prevăzute se prevăd cu instalații de desprăfuire.
(2) Aceste instalații se dotează cu sisteme de reținere și
colectare a prafului, asigurându-se curățarea lor periodică.
Art. 153. — (1) Sistemele de desprăfuire uscată, inclusiv
conductele de aspirație prin care s-au vehiculat scame textile, se
curăță obligatoriu înainte de începerea lucrului; aceleași măsuri
se aplică și conductelor de ventilare ale sistemelor de
desprăfuire umedă.
(2) Depunerile de praf și scame din tubulatura de ventilare și
de pe pereți, curățate periodic după un grafic întocmit în acest
scop, se colectează în recipiente metalice cu capac, care se
golesc în spații special destinate.
Art. 154. — (1) În compartimentele de polizare cu șaibe
textile, precum și în camerele de pregătire a șaibelor textile se
interzic fumatul, lucrul cu foc deschis și funcționarea oricărui
utilaj care poate genera scântei sau temperaturi ridicate.
(2) Este interzisă pregătirea șaibelor textile în
compartimentele de polizare, această operațiune executându-se
numai în încăperi izolate, special amenajate și numai de către
personal calificat și instruit asupra pericolelor de incendiu
specifice.
Art. 155. — Se interzice lucrul, în același timp, cu șaibe
textile și șaibe ce produc scântei dacă acestea sunt racordate la
același sistem de desprăfuire.
C. Degresarea și decaparea suprafețelor metalice

Art. 156. — (1) Utilizarea solvenților organici inflamabili
pentru degresare se admite numai în ateliere mici care utilizează
cantități reduse (1—2 l de solvenți).
(2) Se utilizează degresarea în detergenți sau în băi de
tricloretilenă ori percloretilenă rece, cu capace de închidere și
prevăzute cu serpentine de răcire cu apă și sistem local de
aspirație.
(3) La degresarea în soluții alcaline se iau măsuri de
împiedicare a aprinderii amestecului exploziv de hidrogen și
oxigen format la suprafața băii.
(4) La băile de degresare electrolitică se înlătură spuma
formată la suprafață pentru a se evita cumularea amestecului
exploziv de hidrogen și oxigen.
(5) Revizia interioară a băilor și rezervoarelor se execută
numai după ce au fost golite și curățate prin purjare.
Art. 157. — (1) Băile de decapare se prevăd cu instalație de
ventilare mecanică individuală.
(2) Se admite un ventilator comun doar în cazul unor instalații
complexe în care se colectează vapori de la aceleași tipuri de
băi.
§ 7. Ateliere electrice și de bobinaj
Art. 158. — În ateliere electrice de întreținere se interzice
executarea de improvizații la instalațiile electrice și nu se
folosesc aparate și receptoare supradimensionate sau
necorespunzătoare.
Art. 159. — Impregnarea bobinajelor, motoarelor sau
transformatoarelor se execută în încăperi separate, bine
aerisite, cu instalații de forță și iluminat corespunzătoare
mediului de lucru.

Art. 160. — Pentru uscarea bobinajelor, motoarelor sau
transformatoarelor nu se utilizează radiatoare ori becuri cu puteri
mari care să suprasolicite instalația electrică.
Art. 161. — În atelierele de bobinaj uscarea se face în
cuptoare special amenajate în acest scop, cu încălzire indirectă
și cu asigurarea unei ventilări corespunzătoare.
Art. 162. — Ciocanele electrice de lipit utilizate în atelierele
de bobinaj, când sunt în stare de funcționare, se păstrează pe
suporturi incombustibile.
Art. 163. — În atelierele de bobinaj se interzice lăsarea în
funcțiune, nesupravegheate, a aparatelor cu foc deschis folosite
pentru încălzirea ciocanelor de lipit.
§ 8. Ateliere pentru sudarea și tăierea metalelor
Art. 164. — (1) Generatorul/Tubul de acetilenă și tubul de
oxigen aferent care alimentează un singur post de lucru se
amplasează într-o boxă din materiale incombustibile prevăzută
cu ventilare naturală.
(2) Spațiile destinate generatorului/stațiilor de acetilenă se
marchează cu indicatoare de securitate, conform prevederilor
standardelor specifice.
(3) În timpul lucrărilor de sudare este interzisă folosirea
hainelor, mănușilor sau a altor materiale cu urme de grăsimi,
uleiuri, benzină, petrol și altele asemenea.
Art. 165. — În cazul sudării oxiacetilenice generatoarele de
acetilenă transportabile se instalează în aer liber, în afara
încăperii în care se sudează, ferite de razele solare și de sursele
de foc deschis.
Art. 166. — În cazuri justificate tehnic se admite instalarea
unui singur generator de acetilenă transportabil cu debit maxim
de 3,20 m3/h numai în încăperi în care se execută lucrări de
reparații, montaj sau întreținere cu caracter temporar, cu
respectarea următoarelor condiții:
a) generatorul să fie verificat și să aibă placa de timbru;
b) încărcătura de carbid să nu depășească 4,00 kg, iar
încăperea să aibă un volum minim de 300 m3 și să fie bine
ventilată;
c) utilizarea și supravegherea generatorului să fie asigurate
de personal calificat și autorizat în acest scop;
d) distanța de la generator și butelia de oxigen până la
flacăra de sudare sau la orice sursă de căldură cu temperaturi
peste 500°C trebuie să fie de minimum 10,00 m, iar între
generator și butelia de oxigen de minimum 5,00 m;
e) utilajele la care se lucrează cu flacără sau care produc
scântei în timpul funcționării se opresc pe toată perioada
amplasării generatorului în încăpere.
Art. 167. — Se interzice instalarea generatoarelor de
acetilenă transportabile în locuri unde există surse de căldură
și foc deschis.
Art. 168. – Atelierele de sudare și tăiere a metalelor se
dotează cu dispozitive de aprindere, vase cu apă rece curată
pentru răcirea becului arzătorului în caz de supraîncălzire,
precum și cu suporturi cu cârlig pentru agățarea arzătorului în
timpul întreruperii lucrului.
Art. 169. — În atelierele de sudare și tăiere a metalelor se
interzic recipiente sau vase care conțin substanțe combustibile
ori lichide inflamabile.
Art. 170. — Arzătoarele (suflaiurile) de sudare se controlează
înainte de începerea și la terminarea lucrului, pentru ca
robinetele de oxigen și acetilenă să se închidă perfect.
Art. 171. — La efectuarea operațiunilor de sudare de orice fel —
autogenă, electrică sau de gaze, se interzic:
a) sudarea conductelor și aparatelor aflate sub presiune de
gaze, lichide și aer, precum și a celor sub tensiune electrică;

MONITORUL OFICIAL AL ROMÂNIEI, PARTEA I, Nr. 663/28.IX.2010
b) agățarea arzătorului aprins de butelia cu gaze, generator
sau materiale combustibile;
c) demontarea, curățarea și asamblarea generatoarelor
mobile de acetilenă în ateliere, precum și folosirea acestora fără
filtre și supape hidraulice de siguranță umplute cu apă la nivelul
corespunzător;
d) dezghețarea generatorului de acetilenă cu flacără
deschisă sau obiecte incandescente;
e) așezarea cablurilor electrice pentru sudare împreună cu
furtunurile și conductele pentru sudare cu gaze;
f) contactul buteliilor, conductelor și furtunurilor cu uleiuri,
vaselină sau alte grăsimi, precum și cu mâna sau cu obiecte
îmbibate cu aceste substanțe;
g) descărcarea generatorului de acetilenă, precum și
curățarea furtunurilor în încăperi;
h) reînceperea sudării după întrerupere fără ca în prealabil
să se fi aerisit încăperea în care se sudează.
Art. 172. — Se interzic deplasarea cu arzătorul aprins în
afara zonei de lucru, precum și urcarea pe scări, schele și altele
asemenea.
Art. 173. — (1) La întreruperi ale lucrului care depășesc
10 minute, se închid robinetele buteliei de oxigen și ale
generatorului de acetilenă sau de la punctele de distribuție, când
alimentarea cu gaze se face de la conducte.
(2) La întreruperea lucrului pe o perioadă mai îndelungată
(o noapte sau zi de repaus) se evacuează carbidul din
generator.
Art. 174. — În cazul șocurilor produse de întoarcerea flăcării
se impun următoarele măsuri:
a) se închid imediat robinetele pentru acetilenă și oxigen;
b) se introduce becul într-un vas cu apă rece curată;
c) se purjează furtunul pentru acetilenă;
d) se desfundă becul cu sârmă din metal moale sau se
schimbă;
e) se verifică dacă nivelul apei din supapa de siguranță este
la înălțimea robinetului de control.
Art. 175. — Lucrările de sudare la instalații, rezervoare,
recipiente ori conducte prin care s-au vehiculat sau în care s-au
depozitat substanțe combustibile ori vapori inflamabili se
execută numai după golirea, aerisirea, spălarea, umplerea cu
apă sau gaz inert, precum și izolarea acestora prin flanșe oarbe
de restul instalațiilor și numai după obținerea rezultatelor
analizelor de laborator.
Art. 176. — (1) În spațiile unde se sudează, materialele și
substanțele combustibile transportabile se îndepărtează la
distanță de minimum 10,00 m de locul operațiunii.
(2) Materialele care nu pot fi îndepărtate, precum și
elementele de construcție combustibile se umezesc cu apă sau
se protejează cu panouri incombustibile.
(3) Se verifică și se iau măsuri ca sursele de aprindere
precum scântei, particule incandescente să nu pătrundă, prin
deschiderile din pereți sau prin pardoseală, la materiale
combustibile aflate în încăperile alăturate sau la o cotă
inferioară.
Art. 177. — (1) Periodic și după terminarea lucrului se verifică
dacă nu s-au creat focare de incendiu.
(2) Toate materialele și elementele care au fost protejate
împotriva aprinderii se verifică dacă sunt în stare intactă.
Art. 178. — (1) La executarea lucrărilor de sudare și/sau
tăiere oxiacetilenică a pieselor, instalațiilor și altora asemenea
se curăță în prealabil urmele de uleiuri, resturile textile precum
bumbac, câlți și altele asemenea.

29

(2) În ceea ce privește piesele vopsite, acestea se curăță de
vopsea pe o porțiune de minimum 0,10 m în jurul punctelor de
lucru.
Art. 179. — Lucrările de sudare și/sau de tăiere
oxiacetilenică la instalații electrice se execută numai după
scoaterea de sub tensiune a acestora și luarea măsurilor
împotriva conectării lor accidentale la rețea.
Art. 180. — În atelierele de sudare se interzice executarea
concomitentă a lucrărilor de sudare electrică și de sudare sau
tăiere cu flacără oxiacetilenică.
Art. 181. — Operațiile de sudare și tăiere a metalelor cu
aparate și instalații speciale, altele decât cele electrice sau
oxiacetilenice, se execută respectându-se atât normele de mai
sus, cât și cele stabilite de producător/furnizor.
Art. 182. — (1) Recipientele (buteliile) încărcate cu fluide
tehnologice, prevăzute cu inele de cauciuc și capace de
protecție, se amplasează la cel puțin 1,00 m de corpurile de
încălzire ale instalațiilor de încălzire centrală și la minimum
10,00 m față de sobe sau alte surse de foc deschis, scântei și
altele asemenea, fixate în poziție verticală în brățări (coliere)
speciale.
(2) Se interzice depozitarea recipientelor/buteliilor în aer liber
sub acțiunea directă a razelor solare sau în locuri umede ori cu
acțiune corosivă.
(3) Este interzisă utilizarea recipientelor/buteliilor de gaze
fără reductoare de presiune.
Art. 183. — (1) Reductoarele de presiune se verifică înaintea
folosirii, trebuind să fie etanșe.
(2) Se interzice folosirea reductoarelor de presiune dacă:
a) prezintă urme de uleiuri sau alte grăsimi;
b) au garnitura de etanșare defectă;
c) filetul piuliței olandeze de racordare este defect;
d) manometrele lipsesc sau sunt defecte.
(3) Reductoarele de presiune și manometrele se întrețin și
se repară numai de persoane autorizate.
Art. 184. — (1) Furtunurile de cauciuc se folosesc conform
destinației lor, cu respectarea prevederilor standardelor
specifice.
(2) Fixarea capetelor furtunurilor la aparatele de sudură se
face etanș, prin coliere metalice strânse bine.
(3) La supapele hidraulice de siguranță, furtunurile se
racordează cât mai strâns, fără a se fixa în coliere.
(4) Controlul etanșeității la furtunurile pentru acetilenă se
execută obligatoriu folosindu-se numai emulsie de săpun în apă.
(5) Se interzice folosirea furtunurilor murdare de uleiuri sau
de alte grăsimi, fisurate ori crăpate.
Art. 185. — Conductele de acetilenă și cele de oxigen se
vopsesc și se marchează în conformitate cu prevederile
standardelor specifice.
Art. 186. — (1) Curățarea generatorului de acetilenă de
resturile de carbid se execută cu unelte din lemn sau alamă.
(2) Nămolul și resturile descompuse de carbid se evacuează
din încăperi în containere speciale și se depun în gropi
amenajate în locuri fără pericol de incendiu, marcate în
conformitate cu prevederile standardelor specifice.
(3) Se interzice cu desăvârșire evacuarea subproduselor
menționate la alin. (2) în conductele de canalizare sau păstrarea
lor în încăperi.
Art. 187. — (1) Se interzice manevrarea buteliilor de oxigen
cu mâini, scule sau echipamente murdare de uleiuri, vaseline și
alte produse grase.
(2) Reductoarele pentru oxigen se utilizează numai la
buteliile care conțin acest gaz.

30

MONITORUL OFICIAL AL ROMÂNIEI, PARTEA I, Nr. 663/28.IX.2010

Art. 188. — (1) Corpurile agregatelor pentru sudare electrică
și ale transformatoarelor, carcasele tablourilor de distribuție,
mesele pentru sudare, piesele supuse sudării trebuie legate
electric la pământ.
(2) Punerea la pământ a instalațiilor transportabile de sudare
electrică se execută înainte de începerea lucrului, iar contactul
la locul de fixare trebuie bine realizat.
(3) Se interzice lucrul cu agregate care au cablurile electrice
și cleștele portelectrod defecte sau cu izolația deteriorată.
(4) Este interzisă așezarea cablurilor electrice în locuri
umede, lângă sau împreună cu alte conducte ori tubulaturi prin
care se transportă gaze combustibile sau oxigen.
Art. 189. — Pentru protecția instalației electrice de sudare
împotriva suprasarcinilor și a scurtcircuitelor trebuie folosite
siguranțe fuzibile la intensitatea nominală maximă admisibilă.
Art. 190. — Capetele electrozilor în stare caldă se depun în
vase metalice sau pe platforme incombustibile.
Art. 191. — Pe timpul sudării electrice cu arc deschis,
materialele combustibile trebuie protejate pe o distanță de
10,00 m de locul unde se execută operația.
Art. 192. — La întreruperea operației de sudare electrică,
aparatele se scot de sub tensiune.
§ 9. Ateliere de tapițerie
Art. 193. — În atelierele de tapițerie sunt interzise
operațiunile de curățare a materialelor — stofe, pânză cu
produse inflamabile precum benzină, neofalină și altele
asemenea.
Art. 194. — Pregătirea materialelor precum lână, vată, păr,
burete, zegras și altele asemenea se execută în încăperi
separate, prevăzute cu instalații de ventilare.
Art. 195. — Materialele textile și semifabricatele din lemn
folosite la executarea decorurilor trebuie ignifugate și însoțite de
buletinul de ignifugare emis în condițiile legii.
Art. 196. — La terminarea programului de lucru, mașinile de
cusut electrice se scot de sub tensiune, se curăță depunerile de
praf, de scame și altele asemenea de pe instalațiile de iluminat,
încălzire, de forță și de pe pereți și se evacuează deșeurile.
Art. 197. — În atelierele de tapițerie se interzic fumatul și
folosirea focului deschis.
§ 10. Ateliere de croitorie
Art. 198. — (1) Instalația de iluminat din ateliere se
realizează de tip etanș, asigurându-se înlăturarea zilnică a
prafului de pe aceasta.
(2) Prin amplasarea utilajelor specifice în ateliere și a
elementelor de mobilier necesare — mese de croit, de călcat,
scaune — trebuie să fie asigurate culoarele de evacuare în caz
de incendiu pentru personal.
Art. 199. — (1) Mașinile de cusut acționate electric, prizele,
ștecărele și fișele de conectare se mențin în stare perfectă de
funcționare, nefiind permise niciun fel de improvizații.
(2) Totodată, se asigură protejarea cablurilor electrice pentru
evitarea deteriorărilor care pot conduce la scurtcircuite și
electrocutări.
Art. 200. — La terminarea programului de lucru sau când
funcționarea mașinilor de cusut este întreruptă pentru o
perioadă mai mare de timp, acestea se scot de sub tensiune.
Art. 201. — Toate deșeurile de materiale precum pânză,
stofă, lână, catifea, bumbac, vată, zegras și altele asemenea,
rezultate din activitatea productivă, se strâng în containere
speciale și se evacuează din ateliere la sfârșitul programului de
lucru, depozitându-se în locurile special amenajate pentru
colectarea lor.

Art. 202. — Operațiile de curățare a materialelor precum
stofă, pânză, draperii și altele asemenea cu benzină, neofalină
și alte lichide inflamabile se fac în aer liber sau în încăperi
separate, ferite de orice sursă de foc, cu ventilație normală,
naturală ori mecanică, numai la lumina zilei.
Art. 203. — (1) Pe durata efectuării operațiilor de călcat,
fiarele electrice de călcat se așază pe suporturi izolante, iar
după folosire se deconectează de la sursa de curent.
(2) Înainte de terminarea programului de lucru, fiarele de
călcat și suporturile respective se lasă să se răcească, apoi se
depozitează într-un spațiu fără pericol de incendiu.
Art. 204. — De asemenea, în spațiile unde se desfășoară
operațiuni de călcat manual se interzic:
a) utilizarea mașinilor electrice de călcat care prezintă
deteriorări ale cablurilor de alimentare cu energie electrică,
ștecărelor;
b) păstrarea rufelor în cantități mai mari decât cele supuse
strict acestei activități.
Art. 205. — La călcarea obiectelor din materiale textile în a
căror compoziție intră fibre sintetice, care nu permit o
temperatură ridicată, se utilizează mașini electrice de călcat cu
cablurile de alimentare prevăzute cu întreruptoare, spre a se
opri curentul electric atunci când se depășește temperatura
necesară, sau aparate de călcat cu sistem de reglaj pentru
diverse tipuri de materiale.
Art. 206. — Se interzice depozitarea materialelor în
apropierea sistemelor de încălzire.
Art. 207. — Pentru utilajele care în timpul funcționării produc
electricitate statică se verifică legarea la pământ a acestora.
Art. 208. — Se asigură curățarea tubulaturii de evacuare a
scamelor de la mașini, acolo unde este prevăzută o asemenea
instalație, cel puțin o dată pe lună.
Art. 209. — Se asigură curățarea instalațiilor electrice
montate aparent de scamele și praful rezultate din activitatea
productivă cel puțin o dată pe săptămână.
Art. 210. — La terminarea schimbului de lucru se evacuează
deșeurile rezultate din procesul de producție în locuri special
destinate.
§ 11. Ateliere de cizmărie
Art. 211. — Materialele, adezivii și vopselele necesare
tehnologic se introduc în atelier numai în cantitățile
corespunzătoare unei zile de lucru.
Art. 212. — Aplicarea adezivilor și vopselelor necesare în
procesul tehnologic se execută numai sub hote prevăzute cu
ventilație eficientă.
Art. 213. — În atelierele de cizmărie se interzic fumatul și
focul deschis.
Art. 214. — Încălzirea atelierelor de cizmărie se realizează
numai cu mijloace certificate și corespunzătoare mediului de
lucru.
§ 12. Ateliere de spălătorie-vopsitorie
Art. 215. — Spălarea și vopsirea materialelor textile se
execută cu respectarea strictă a măsurilor de prevenire și
stingere a incendiilor privind folosirea focului deschis.
Art. 216. — Se interzice folosirea substanțelor inflamabile în
operațiunile de spălare/curățare/vopsire.
Art. 217. — Uscarea materialelor textile provenite din
operațiunile de spălare/curățare/vopsire se execută în atelier
numai în cantități ce nu depășesc volumul unei zile de lucru.
Art. 218. — Suporturile pentru uscarea materialelor textile se
amplasează la minimum 15,00 m de cazan.
Art. 219. — (1) Mașinile de spălat și fiarele de călcat electrice
se leagă la pământ.

MONITORUL OFICIAL AL ROMÂNIEI, PARTEA I, Nr. 663/28.IX.2010
(2) La folosirea fiarelor de călcat electrice se respectă
prevederile art. 203—205.
Art. 220. — La mașinile de uscat, presele hidraulice cu
încălzire electrică, calandre și alte utilaje încălzite cu abur sau
rezistență electrică se verifică faptul ca, după terminarea
lucrului, să fie îndepărtate toate produsele textile.
Art. 221. — La terminarea programului de lucru în spațiile
destinate activităților de spălătorie-uscătorie și în călcătorii:
a) se deconectează toate aparatele și mașinile electrice,
utilizate în activitățile desfășurate în aceste spații, de la
alimentarea cu energie electrică;
b) se evacuează toate deșeurile și se face curățarea locului
de muncă;
c) se întrerupe iluminatul artificial, se încuie încăperile și se
predau cheile persoanelor desemnate pentru acest scop.
CAPITOLUL III
Mijloace de primă intervenție și dotare
Art. 222. — (1) Prima intervenție este asigurată cu
stingătoare portative/mobile adecvate riscului de incendiu local,
amplasate vizibil, ușor accesibile, de regulă în apropierea căilor
de acces/evacuare.
(2) Personalul special desemnat trebuie să fie bine pregătit
să utilizeze mijloacele de stingere.
Art. 223. — (1) Spațiile destinate atelierelor de întreținere și
reparații se dotează cu mijloace tehnice de apărare împotriva
incendiilor, conform proiectelor tehnice, prevederilor normelor
de dotare și reglementărilor tehnice de specialitate în vigoare.
(2) Mijloacele tehnice de apărare împotriva incendiilor se
mențin permanent în stare de utilizare la parametrii proiectați.
Art. 224. — Mijloacele tehnice de apărare împotriva
incendiilor utilizate de personalul de pe locurile de muncă și/sau
de forțele de intervenție se amplasează cu respectarea
următoarelor cerințe:
a) înălțimea de montare și greutatea acestora să fie pe
măsura capacităților fizice ale persoanelor care le utilizează;
b) să fie bine fixate și să nu împiedice evacuarea persoanelor
în caz de incendiu.
Art. 225. — (1) Mijloacele tehnice de apărare împotriva
incendiilor se marchează în conformitate cu prevederile
reglementărilor tehnice și ale standardelor specifice.
(2) Pe timpul exploatării se asigură vizibilitatea și lizibilitatea
marcajelor.
Art. 226. — Mijloacele tehnice de apărare împotriva
incendiilor cu care se echipează și se dotează construcțiile,
instalațiile tehnologice și amenajările se întrețin permanent în
stare de funcționare, cu asigurarea fiabilității și eficienței
necesare, conform reglementărilor tehnice și instrucțiunilor
tehnice elaborate de producător/furnizor.
Art. 227. — (1) Proprietarii construcțiilor în care funcționează
ateliere de întreținere și reparații trebuie să execute periodic
controlul stării de funcționare a mijloacelor tehnice de apărare
împotriva incendiilor cu care acestea sunt echipate și dotate,
prin personal anume desemnat și instruit în acest scop, dacă nu
se prevede altfel în contractul, convenția sau alt act juridic
similar încheiat între proprietar/locator și chiriaș/locatar.
(2) Scoaterea din funcțiune a mijloacelor tehnice de apărare
împotriva incendiilor fără luarea unor măsuri compensatorii de
apărare împotriva incendiilor ori neasigurarea parametrilor
necesari funcționării acestora în condiții de eficiență este strict
interzisă.
(3) Controlul stării de funcționare a mijloacelor tehnice de
apărare împotriva incendiilor se execută conform prevederilor
cuprinse în reglementările tehnice, normele specifice de apărare

31

împotriva incendiilor, precum și în instrucțiunile tehnice elaborate
de proiectanți și/sau de producători/furnizori.
Art. 228. — Construcțiile în care funcționează ateliere de
întreținere și reparații se dotează cu cel puțin un stingător de
incendiu portativ la o suprafață de 100 m2, dar minimum două
stingătoare pe nivel și nu mai puțin de un stingător pe încăpere.
Art. 229. — (1) Pentru stingătoarele portative documentele
de referință sunt Directiva 97/23/CE a Parlamentului European
și a Consiliului din 29 mai 1997 de apropiere a legislațiilor
statelor membre referitoare la echipamentele sub presiune,
SR EN 3 cu părțile sale, precum și reglementări tehnice
echivalente ale statelor membre ale Uniunii Europene (UE) sau
Turciei ori ale statelor membre ale Asociației Europene a
Liberului Schimb (AELS), parte la acordul privind Spațiul
Economic European.
(2) Referitor la performanțele de stingere, acestea trebuie să
îndeplinească următoarele condiții:
a) stingătoarele cu pulbere sunt de capacitate/încărcătură de
minimum 6 kg;
b) stingătoarele cu apă pulverizată/spumă sunt de
capacitate/încărcătură de minimum 6 l.
(3) Se pot utiliza mai multe stingătoare de capacitate mai
mică cu performanțe de stingere echivalente.
(4) Pentru stingătoarele mobile cu încărcătura nominală de
50 kg (l) documentul de referință este SR EN 1866-1, precum și
reglementări tehnice echivalente ale statelor membre ale UE
sau Turciei ori ale statelor membre ale AELS, parte la acordul
privind Spațiul Economic European.
(5) Prevederile alin. (2) și (3) nu se aplică stingătoarelor care
sunt fabricate și/sau comercializate legal într-un stat membru al
UE sau Turcia ori fabricate legal într-un stat membru al AELS,
parte la acordul privind Spațiul Economic European, în
conformitate cu specificațiile normative în vigoare în aceste țări.
CAPITOLUL IV
Dispoziții finale
Art. 230. — Activitatea în atelierele și spațiile de întreținere și
reparații se organizează astfel încât să nu se îngreuneze ori
blocheze evacuarea persoanelor și bunurilor în caz de incendiu.
Art. 231. — (1) La terminarea programului de lucru în
atelierele și spațiile de întreținere și reparații se deconectează
aparatele/sistemele de încălzire/ventilare/climatizare locală, se
întrerupe iluminatul artificial și se oprește alimentarea cu energie
electrică a aparatelor și instalațiilor a căror funcționare nu este
necesară.
(2) Se exceptează de la prevederile alin. (1) instalațiile pentru
iluminatul de siguranță și cele care alimentează sistemele și
instalațiile de detectare, semnalizare și stingere a incendiilor.
Art. 232. — În atelierele și spațiile de reparații și întreținere
se interzice accesul cu substanțe inflamabile sau cu alte
mijloace care pot produce incendii ori explozii.
Art. 233. — Zilnic, după terminarea activităților, se execută o
verificare amănunțită a instalațiilor utilitare și se îndepărtează
deșeurile.
Art. 234. — În cazul producerii unui incendiu, se acționează
de urgență pentru:
a) evacuarea tuturor utilizatorilor clădirii, precum și a
bunurilor importante adăpostite, în ordinea valorii;
b) anunțarea incendiului la numărul de apel unic 112;
c) stingerea incendiului cu mijloacele de primă intervenție.
Art. 235. — Pentru alte categorii de ateliere și spații de
reparații și întreținere care nu sunt menționate, se aplică
prevederile prezentelor dispoziții generale, prin asimilare.

32

MONITORUL OFICIAL AL ROMÂNIEI, PARTEA I, Nr. 663/28.IX.2010

MINISTERUL TRANSPORTURILOR ȘI INFRASTRUCTURII

ORDIN
pentru publicarea acceptării Codului internațional din 2008 privind stabilitatea navei
în starea intactă (Codul IS din 2008), adoptat de Organizația Maritimă Internațională
prin Rezoluția MSC.267(85) a Comitetului Securității Maritime din 4 decembrie 2008
În temeiul prevederilor art. 2 pct. 18 și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se publică Codul internațional din 2008 privind
stabilitatea navei în starea intactă (Codul IS din 2008), adoptat
de Organizația Maritimă Internațională prin Rezoluția
MSC.267(85) a Comitetului Securității Maritime din 4 decembrie
2008, prevăzut în anexa*) care face parte integrantă din
prezentul ordin.

Art. 2. — Autoritatea Navală Română va lua măsurile
necesare pentru punerea în aplicare a prevederilor prezentului
ordin.
Art. 3. — Prezentul ordin se publică în Monitorul Oficial al
României, Partea I.

p. Ministrul transporturilor și infrastructurii,
Constantin Dascălu,
secretar de stat
București, 31 august 2010.
Nr. 675.
*) Anexa se publică în Monitorul Oficial al României, Partea I, nr. 663 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 663/28.IX.2010 conține 32 de pagini.

Prețul: 6,40 lei

&JUYDGY|446496]
ISSN 1453—4495

