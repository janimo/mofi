Anul 178 (XXII) — Nr. 218

PARTEA I

LEGI, DECRETE, HOTĂRÂRI ȘI ALTE ACTE

Miercuri, 7 aprilie 2010

SUMAR

Nr.

Pagina
DECRETE

417.
418.

— Decret privind conferirea Ordinului Meritul Industrial
și Comercial în grad de Ofițer ....................................

2

— Decret privind conferirea Ordinului Național Serviciul
Credincios în grad de Comandor ..............................

2

HOTĂRÂRI ALE GUVERNULUI ROMÂNIEI
103.

— Hotărâre pentru aprobarea Protocolului dintre
Ministerul Economiei din România și Ministerul
Energiei din Georgia privind cooperarea în domeniul
petrolului, gazelor și rutelor de transport al energiei,
semnat la Tbilisi la 7 octombrie 2009 ........................

3

Protocol între Ministerul Economiei din România și Ministerul
Energiei din Georgia privind cooperarea în domeniul
petrolului, gazelor și rutelor de transport al energiei ....

3

231.

232.

— Hotărâre privind aprobarea bugetului de venituri și
cheltuieli pe anul 2010 al Societății Comerciale
ăAntibiotice” — S.A. Iași, aflată sub autoritatea
Ministerului Sănătății ..................................................
— Hotărâre privind aprobarea bugetului de venituri și
cheltuieli pe anul 2010 al Companiei Naționale
ăUnifarm” — S.A. București, aflată sub autoritatea
Ministerului Sănătății ..................................................

4–8

9–14

Nr.

Pagina

246. — Hotărâre privind numirea guvernatorului și a
viceguvernatorului României în Consiliul Guvernatorilor
Băncii pentru Comerț și Dezvoltare a Mării Negre ......

14

252. — Hotărâre privind trecerea unor construcții, aflate în
administrarea Ministerului Administrației și Internelor,
din domeniul public al statului în domeniul privat al
acestuia, în vederea scoaterii din funcțiune și
desființării acestora și pentru actualizarea anexei nr. 1
la Hotărârea Guvernului nr. 1.705/2006 privind
aprobarea inventarului centralizat al bunurilor din
domeniul public al statului ..........................................

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.210. — Ordin al ministrului dezvoltării regionale și turismului
pentru modificarea alin. (6) al art. 11 din Ordinul
ministrului dezvoltării regionale și locuinței nr. 397/2009
pentru aprobarea categoriilor de cheltuieli eligibile
efectuate în implementarea proiectelor finanțate în
cadrul Programului pentru Rețeaua de dezvoltare
urbană URBACT II ....................................................

16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 218/7.IV.2010

DECRETE
PREȘEDINTELE ROMÂNIEI

DECRET
privind conferirea Ordinului Meritul Industrial și Comercial
în grad de Ofițer
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (1), ale art. 7 lit. A și ale art. 11 din Legea
nr. 29/2000 privind sistemul național de decorații al României, cu modificările și
completările ulterioare,
în semn de apreciere deosebită pentru sprijinul acordat participării
companiilor românești la manifestările promoționale și expoziționale organizate în
Republica Federală Germania,
Președintele României d e c r e t e a z ă:
Articol unic. — Se conferă Ordinul Meritul Industrial și Comercial în grad de
Ofițer domnului Volker Scherer, director adjunct al Departamentului de relații
externe, Camera de Comerț și Industrie din Ludwigshafen, Republica Federală
Germania.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 1 aprilie 2010.
Nr. 417.

PREȘEDINTELE ROMÂNIEI

DECRET
privind conferirea Ordinului Național Serviciul Credincios
în grad de Comandor
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (1), ale art. 6 lit. A și ale art. 11 din Legea
nr. 29/2000 privind sistemul național de decorații al României, cu modificările și
completările ulterioare,
în semn de apreciere deosebită a activității sale consulare, precum și pentru
sprijinul constant acordat stabilirii de contacte româno-germane, la nivel național,
regional și local,
Președintele României d e c r e t e a z ă:
Articol unic. — Se conferă Ordinul Național Serviciul Credincios în grad de
Comandor domnului Alex Hans Jacob, consul general onorific al României în
Rheinland-Pfalz și Saarland, Republica Federală Germania.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 1 aprilie 2010.
Nr. 418.

MONITORUL OFICIAL AL ROMÂNIEI, PARTEA I, Nr. 218/7.IV.2010

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Protocolului dintre Ministerul Economiei
din România și Ministerul Energiei din Georgia
privind cooperarea în domeniul petrolului, gazelor și rutelor
de transport al energiei, semnat la Tbilisi la 7 octombrie 2009
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul dintre Ministerul Economiei din România
și Ministerul Energiei din Georgia privind cooperarea în domeniul petrolului, gazelor
și rutelor de transport al energiei, semnat la Tbilisi la 7 octombrie 2009.
PRIM-MINISTRU

EMIL BOC
Contrasemnează:
Ministrul economiei, comerțului
și mediului de afaceri,
Adriean Videanu
Ministrul afacerilor externe,
Teodor Baconschi
București, 10 februarie 2010.
Nr. 103.
PROTOCOL

între Ministerul Economiei din România și Ministerul Energiei din Georgia
privind cooperarea în domeniul petrolului, gazelor și rutelor de transport al energiei
Ministerul Economiei din România și Ministerul Energiei din Georgia,
recunoscând importanța și intenția părților de a intensifica dialogul bilateral la toate nivelurile în domeniul petrolului,
gazelor și al energiei și necesitatea de a dezvolta cooperarea dintre cele două țări,
recunoscând importanța dezvoltării unei politici energetice care să satisfacă nevoile actuale de natură economică, socială
și de mediu și să asigure securitatea energetică a ambelor țări,
având în vedere principiile Declarației Summitului privind Coridorul Sudic, care a avut loc la Praga la 8 mai 2009,
dorind să implementeze noi proiecte de tranzit al energiei în zona Mării Negre, prin teritoriile Georgiei și României, în
scopul transportului de petrol și gaze din Azerbaidjan și din țările din Asia Centrală către Europa și alte piețe internaționale,
contribuind astfel la diversificarea rutelor de furnizare a gazelor, surselor de aprovizionare și a furnizorilor și la creșterea securității
în aprovizionare,
au convenit următoarele:
ARTICOLUL 1

Reafirmând importanța cooperării economice dintre cele
două țări, părțile convin să identifice noi căi de cooperare și rute
de transport al energiei în domeniul petrolului și gazelor.
ARTICOLUL 2

Părțile vor sprijini dezvoltarea cooperării dintre entitățile
economice relevante care activează în sectorul energetic și vor
asigura condiții favorabile dezvoltării unui parteneriat economic
reciproc avantajos în conformitate cu regulile și practicile comerciale.
ARTICOLUL 3

Părțile au identificat ca fiind proiecte de maximă prioritate în
ceea ce privește cooperarea în domeniul energiei dezvoltarea
unor instalații pentru lichefierea gazului în Georgia și a unor
instalații pentru regazeificare în România.
În acest scop, părțile au convenit să sprijine companiile — Oil
and Gas Corporation din Georgia și SNTGN Transgaz — S.A. și

SNGN Romgaz — S.A. din România în procesul de analizare a
posibilelor opțiuni și scenarii pentru construirea unor terminale
LNG la Poti în Georgia și la Constanța în România, prin luarea
în considerare a disponibilității furnizării de gaze naturale de
către Azerbaidjan și țările din Asia Centrală și a rezultatelor
studiului de fezabilitate, finanțat de USTDA, aflat în curs de
elaborare.
ARTICOLUL 4

Părțile au convenit să întreprindă demersurile necesare în
vederea pregătirii, semnării și intrării în vigoare a unui acord de
cooperare în domeniul energiei între Ministerul Economiei din
România și Ministerul Energiei din Georgia.
ARTICOLUL 5

Prezentul protocol intră în vigoare la data notificării scrise,
transmisă de fiecare parte, privind îndeplinirea tuturor
procedurilor prevăzute de legislațiile naționale respective.

Semnat la Tbilisi la 7 octombrie 2009.
Pentru Ministerul Economiei din România,
Tudor Șerban,
secretar de stat

Pentru Ministerul Energiei din Georgia,
Alexander Khetaguri,
ministrul energiei

4

MONITORUL OFICIAL AL ROMÂNIEI, PARTEA I, Nr. 218/7.IV.2010
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2010
al Societății Comerciale ăAntibiotice” — S.A. Iași, aflată sub autoritatea Ministerului Sănătății
Având în vedere prevederile Ordonanței de urgență a Guvernului nr. 79/2008 privind măsuri economico-financiare la
nivelul unor operatori economici, aprobată cu modificări și completări prin Legea nr. 203/2009,
în temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.

Art. 1. — (1) Se aprobă bugetul de venituri și cheltuieli pe
anul 2010 al Societății Comerciale ăAntibiotice” — S.A. Iași,
aflată sub autoritatea Ministerului Sănătății, prevăzut în anexa*)
care face parte integrantă din prezenta hotărâre.
(2) În termen de 30 de zile de la data intrării în vigoare a
prezentei hotărâri, se va face defalcarea pe trimestre a
indicatorilor prevăzuți în bugetul de venituri și cheltuieli al
Societății Comerciale ăAntibiotice” — S.A. Iași, cu aprobarea
Ministerului Sănătății.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli al Societății
Comerciale ăAntibiotice” — S.A. Iași, prevăzut la art. 1,
reprezintă limita maximă și nu poate fi depășit.
(2) În situația în care în cursul execuției bugetului se
înregistrează nerealizări ale veniturilor totale aprobate,

Societatea Comercială ăAntibiotice” — S.A. Iași va putea efectua
cheltuieli totale aferente veniturilor totale, proporțional cu gradul
de realizare a veniturilor totale, cu încadrarea în indicatorii de
eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de 5.000 lei.
(2) Contravenției prevăzute la alin. (1) i se aplică prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.
(3) Contravenția se constată de organele de control financiar
ale statului, împuternicite potrivit legii, iar amenda se aplică
persoanelor vinovate de nerespectarea prevederilor prezentei
hotărâri.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu

București, 24 martie 2010.
Nr. 231.

*) Anexa este reprodusă în facsimil.

5

MONITORUL OFICIAL AL ROMÂNIEI, PARTEA I, Nr. 218/7.IV.2010

ANEXĂ

MINISTERUL SĂNĂTĂȚII
Operatorul economic: Societatea Comercială ăAntibiotice” — S.A. Iași
Sediul/Adresa: Iași, str. Valea Lupului nr. 1
Cod unic de înregistrare: 1973096
B U G E T U L D E V E N I T U R I Ș I C H E LT U I E L I P E A N U L 2 0 1 0
— mii lei —

6

MONITORUL OFICIAL AL ROMÂNIEI, PARTEA I, Nr. 218/7.IV.2010

MONITORUL OFICIAL AL ROMÂNIEI, PARTEA I, Nr. 218/7.IV.2010

7

8

MONITORUL OFICIAL AL ROMÂNIEI, PARTEA I, Nr. 218/7.IV.2010

MONITORUL OFICIAL AL ROMÂNIEI, PARTEA I, Nr. 218/7.IV.2010

9

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2010
al Companiei Naționale ăUnifarm” — S.A. București, aflată sub autoritatea Ministerului Sănătății
Având în vedere prevederile Ordonanței de urgență a Guvernului nr. 79/2008 privind măsuri economico-financiare la
nivelul unor operatori economici, aprobată cu modificări și completări prin Legea nr. 203/2009,
în temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2010 al Companiei Naționale ăUnifarm” — S.A., aflată sub
autoritatea Ministerului Sănătății, prevăzut în anexa*) care face
parte integrantă din prezenta hotărâre.
(2) În termen de 30 de zile de la data intrării în vigoare a
prezentei hotărâri, se va face defalcarea pe trimestre a
indicatorilor prevăzuți în bugetul de venituri și cheltuieli al
Companiei Naționale ăUnifarm” — S.A., cu aprobarea
Ministerului Sănătății.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli al Companiei
Naționale ăUnifarm” — S.A., menționat la art. 1, reprezintă limita
maximă și nu poate fi depășit decât în cazuri justificate și numai
cu aprobarea Guvernului, la propunerea Ministerului Sănătății,
cu avizul Ministerului Finanțelor Publice și al Ministerului Muncii,
Familiei și Protecției Sociale.

(2) În situația în care în cursul execuției bugetului se
înregistrează depășiri ale veniturilor aprobate, Compania
Națională ăUnifarm” — S.A. va putea efectua cheltuieli,
proporțional cu gradul de realizare a veniturilor, cu încadrarea în
indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de 5.000 lei.
(2) Contravenției prevăzute la alin. (1) i se aplică prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.
(3) Contravenția se constată de organele de control financiar
ale statului, împuternicite potrivit legii, iar amenda se aplică
persoanelor vinovate de nerespectarea prevederilor prezentei
hotărâri.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu

București, 24 martie 2010.
Nr. 232.

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 218/7.IV.2010
ANEXĂ

MINISTERUL SĂNĂTĂȚII
Compania Națională ăUnifarm” — S.A.
Str. Av. Sănătescu nr. 48, sectorul 1, București
CUI RO11653560
B U G E T U L D E V E N I T U R I Ș I C H E LT U I E L I P E A N U L 2 0 1 0
— mii lei —

MONITORUL OFICIAL AL ROMÂNIEI, PARTEA I, Nr. 218/7.IV.2010

11

12

MONITORUL OFICIAL AL ROMÂNIEI, PARTEA I, Nr. 218/7.IV.2010

MONITORUL OFICIAL AL ROMÂNIEI, PARTEA I, Nr. 218/7.IV.2010

13

14

MONITORUL OFICIAL AL ROMÂNIEI, PARTEA I, Nr. 218/7.IV.2010

GUVERNUL ROMÂNIEI

HOTĂRÂRE
privind numirea guvernatorului și a viceguvernatorului
României în Consiliul Guvernatorilor Băncii pentru Comerț
și Dezvoltare a Mării Negre
În temeiul art. 108 din Constituția României, republicată, și al art. 3 din Legea
nr. 67/1996 pentru ratificarea Acordului de înființare a Băncii pentru Comerț și
Dezvoltare a Mării Negre, semnat la Atena la 30 decembrie 1994,
Guvernul României adoptă prezenta hotărâre.
Art. 1. — Guvernator al României în Consiliul Guvernatorilor Băncii pentru
Comerț și Dezvoltare a Mării Negre este ministrul finanțelor publice.
Art. 2. — Viceguvernator al României în Consiliul Guvernatorilor Băncii
pentru Comerț și Dezvoltare a Mării Negre este secretarul de stat din Ministerul
Finanțelor Publice, coordonator al relației României cu instituțiile financiare
internaționale.
PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul afacerilor externe,
Teodor Baconschi
București, 24 martie 2010.
Nr. 246.

15

MONITORUL OFICIAL AL ROMÂNIEI, PARTEA I, Nr. 218/7.IV.2010
GUVERNUL ROMÂNIEI

HOTĂRÂRE
privind trecerea unor construcții, aflate în administrarea Ministerului Administrației și Internelor,
din domeniul public al statului în domeniul privat al acestuia, în vederea scoaterii din funcțiune și
desființării acestora și pentru actualizarea anexei nr. 1 la Hotărârea Guvernului nr. 1.705/2006
privind aprobarea inventarului centralizat al bunurilor din domeniul public al statului
În temeiul art. 108 din Constituția României, republicată, al art. 10 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 2 din Ordonanța Guvernului nr. 112/2000
pentru reglementarea procesului de scoatere din funcțiune, casare și valorificare a activelor corporale care alcătuiesc domeniul
public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al statului în
domeniul privat al acestuia a unor construcții aflate în administrarea
Ministerului Administrației și Internelor, situate în localitățile Salonta
și Marghita, județul Bihor, având datele de identificare prevăzute în
anexa care face parte integrantă din prezenta hotărâre.
Art. 2. — Trecerea construcțiilor prevăzute la art. 1 din
domeniul public al statului în domeniul privat al acestuia se face
în vederea scoaterii din funcțiune și desființării acestora, în
condițiile legii.

Art. 3. — După scoaterea din funcțiune și demolarea
construcțiilor, Ministerul Administrației și Internelor își va actualiza
în mod corespunzător datele din evidența cantitativ-valorică și,
împreună cu Ministerul Finanțelor Publice, va opera modificarea
corespunzătoare a anexei nr. 1 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 24 martie 2010.
Nr. 252.
ANEXĂ

D AT E L E D E I D E N T I F I C A R E

a construcțiilor aflate în administrarea Ministerului Administrației și Internelor care se transmit din domeniul public
al statului în domeniul privat al acestuia, în vederea scoaterii din funcțiune și desființării acestora
Cod
clasificare

8.29.10

Locul unde este situat imobilul

Persoana juridică care
administrează imobilul

Caracteristicile tehnice ale construcției

Clădirea 3 — Hală animale 48-17-03
Suprafață construită = 152 m2
Suprafață desfășurată = 152 m2
Valoarea de inventar = 9.092,88 lei
Clădirea 6 — Fânar 48-17-06
Municipiul Salonta,
Suprafață construită = 36 m2
Calea Aradului nr. 39,
Suprafață desfășurată = 36 m2
județul Bihor
Valoarea de inventar = 2.305,84 lei
Ministerul Administrației și Clădirea 7 — Pătul porumb 48-17-07
Internelor — Inspectoratul Suprafață construită = 24 m2
pentru Situații de Urgență Suprafață desfășurată = 24 m2
Crișana al Județului Bihor Valoarea de inventar = 1.394,75 lei
Clădirea 7 — Grajd animale 48-18-07
Suprafață construită = 184 m2
Suprafață desfășurată = 184 m2
Valoarea de inventar = 4.746,66 lei
Municipiul Marghita,
Str. Liliacului nr. 22, județul Bihor
Clădirea 8 — Fânar 48-18-08
Suprafață construită = 100 m2
Suprafață desfășurată = 100 m2
Valoarea de inventar = 11.180 lei

Numărul de identificare
al imobilului atribuit
de M.F.P.

Nr. M.F.P. 101.849
(parțial)

Nr. M.F.P. 101.850
(parțial)

16

MONITORUL OFICIAL AL ROMÂNIEI, PARTEA I, Nr. 218/7.IV.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI TURISMULUI

ORDIN
pentru modificarea alin. (6) al art. 11 din Ordinul ministrului dezvoltării regionale și locuinței
nr. 397/2009 pentru aprobarea categoriilor de cheltuieli eligibile efectuate în implementarea
proiectelor finanțate în cadrul Programului pentru Rețeaua de dezvoltare urbană URBACT II
Având în vedere prevederile art. 13 din Regulamentul (CE) nr. 1.080/2006 al Parlamentului European și al Consiliului din
5 iulie 2006 privind Fondul European de Dezvoltare Regională și de abrogare a Regulamentului (CE) nr. 1.783/1999, precum și
ale art. 48—53 din Regulamentul Comisiei nr. 1.828/2006 stabilind regulile pentru implementarea Regulamentului Consiliului (CE)
nr. 1.083/2006 în care se stabilesc prevederile generale cu privire la Fondul European de Dezvoltare Regională, Fondul Social
European și Fondul de coeziune și pentru implementarea Regulamentului (CE) nr. 1.080/2006 al Parlamentului European și al
Consiliului pentru Fondul European de Dezvoltare Regională,
având în vedere prevederile art. 12 alin. (1) lit. i) din Hotărârea Guvernului nr. 1.631/2009 privind organizarea și
funcționarea Ministerului Dezvoltării Regionale și Turismului,
în temeiul art. 13 alin. (6) din Hotărârea Guvernului nr. 1.631/2009,
ministrul dezvoltării regionale și turismului emite următorul ordin.
Art. I. — Alineatul (6) al articolului 11 din Ordinul ministrului
dezvoltării regionale și locuinței nr. 397/2009 pentru aprobarea
categoriilor de cheltuieli eligibile efectuate în implementarea
proiectelor finanțate în cadrul Programului pentru Rețeaua de
dezvoltare urbană URBACT II, publicat în Monitorul Oficial al

României, Partea I, nr. 354 din 27 mai 2009, se modifică și va
avea următorul cuprins:
ă(6) Sunt eligibile cheltuielile de cazare, transport și diurnă
pentru experții din cadrul proiectului.”
Art. II. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general
București, 26 martie 2010.
Nr. 1.210.

RECTIFICĂRI
În cuprinsul anexei nr. 2 la Ordinul ministrului economiei nr. 2.200/2009 privind lansarea Cererii de propuneri
de proiecte pentru investiții în cadrul operațiunii 4.1. a) ăSprijinirea investițiilor în instalații și echipamente pentru
întreprinderi din industrie, care să conducă la economii de energie, în scopul îmbunătățirii eficienței energetice” din
axa prioritară 4 ăCreșterea eficienței energetice și a securității furnizării în contextul combaterii schimbărilor climatice”
a Programului operațional sectorial ăCreșterea competitivității economice” (POS CCE), publicat în Monitorul Oficial al
României, Partea I, nr. 14 și 14 bis din 11 ianuarie 2010, se face următoarea rectificare (care nu aparține Redacției
ăMonitorul Oficial, Partea I”):
— la anexa 3A lit. a), în loc de: ă... și a mai mult de un sfert din capitalul de lucru în ultimele 12 luni;” se va citi:
ă..., peste un sfert din acest capital fiind pierdut în ultimele 12 luni;”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 218/7.IV.2010 conține 16 pagini.

Prețul: 3,20 lei

&JUYDGY|442047]
ISSN 1453—4495

