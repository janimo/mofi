PARTEA I

Anul 178 (XXII) — Nr. 758

Vineri, 12 noiembrie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.431 din 3 noiembrie 2010 asupra cererii de
soluționare a conflictului juridic de natură
constituțională dintre Parlamentul României și Guvern,
formulată de Președintele Senatului ..........................

2–6

Opinie concurentă ................................................................

7

Opinie separată ....................................................................

8–9

HOTĂRÂRI ALE GUVERNULUI ROMÂNIEI
1.030. — Hotărâre privind aprobarea modificării valorilor de
inventar ale unor bunuri imobile din domeniul public al
statului, aflate în administrarea Ministerului Agriculturii
și Dezvoltării Rurale, pentru unele unități subordonate,
înregistrate în anexa nr. 3 la Hotărârea Guvernului
nr. 1.705/2006 pentru aprobarea inventarului centralizat
al bunurilor din domeniul public al statului....................
1.093. — Hotărâre pentru aprobarea Acordului dintre
Guvernul României și Guvernul Republicii Italiene
privind cooperarea în domeniul comunicațiilor și
societății informaționale, semnat la București la
10 iunie 2010..............................................................
Acord între Guvernul României și Guvernul Republicii Italiene
privind cooperarea în domeniul comunicațiilor și
societății informaționale..............................................

10–12

12

12–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
891. — Ordin al ministrului transporturilor și infrastructurii
privind aprobarea certificării ca aeroport deschis
traficului internațional a Aeroportului ăDelta Dunării”
Tulcea ........................................................................

14

ACTE ALE BIROULUI ELECTORAL CENTRAL
Lista semnelor electorale depuse, potrivit legii, la Biroul
Electoral Central de către partidele politice, alianțele
politice și organizațiile cetățenilor aparținând
minorităților naționale legal constituite, care participă la
alegerile parțiale pentru Camera Deputaților care vor
avea loc în Circumscripția electorală nr. 22 — județul
Hunedoara, Colegiul uninominal nr. 3, în data de
5 decembrie 2010 ......................................................

15

2

MONITORUL OFICIAL AL ROMÂNIEI, PARTEA I, Nr. 758/12.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.431
din 3 noiembrie 2010

asupra cererii de soluționare a conflictului juridic de natură constituțională
dintre Parlamentul României și Guvern, formulată de Președintele Senatului
I. Prin Adresa nr. XXXV 3.931 din 19 octombrie 2010, președintele Senatului a solicitat Curții Constituționale, în temeiul
dispozițiilor art. 146 lit. e) din Constituția României, republicată, precum și ale art. 11 alin. (1) lit. A.e) din Legea nr. 47/1992 privind
organizarea și funcționarea Curții Constituționale, să constate existența unui conflict juridic de natură constituțională între
Parlamentul României și Guvern, conflict declanșat prin oprirea procedurii legislative de la Senat a proiectului Legii educației
naționale și angajarea răspunderii de către Guvern asupra acestui proiect.
Cererea a fost înregistrată la Curtea Constituțională sub nr. 14.971 din 19 octombrie 2010 și formează obiectul Dosarului
nr. 4.229 E/2010.
În motivarea cererii se susțin, în esență, următoarele:
Guvernul României a transmis Camerei Deputaților, ca primă
Cameră sesizată, în temeiul art. 74 alin. (1) din Constituție,
proiectul Legii educației naționale la data de 12 aprilie 2010. Pe
baza Raportului comisiei de specialitate, proiectul a fost
dezbătut în plenul Camerei Deputaților în zilele de 18—19 mai
și a fost adoptat la 19 mai 2010. Proiectul a fost înaintat
Senatului, în calitate de Cameră decizională, unde a fost
sesizată pentru raport Comisia de învățământ și știință la data
de 26 mai 2010. Comisia nu a putut finaliza dezbaterile datorită
complexității proiectului, însă până la acest moment a
desfășurat o activitate laborioasă, dezbătând și adoptând, de
foarte multe ori în unanimitate, peste 110 articole, după o largă
consultare a factorilor de răspundere din învățământ.
În aceste condiții, Guvernul României a adresat la
13 octombrie 2010 o scrisoare Parlamentului României prin care
a informat că a hotărât să își angajeze răspunderea asupra
proiectului Legii educației naționale și a solicitat declanșarea
procedurilor parlamentare necesare. Birourile permanente ale
celor două Camere întrunite la 18 octombrie 2010 au stabilit
data de 28 octombrie pentru ședința comună în vederea
angajării răspunderii Guvernului. Se apreciază că în acest fel
Guvernul a oprit, practic, procedura parlamentară și a împiedicat
Parlamentul să își finalizeze atribuția constituțională de a adopta
această lege, arogându-și astfel acte, atribuții și competențe
care, potrivit Constituției, aparțin Parlamentului, cele două
autorități publice intrând astfel într-un conflict juridic de natură
constituțională.
Se arată că, prin acest demers, Guvernul a sfidat rolul
Parlamentului de unică autoritate legiuitoare, consacrat de
art. 61 alin. (1) din Constituție, și a încălcat principiul separației
puterilor consacrat de art. 1 alin. (4) din Constituție, creând un
precedent foarte periculos prin care se poate generaliza o
practică de ocolire a dezbaterilor parlamentare.
Cu privire la condițiile angajării răspunderii Guvernului
asupra unui proiect de lege se invocă Decizia Curții
Constituționale nr. 1.557 din 18 noiembrie 2009, publicată în
Monitorul Oficial al României, Partea I, nr. 40 din 19 ianuarie
2010, arătându-se că prin aceasta Curtea a decis că angajarea
răspunderii asupra unui proiect este neconstituțională,
considerând că ocolirea procedurii de examinare și dezbatere a
proiectului de lege atât în comisiile de specialitate, cât și în
plenul fiecărei Camere și recurgerea la angajarea răspunderii
asupra acestui proiect nu își găsește o motivare.
Se mai arată că Guvernul nu putea opri procedura
parlamentară și pentru faptul că, potrivit Regulamentului
Senatului, nu putea decide retragerea proiectului câtă vreme
acesta fusese deja adoptat de Camera Deputaților, fiind obligat
să lase procedura parlamentară să își urmeze cursul firesc.

Pentru motivele arătate, se solicită Curții Constituționale să
constate existența conflictului juridic de natură constituțională
între Guvernul României și Parlament cu privire la proiectul Legii
educației naționale și să oblige Guvernul să renunțe la
procedura angajării răspunderii.
În conformitate cu dispozițiile art. 35 alin. (1) din Legea
nr. 47/1992, cererea a fost comunicată președinților celor două
Camere ale Parlamentului și Guvernului, pentru a prezenta
punctele lor de vedere asupra conținutului conflictului juridic de
natură constituțională și a eventualelor căi de soluționare a
acestuia.
Camera Deputaților a comunicat, cu Adresa nr. 51/4.983 din
25 octombrie 2010, înregistrată la Curtea Constituțională cu
nr. 15.217 din 25 octombrie 2010, punctul său de vedere în
sensul că ănu a apărut, nu există și nici nu poate exista conflictul
juridic de natură constituțională între Parlamentul României și
Guvern, conflict declanșat datorită opririi la Senat a procedurii
legislative referitoare la proiectul Legii educației naționale și a
angajării răspunderii Guvernului asupra acestui proiect”.
Se arată mai întâi faptul că nu există un astfel de conflict între
Camera Deputaților și Guvern, neexistând vreo sesizare din
partea Președintelui Camerei Deputaților în acest sens. Din
acest punct de vedere, un eventual conflict ar putea exista
numai între o parte a Senatului și Guvern.
Invocându-se definiția dată sintagmei ăconflict juridic de
natură constituțională”, se apreciază că, în cauză, nicio
autoritate publică nu și-a arogat puteri, atribuții sau competențe
care, potrivit Constituției, să aparțină altor autorități publice,
întrucât, potrivit art. 114 din Legea fundamentală, Guvernul avea
posibilitatea de a-și asuma răspunderea asupra unui proiect de
lege. Aceasta nu poate avea semnificația opririi procesului
legislativ, pentru că un asemenea proces poate fi continuat de
către Senat în calitate de Cameră decizională. Tot astfel, nu se
poate constata omisiunea unor autorități publice, constând în
declinarea competenței sau în refuzul de a îndeplini anumite
acte care intră în atribuțiile lor.
Se mai arată că angajarea răspunderii Guvernului a fost
necesară tocmai pentru înlăturarea unui blocaj instituțional și
pentru buna funcționare a instituțiilor și a autorităților publice cu
atribuții în domeniul educației naționale și nicidecum pentru
crearea unui astfel de blocaj. O atare concluzie rezultă din faptul
că, după circa 7 luni de la depunerea proiectului Legii educației
naționale, acesta se găsea tot în dezbaterea Parlamentului
(Senatului), fiind examinate doar aproape jumătate dintre textele
acestui proiect. Sub acest aspect este și motivarea Guvernului
asupra necesității asumării răspunderii sale, considerând că a
fost depășit un termen rezonabil pentru finalizarea procesului
legislativ.

MONITORUL OFICIAL AL ROMÂNIEI, PARTEA I, Nr. 758/12.XI.2010
În sfârșit, cu referire la considerentele care au fundamentat
Decizia nr. 1.557/2009, se mai apreciază că structura politică a
Comisiei de învățământ a Senatului nu permite adoptarea Legii
educației naționale, opoziția având un număr mai mare de
membri decât partidele politice aflate la putere, iar efectul este
tergiversarea adoptării la Senat a legii în cauză. Or, neadoptarea
până în prezent și depășirea termenului rezonabil de adoptare
a legii în cauză ar putea crea mari dificultăți referitoare la
procesul de reformă în domeniul educației naționale, care este
prioritar pentru România.
În concluzie, se solicită Curții Constituționale să constate că
nu există niciun conflict juridic de natură constituțională între
Parlament și Guvern, iar angajarea răspunderii acestuia din
urmă asupra proiectului Legii educației naționale este conformă
prevederilor Constituției.
Senatul a comunicat, cu Adresa nr. I-2.438 din 25 octombrie
2010, înregistrată la Curtea Constituțională cu nr. 15.232 din
25 octombrie 2010, punctul său de vedere în sensul că
sesizarea formulată este întemeiată.
Astfel, se arată că deși, la o primă analiză a dispozițiilor
art. 114 din Constituție, s-ar putea deduce că posibilitatea
angajării răspunderii nu este supusă niciunei condiții, Curtea
Constituțională, prin Decizia nr. 1.557/2009, a statuat că
posibilitatea Guvernului de a recurge la o astfel de procedură
nu poate fi exercitată neîngrădit de către Guvern, întrucât
admiterea unei asemenea ipoteze ar însemna eludarea
principiului fundamental al separației puterilor în stat. Prin
urmare, în sensul interpretării date de Curtea Constituțională
dispozițiilor art. 114 din Constituție, Guvernul nu poate recurge
la procedura angajării răspunderii în fața Parlamentului ori de
câte ori constată că Parlamentul nu dezbate ori nu adoptă un
proiect de lege pe cât de repede și-ar dori sau când constată că
dezbaterile legislative converg într-o direcție nedorită de acesta,
ci numai atunci când fie proiectul de lege respectiv nu a figurat
în programul de guvernare — caz în care votul dat la învestitură
nu mai este suficient, fie în cazul în care, față de programul de
guvernare aprobat de Parlament prin acordarea votului de
încredere, măsura legislativă respectivă a devenit imperios
necesar a fi adoptată altfel decât prin procedurile legislative
obișnuite. Or, prin decizia de a-și angaja răspunderea asupra
proiectului Legii educației naționale — în condițiile în care, în
prezent, la Senat, în calitate de Cameră decizională, se află în
dezbaterea comisiilor permanente un proiect de lege cu același
obiect de reglementare inițiat de Guvern și depus la Parlament
în luna aprilie a acestui an, iar în programul de guvernare al
actualului cabinet educația figurează ca o componentă esențială
a dezvoltării durabile pentru orice societate, ce reclamă o
reflectare unitară, completă, sistematică și coerentă a
domeniului, cu participarea tuturor segmentelor sociale implicate
în acest proces, Guvernul acționează discreționar, depășindu-și
competențele.
Se mai arată faptul că, potrivit art. 75 din Constituție, numai
prima Cameră competentă are obligația de a se pronunța într-un
anumit termen asupra unei inițiative legislative aflate în
dezbaterea sa, tocmai pentru a da posibilitatea Camerei
decizionale să analizeze și să dezbată — în alte termene decât
cele impuse primei Camere — o inițiativă legislativă. Se
consideră că nu este întemeiat argumentul potrivit căruia
structura politică a comisiei de specialitate nu mai permite
adoptarea proiectului de lege aflat în dezbaterea Senatului,
pentru că determinantă în adoptarea unei legi nu este structura
politică a unei comisii permanente — care depune numai un
raport — ci structura politică a unei Camere a Parlamentului,
care în final este cea care adoptă o lege dincolo de soluția
prevăzută în raport. Se apreciază că actuala structură politică a
Senatului nu numai că permite, dar poate și impune o anumită
soluție legislativă convenabilă Guvernului.
Față de cele arătate, se apreciază că singura rațiune a
deciziei Guvernului de a-și angaja răspunderea în fața

3

Parlamentului asupra proiectului Legii educației naționale este
aceea că, uzând de majoritatea parlamentară favorabilă, acesta
dorește să impună Parlamentului, în cazul de față Senatului,
printr-o procedură rapidă, lipsită de orice fel de dezbateri,
adoptarea unei legi, ceea ce reprezintă o înfrângere a
competențelor constituționale ale Parlamentului.
În sfârșit, se mai susține că decizia Guvernului încalcă și
prevederile art. 147 alin. (4) din Constituție, care consacră
caracterul general obligatoriu al deciziilor Curții Constituționale,
atât în ceea ce privește considerentele, cât și dispozitivul
acestora. Se conchide în sensul că decizia Guvernului de a-și
angaja răspunderea în fața Parlamentului asupra unei legi a
educației naționale, în condițiile în care Senatul este deja
sesizat, în calitate de Cameră decizională, cu un proiect de lege
care are același obiect de reglementare, este un act prin care se
încalcă competențele Parlamentului în materia legiferării.
Guvernul a comunicat, cu Adresa nr. 5/8.143/E.B. din
22 octombrie 2010, înregistrată la Curtea Constituțională sub
nr. 15.161 din 22 octombrie 2010, punctul său de vedere în
sensul că nu se poate reține existența unui conflict juridic de
natură constituțională între Parlament și Guvern, nefiind în
situația arogării de către Guvern a unor competențe care aparțin
altor autorități publice, în speță Parlamentului.
Se arată în acest sens că însăși Legea fundamentală
consacră două instituții juridice ce permit Guvernului să
participe, în mod excepțional, la actul legiferării, și anume
angajarea răspunderii Guvernului și delegarea legislativă.
Se susține că nu au fost încălcate nici dispozițiile
constituționale care consacră principiul separației puterilor în
stat, întrucât varianta pentru care Guvernul și-a angajat
răspunderea reprezintă tocmai forma adoptată de Camera
Deputaților, valorificând astfel îmbunătățirile aduse soluțiilor
legislative inițiale, ca urmare a amendamentelor și dezbaterilor
în cadrul acestei Camere a Parlamentului. În plus, conform
art. 114 alin. (3) din Constituție, la proiectul de lege pentru care
Guvernul și-a asumat răspunderea pot fi formulate
amendamente, împrejurare care permite parlamentarilor să
intervină în conținutul efectiv al proiectului de lege.
Se mai arată că, în condițiile în care la nivelul Senatului — în
calitate de cameră decizională — proiectul a înregistrat un
veritabil blocaj (sesizarea Senatului cu proiectul de lege având
loc la data de 21 mai 2010) și dată fiind necesitatea
reglementării cu maximă celeritate, domeniul fiind de importanță
maximă, întreruperea procedurii de examinare și dezbatere a
proiectului de lege la nivelul Senatului poate fi apreciată drept
legitimă și oportună. Potrivit art. 327 din proiectul de lege
examinat, acest act normativ ar urma să intre în vigoare în
termen de 30 de zile de la publicarea în Monitorul Oficial al
României, Partea I. În plus, măsurile de reorganizare a
învățământului preuniversitar și universitar pe care
implementarea dispozițiilor acestei legi le generează nu pot fi
aplicate uno ictu, necesitând elaborarea și adoptarea unei
ample și complexe legislații secundare în această materie, care
să fie de natură să asigure aplicarea, de o manieră adecvată și
eficientă, a prevederilor legii. În consecință, ăcontextul în care
ar urma să fie asumată răspunderea asupra proiectului Legii
educației naționale prezintă neîndoielnic sensibile elemente de
diferență față de momentul septembrie 2009, motivele relevate
în Decizia Curții Constituționale nr. 1.557/2009 fiind înlăturate”.
În sfârșit, referitor la afirmația din sesizare, potrivit căreia
Guvernul creează un precedent foarte periculos prin care se
poate generaliza o practică de ocolire a dezbaterilor
parlamentare, se arată că noul Cod civil a fost adoptat prin
Legea nr. 287/2009, în temeiul prevederilor art. 114 alin. (3) din
Constituție, în urma angajării răspunderii Guvernului în fața
Camerei Deputaților și Senatului, în ședința comună din data de
22 iunie 2009. Or, la acel moment, proiectul era adoptat la
Senat, aflându-se în dezbaterea Camerei Deputaților, iar în
raportul Comisiei juridice, de disciplină și imunități a Camerei

4

MONITORUL OFICIAL AL ROMÂNIEI, PARTEA I, Nr. 758/12.XI.2010

Deputaților, s-a constatat că proiectul de lege ăa rămas fără
obiect ca urmare a adoptării Legii nr. 287/2009 privind Codul
civil, prin angajarea răspunderii Guvernului”.
II. Dezbaterile asupra cererii de soluționare a conflictului
juridic de natură constituțională au avut loc la data de
27 octombrie 2010 și s-au desfășurat potrivit prevederilor art. 35
alin. (2) din Legea nr. 47/1992, cu citarea părților și ascultarea
concluziilor reprezentanților acestora. Au fost prezenți autorul
sesizării, președintele Senatului, domnul Mircea-Dan Geoană,
reprezentantul Senatului, domnul Toni Greblă, președinte al
Comisiei juridice, de disciplină și imunități a Senatului,
reprezentantul Camerei Deputaților, domnul profesor universitar
doctor Gheorghe Iancu, șef al Serviciului juridic al Camerei
Deputaților, precum și reprezentantul Guvernului, doamna
Cynthia Carmen Curt, consilier de stat. Susținerile acestora au
fost consemnate în încheierea de la acea dată, când Curtea,
având în vedere dispozițiile art. 51 alin. (1) teza a doua din
Legea nr. 47/1992, a dispus repunerea cauzei pe rol și
redeschiderea dezbaterilor, cu citarea părților implicate în
conflict.
Dezbaterile au fost reluate la data de 3 noiembrie 2010, în
prezența reprezentantului Senatului, domnul Toni Greblă,
președinte al Comisiei juridice, de disciplină și imunități a
Senatului, a reprezentantului Camerei Deputaților, domnul
profesor universitar doctor Gheorghe Iancu, șef al Serviciului
juridic al Camerei Deputaților, și a celui al Guvernului, doamna
Cynthia Carmen Curt, consilier de stat.
Având cuvântul, reprezentantul Senatului, domnul Toni
Greblă, arată că, în plus față de cele arătate la termenul anterior,
dorește să sublinieze o serie de elemente de natură să susțină
opinia exprimată în sensul că în cauză există un conflict juridic
de natură constituțională între Parlament și Guvern.
Arată în acest sens că există o diferență de viziune între
Guvern și Senat cu privire la instituția angajării răspunderii
asupra unui proiect de lege. Astfel, viziunea Guvernului este
absolutistă, în sensul că acest drept al Guvernului nu poate fi
respins niciodată. Din perspectiva Senatului, în acord cu
jurisprudența Curții Constituționale în materie, dreptul
Guvernului de a-și angaja răspunderea cu privire la un proiect
de lege nu este limitat, însă acesta trebuie astfel exercitat încât
să nu paralizeze activitatea normală a Parlamentului. Citează
în acest sens din Decizia nr. 1.557/2009 a Curții Constituționale,
subliniind și faptul că puterile statului nu trebuie să își rezolve
conflictele decât în spiritul bunelor practici politice.
Mai arată că nu se justifică urgența recurgerii la această
procedură, iar de esența angajării răspunderii, dincolo de
caracterul complex al reglementării, este ca legea care intră în
vigoare să aibă aplicabilitate imediată.
Reprezentantul Camerei Deputaților, domnul Gheorghe
Iancu, arată că se mențin de către Camera Deputaților opiniile
exprimate la termenul anterior, cu o serie de precizări: dacă
există un conflict, acesta nu este între Parlament și Guvern, ci,
eventual, între Senat și Guvern, deoarece nu există nicio
sesizare a președintelui Camerei Deputaților cu privire la
existența vreunui conflict; nu este vorba despre oprirea
procedurii legislative la Senat, procesul legislativ fiind continuat
în această Cameră; prin angajarea răspunderii, Guvernul a
încercat să înlăture blocajul creat în Parlament, unde proiectul
Legii educației naționale a stat mai mult de 6 luni; nu este vorba
despre o arogare de competențe de către Guvern, deoarece,
potrivit art. 114 din Constituție, acesta este singurul competent
să își angajeze răspunderea; angajarea răspunderii se poate
face în paralel cu dezbaterea legii în Parlament, sub acest
aspect art. 114 din Constituție neconținând nicio distincție, iar
acolo unde legea nu distinge, nici interpretul nu o poate face. În
concluzie, în cauză nu există conflict juridic de natură
constituțională.
Reprezentantul Guvernului, doamna Cyntia Carmen Curt,
arată că Guvernul își menține toate argumentele expuse

anterior. Arată că instanța de contencios constituțional este
chemată să exercite un control de conformitate, iar nu unul de
oportunitate, precum și faptul că bunele practici nu pot forma
obiectul unui conflict. Procedura angajării răspunderii este la
latitudinea exclusivă a Guvernului, iar, în ceea ce privește
urgența reglementării, arată că aceasta există, în condițiile în
care Guvernul, pentru aplicarea acesteia, urmează să adopte
peste 100 de acte normative.
În replică, reprezentantul Senatului arată că obiectul
conflictului nu este acela că s-a blocat procedura legislativă, ci
faptul că prin această procedură Guvernul a ocolit competența
Parlamentului.
Președintele declară închise dezbaterile.
C U R T E A,

examinând cererea de soluționare a conflictului juridic de natură
constituțională, formulată de președintele Senatului, punctele
de vedere ale Senatului, Camerei Deputaților și Guvernului,
raportul întocmit de judecătorul-raportor, susținerile
reprezentanților autorităților publice aflate în conflict, dispozițiile
Constituției și ale Legii nr. 47/1992 privind organizarea și
funcționarea Curții Constituționale, reține următoarele:
III. Curtea Constituțională a fost legal sesizată și este
competentă, potrivit dispozițiilor art. 146 lit. e) din Constituție,
precum și ale art. 1, 10, 34 și 35 din Legea nr. 47/1992, să se
pronunțe asupra cererii de soluționare a conflictului juridic de
natură constituțională dintre Parlamentul României și Guvern
privitor la ăoprirea procedurii legislative de la Senat a proiectului
Legii educației naționale și angajarea răspunderii de către
Guvern asupra acestui proiect.”
Examinând modul de derulare a procesului legislativ cu
privire la proiectul Legii educației naționale, se constată
următoarele:
• în exercitarea dreptului său constituțional de inițiativă
legislativă, prevăzut de art. 74 din Legea fundamentală,
Guvernul a transmis Camerei Deputaților, în calitate de primă
Cameră sesizată, proiectul Legii educației naționale, la data
de 12 aprilie 2010;
• la data de 19 mai 2010, proiectul a fost adoptat de
Camera Deputaților, sub titlul ăLegea educației naționale și
învățarea pe tot parcursul vieții”, fiind înaintat Senatului, în
calitate de Cameră decizională, la aceeași dată;
• la Senat proiectul a fost înregistrat sub nr. L 344/26 mai
2010, fiind declanșată procedura de dezbatere în Comisiile de
specialitate sesizate în fond sau pentru aviz; ultima mențiune
din fișa actului aflată pe site-ul acestei Camere se referă la data
de 22 iunie 2010 și privește avizul de la Comisia pentru buget,
finanțe, activitate bancară și piață de capital. În cuprinsul
sesizării formulate de președintele Senatului se arată că
proiectul de lege se află din data de 26 mai 2010 la Comisia
pentru învățământ, știință, tineret și sport, comisie care nu a
putut finaliza dezbaterile datorită complexității proiectului;
• în ședința de Guvern din data de 12 octombrie 2010, la
6 luni de la data transmiterii proiectului de lege către Parlament,
Guvernul a hotărât angajarea răspunderii asupra proiectului
Legii educației naționale, apreciată ca fiind ăo lege extrem de
importantă pentru modernizarea învățământului românesc”,
parte componentă a procesului de reformă a statului;
• în ședința comună a Birourilor permanente ale Camerei
Deputaților și Senatului din ziua de 18 octombrie 2010,
înainte de sesizarea Curții Constituționale de către președintele
Senatului, a fost discutată solicitarea Guvernului, transmisă de
primul-ministru al României, cu privire la angajarea răspunderii
asupra Legii educației naționale și declanșarea procedurilor
parlamentare necesare, stabilindu-se următorul calendar pentru
angajarea răspunderii: luni, 25 octombrie 2010, orele 15.00,
depunere de amendamente; joi, 28 octombrie 2010, ședința
comună a celor două Camere ale Parlamentului în vederea
angajării răspunderii Guvernului;

MONITORUL OFICIAL AL ROMÂNIEI, PARTEA I, Nr. 758/12.XI.2010
• la data de 19 octombrie 2010, președintele Senatului a
transmis Curții Constituționale sesizarea pentru
soluționarea conflictului juridic de natură constituțională
dintre Parlamentul României și Guvern privitor la ăoprirea
procedurii legislative de la Senat a proiectului Legii educației
naționale și angajarea răspunderii de către Guvern asupra
acestui proiect.”
IV. În ceea ce privește noțiunea de conflict juridic de natură
constituțională
dintre
autorități
publice,
Curtea
Constituțională a statuat, prin Decizia nr. 53 din 28 ianuarie
2005, publicată în Monitorul Oficial al României, Partea I, nr. 144
din 17 februarie 2005, că acesta presupune ăacte sau acțiuni
concrete prin care o autoritate sau mai multe își arogă puteri,
atribuții sau competențe, care, potrivit Constituției, aparțin altor
autorități publice, ori omisiunea unor autorități publice, constând
în declinarea competenței sau în refuzul de a îndeplini anumite
acte care intră în obligațiile lor”. De asemenea, prin Decizia
nr. 97 din 7 februarie 2008, publicată în Monitorul Oficial al
României, Partea I, nr. 169 din 5 martie 2008, Curtea a reținut:
ăConflictul juridic de natură constituțională există între două sau
mai multe autorități și poate privi conținutul ori întinderea
atribuțiilor lor decurgând din Constituție, ceea ce înseamnă că
acestea sunt conflicte de competență, pozitive sau negative, și
care pot crea blocaje instituționale.” În sfârșit, Curtea a mai
statuat că textul art. 146 lit. e) din Constituție ăstabilește
competența Curții de a soluționa în fond orice conflict juridic de
natură constituțională ivit între autoritățile publice, iar nu numai
conflictele de competență născute între acestea”. (Decizia
nr. 270 din 10 martie 2008, publicată în Monitorul Oficial al
României, Partea I, nr. 290 din 15 aprilie 2008).
Față de circumstanțierea realizată în jurisprudența citată cu
privire la atribuția conferită Curții Constituționale de art. 146 lit. e)
din Constituție, rezultă că în prezenta cauză Curtea urmează să
se pronunțe cu privire la faptul dacă, prin angajarea răspunderii
cu privire la un proiect de lege aflat în dezbatere parlamentară,
proiect al cărui inițiator este, adoptat ulterior de Camera
Deputaților, Guvernul și-a arogat competențe care, potrivit
Constituției, nu îi aparțin, a încălcat competența Parlamentului
de unică autoritate legiuitoare, ori a creat orice alt conflict juridic
de natură constituțională.
V. Analizând textele constituționale de referință, se constată
următoarele:
Potrivit art. 61 alin. (1) din Constituție, ăParlamentul este
organul reprezentativ suprem al poporului român și unica
autoritate legiuitoare a țării”.
Potrivit art. 102 alin. (1) din Constituție, ăGuvernul, potrivit
programului său de guvernare acceptat de Parlament, asigură
realizarea politicii interne și externe a țării și exercită conducerea
generală a administrației publice”.
Raporturile dintre cele două autorități sunt guvernate de
dispozițiile art. 1 alin. (4) din Constituție, potrivit cărora ăStatul se
organizează potrivit principiului separației și echilibrului puterilor —
legislativă, executivă și judecătorească — în cadrul democrației
constituționale”.
Potrivit art. 114 alin. (1) din Constituție ăGuvernul își poate
angaja răspunderea în fața Camerei Deputaților și a Senatului,
în ședință comună, asupra unui program, a unei declarații de
politică generală sau a unui proiect de lege”. Acest text
constituțional este reglementat în cap. IV al titlului III din Legea
fundamentală, capitol intitulat ăRaporturile Parlamentului cu
Guvernul”.
Din interpretarea textelor constituționale arătate, precum și a
modului în care legiuitorul constituant a înțeles să le situeze în
chiar structura Legii fundamentale, rezultă că legiferarea pe
calea angajării răspunderii de către Guvern are caracter de
excepție. Așa cum a statuat Curtea în jurisprudența sa, respectiv
prin Decizia nr. 1.557 din 18 noiembrie 2009, publicată în

5

Monitorul Oficial al României, Partea I, nr. 40 din 19 ianuarie
2010, ăla această modalitate simplificată de legiferare trebuie să
se ajungă in extremis, atunci când adoptarea proiectului de lege
în procedura obișnuită sau în procedura de urgență nu mai este
posibilă ori atunci când structura politică a Parlamentului nu
permite adoptarea proiectului de lege în procedură uzuală
sau de urgență”. Prin aceeași decizie, Curtea a mai statuat că
ăangajarea răspunderii Guvernului asupra unui proiect de lege
urmărește ca acesta să fie adoptat în condiții de maximă
celeritate, conținutul reglementării vizând stabilirea unor măsuri
urgente într-un domeniu de maximă importanță, iar aplicarea
acestora trebuie să fie imediată. [...] Prin urmare, chiar dacă la
prima vedere posibilitatea angajării răspunderii nu este
supusă niciunei condiții, oportunitatea și conținutul
inițiativei rămânând teoretic la aprecierea exclusivă a
Guvernului, acest lucru nu poate fi absolut, pentru că
exclusivitatea Guvernului este opozabilă numai Parlamentului, și
nu Curții Constituționale ca garant al supremației Legii
fundamentale”.
Pornind de la aceste considerente de principiu desprinse din
jurisprudența sa, care circumscriu în mod categoric condițiile în
care Guvernul își poate angaja răspunderea asupra unui proiect
de lege, și văzând dispozițiile art. 1 alin. (4), art. 61 alin. (1),
art. 102 alin. (1) și art. 114 alin. (1) din Constituție, Curtea
constată că angajarea răspunderii Guvernului asupra proiectului
Legii educației naționale, aflat în dezbatere parlamentară,
respectiv la Senat, în calitate de Cameră decizională, nu își
găsește nicio motivare.
Astfel, nu subzistă condiția urgenței care să fi determinat o
astfel de măsură din partea Guvernului, câtă vreme măsurile
prevăzute în proiectul de lege intră în efectivitate începând cu
anul școlar 2011—2012, iar unele dintre acestea chiar cu anul
școlar 2012—2013 [potrivit art. 361 alin. (3) din proiect].
Sub acest aspect, nu poate fi reținut argumentul exprimat în
punctul de vedere al Guvernului în sensul că ăproiectul a
înregistrat un veritabil blocaj în condițiile în care sesizarea
Senatului cu proiectul de lege a avut loc la data de 21 mai 2010”
și nici încercarea de acreditare a ideii că termenul de legiferare
în această Cameră este excesiv. Curtea observă, în acest sens,
faptul că art. 75 din Constituție nu stabilește niciun termen cu
privire la dezbaterea proiectelor de lege în Camera decizională
și niciun criteriu pentru a aprecia cu privire la caracterul
rezonabil al termenului în care se finalizează procesul legislativ
în această Cameră, tocmai în considerarea caracterului său
decizional.
Curtea constată, de asemenea, că, potrivit art. 76 alin. (3)
din Constituție, ăLa cererea Guvernului sau din proprie inițiativă,
Parlamentul poate adopta proiecte de legi sau propuneri
legislative cu procedură de urgență, stabilită potrivit
regulamentului fiecărei Camere”. Or, din actele depuse la dosar
nu a fost identificat niciun demers al Guvernului, adresat
Senatului, pentru dezbaterea proiectului de lege în procedură
de urgență. Prin urmare, afirmația Guvernului, în sensul că
această dezbatere a fost tergiversată, nu se susține.
Din examinarea documentelor depuse la dosar de
reprezentantul Senatului, respectiv un act centralizator cu privire
la ăparticipanții la dezbaterile proiectului de lege — Legea
educației naționale L344/2010”, precum și un ăDocument de
lucru la proiectul de lege — Legea educației naționale și
învățarea pe tot parcursul vieții”, rezultă, cu evidență, două
concluzii:
a) la 11 din cele 29 de ședințe de dezbatere a Proiectului de
lege la Senat, desfășurate în perioada 1 iunie 2010—
7 octombrie 2010, a participat ca reprezentant al Guvernului
chiar ministrul educației, cercetării, tineretului și sportului;
b) în cadrul Comisiei pentru învățământ, știință, tineret și
sport, atât proiectul de lege, cât și amendamentele propuse au

6

MONITORUL OFICIAL AL ROMÂNIEI, PARTEA I, Nr. 758/12.XI.2010

fost supuse dezbaterii, Comisia desfășurând, în acest sens, o
activitate corespunzătoare.
Nu există, prin urmare, nicio dovadă a vreunui blocaj sau a
unei inactivități parlamentare, cu referire la proiectul de lege în
discuție. În plus, la aprecierea termenului de dezbatere a legii la
Senat (termen care, așa cum s-a observat, nu este limitat de
dispozițiile Legii fundamentale) trebuie avut în vedere că acesta
s-a suprapus în mare măsură cu perioada vacanței
parlamentare, respectiv în ceea ce privește intervalul 30 iunie —
1 septembrie 2010.
Astfel fiind, angajarea răspunderii Guvernului asupra
proiectului Legii educației naționale încalcă prevederile art. 114
din Constituție, în sensul jurisprudenței Curții Constituționale. Și
în această cauză, ca și în cea deferită Curții și soluționată prin
Decizia nr. 1.557/2009, ocolirea procedurii de examinare și
dezbatere a proiectului de lege, atât în cadrul comisiilor de
specialitate, cât și în plenul fiecărei Camere a Parlamentului,
potrivit competențelor stabilite de art. 75 din Constituție, și
recurgerea la angajarea răspunderii asupra unui proiect de lege
nu își găsesc o motivare nici în fapt, nici în drept.
Întărind cele reținute în decizia anterior menționată, Curtea
observă și reține că acceptarea ideii potrivit căreia Guvernul își
poate angaja răspunderea asupra unui proiect de lege în mod
discreționar, oricând și în orice condiții, ar echivala cu
transformarea acestei autorități în autoritate publică legiuitoare,
concurentă cu Parlamentul în ceea ce privește atribuția de
legiferare. Or, o astfel de interpretare dată dispozițiilor art. 114
din Legea fundamentală este în totală contradicție cu cele
statuate de Curtea Constituțională în jurisprudența citată și, prin
urmare, în contradicție cu prevederile art. 147 alin. (4) din
Constituție, care consacră obligativitatea erga omnes a deciziilor
Curții Constituționale, și încalcă în mod flagrant dispozițiile art. 1
alin. (4) și art. 61 alin. (1) din Constituție.
Din această perspectivă, Curtea constată că angajarea
răspunderii Guvernului asupra proiectului Legii educației
naționale, în condițiile în care proiectul de lege se afla în proces
de legiferare la Senat, în calitate de Cameră decizională, a
declanșat un conflict juridic de natură constituțională între
Guvern și Parlament, întrucât prin exercitarea de către Guvern
a unei competențe, cu nerespectarea cadrului constituțional
care o circumstanțiază, s-a încălcat competența Parlamentului
de unică autoritate legiuitoare.

Legitimarea unui astfel de act, cu argumentul că art. 114 din
Constituție nu face nicio distincție cu privire la posibilitatea
Guvernului de a-și angaja răspunderea, argument fundamentat
pe ideea că tot ce nu este interzis este permis, ar putea
conduce, în final, la crearea unui blocaj instituțional, în sensul că
Parlamentul ar fi în imposibilitate de a legifera, adică de a-și
exercita rolul său fundamental, de unică autoritate legiuitoare.
Curtea subliniază în acest context importanța, pentru buna
funcționare a statului de drept, a colaborării dintre puterile
statului, care ar trebui să se manifeste în spiritul normelor de
loialitate constituțională, comportamentul loial fiind o prelungire
a principiului separației și echilibrului puterilor în stat. Astfel, în
situația în care Parlamentul este sesizat cu un proiect de lege
deosebit de complex, apreciat însă de Guvern ca fiind vital
pentru programul său de guvernare, ceea ce presupune și o
anumită urgență, și față de faptul că textul constituțional de
referință, respectiv art. 75 din Constituție, nu prevede niciun
termen în care Camera decizională trebuie să se pronunțe
asupra proiectului de lege adoptat de prima Camera sesizată,
buna desfășurare a procesului de legiferare și atingerea finalității
sale, respectiv realizarea actului de guvernare în conformitate cu
voința poporului, exercitată prin reprezentanții săi, care
constituie Parlamentul, este condiționată și de colaborarea
dintre Guvern și Parlament.
Sub aspectul părților implicate în conflict, Curtea constată că
acestea sunt Guvernul și Parlamentul, iar nu Guvernul și
Senatul, chiar dacă sesizarea președintelui Senatului nu a fost
însușită și de președintele Camerei Deputaților, deoarece, din
perspectiva procesului legislativ, această distincție nu prezintă
relevanță. Legea reprezintă actul juridic al Parlamentului,
procesul de adoptare a acesteia vizând nu numai adoptarea în
una dintre Camere, ci și parcurgerea întregii proceduri
parlamentare.
Cu privire la solicitarea autorului sesizării, în sensul ca
instanța de contencios constituțional să oblige Guvernul să
renunțe la procedura angajării răspunderii, Curtea constată că
această cerere excedează competenței sale, soluția aparținând
în exclusivitate autorităților publice aflate în conflict.

Având în vedere considerentele expuse în prezenta decizie, dispozițiile art. 146 lit. e) din Constituție, precum și prevederile
art. 11 alin. (1) lit. A.e), ale art. 34 și 35 din Legea nr. 47/1992 privind organizarea și funcționarea Curții Constituționale,
Cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că angajarea răspunderii de către Guvern în fața Camerei Deputaților și a Senatului, în temeiul art. 114 alin. (1)
din Constituție, asupra proiectului Legii educației naționale este neconstituțională și a declanșat un conflict juridic de natură
constituțională între Guvern și Parlament, întrucât proiectul de lege se află în proces de legiferare la Senat, în calitate de Cameră
decizională.
Definitivă și general obligatorie.
Decizia se comunică Parlamentului României și Guvernului și se publică în Monitorul Oficial al României, Partea I.
Dezbaterea a avut loc la data de 3 noiembrie 2010 și la aceasta au participat: Augustin Zegrean, președinte, Aspazia
Cojocaru, Acsinte Gaspar, Petre Lăzăroiu, Mircea Ștefan Minea, Iulia Antoanella Motoc, Ion Predescu, Puskás Valentin Zoltán și
Tudorel Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 758/12.XI.2010

7

OPINIE CONCURENTĂ

Înainte de orice comentariu, îmi mențin concluzia că, prin
angajarea răspunderii Guvernului asupra proiectului Legii
educației naționale, în timp ce acesta se afla în dezbaterea
Senatului în calitate de Cameră decizională după ce anterior
fusese adoptat de Camera Deputaților prin votul final, s-a
declanșat un conflict juridic de natură constituțională între cele
două autorități, respectiv Guvernul României și Parlamentul
României, prin Senatul României.
1. În ceea ce privește noțiunea de conflict juridic de natură
constituțională dintre autorități publice, Curtea Constituțională a
statuat, prin Decizia nr. 53 din 28 ianuarie 2005, publicată în
Monitorul Oficial al României, Partea I, nr. 144 din 17 februarie
2005, că acesta presupune ăacte sau acțiuni concrete prin care
o autoritate sau mai multe își arogă puteri, atribuții sau
competențe, care, potrivit Constituției, aparțin altor autorități
publice, ori omisiunea unor autorități publice, constând în
declinarea competenței sau în refuzul de a îndeplini anumite
acte care intră în obligațiile lor”.
Sub acest aspect, trebuie să acceptăm ideea că un atare
conflict între autoritățile statului poate exista, dovada cea mai
concludentă fiind aceea că însăși Constituția îl prevede.
2. Actul juridic al angajării răspunderii Guvernului asupra
proiectului Legii educației naționale îl constituie Hotărârea
Guvernului trimisă Parlamentului, prin scrisoarea din
13 octombrie 2010; Guvernul României a adresat la
13 octombrie o scrisoare Parlamentului României, prin care a
hotărât să își angajeze răspunderea asupra proiectului Legii
educației naționale, angajare întemeiată pe dispozițiile art. 114
alin. (1) din Constituție. Apreciez însă că nu actul în sine al
angajării răspunderii Guvernului a declanșat conflictul juridic de
natură constituțională între cele două autorități, ci modalitățile și
împrejurările concrete în care a fost exprimat (la momentul
angajării, proiectul Legii educației naționale fusese adoptat de
către Camera Deputaților, prin votul final al deputaților, iar la
Senat parcursese o parte importantă din procedură).
De altfel, a admite că actul angajării răspunderii Guvernului
ar declanșa, de principiu, un conflict juridic de natură
constituțională între Parlament și Guvern ar însemna să
admitem că dispozițiile art. 114 alin. (1) din Constituție sunt
inaplicabile, fapt de neacceptat într-o democrație.
3. Pe de altă parte, angajarea răspunderii Guvernului nu
poate fi catalogată ca fiind neconstituțională pentru că, pe de o
parte, are temei constituțional [art. 114 alin. (1) din Constituție],
iar, pe de altă parte, neconstituționalitatea poate purta asupra
unei legi, asupra unui tratat sau asupra unui regulament al celor
două Camere etc. în niciun caz însă nu poate purta asupra unui
proiect de lege (în speță, angajarea răspunderii Guvernului viza
un proiect de lege), sau asupra unui act juridic unilateral, cum a
fost Hotărârea Guvernului de angajare a răspunderii pe proiectul
Legii educației naționale, chiar dacă acest act juridic ar avea
caracter normativ.
De aceea, Curtea trebuia să se pronunțe asupra cererii
Președintelui Senatului (astfel cum rezultă din chiar petitul
acțiunii), și anume ăde a soluționa conflictul juridic de natură
constituțională dintre Parlamentul României, pe de o parte,
și Guvern, ca autoritate publică a puterii executive, pe de
altă parte, conflict declanșat prin oprirea procesului
legislativ de la Senat cu proiectul Legii educației naționale
și angajarea răspunderii de către Guvern asupra acestui
proiect”.
Curtea trebuia să se pronunțe, de asemenea, chiar în
dispozitivul deciziei, și pe solicitarea președintelui Senatului

formulată în finalul sesizării, și nu să trateze această solicitare
în considerentele deciziei. Solicitarea, chiar dacă nu figura ca
un capăt distinct de cerere, nu putea fi ignorată, citez: ărog
Curtea Constituțională să constate existența conflictului juridic
de natură constituțională între Guvernul României și Parlament
cu privire la proiectul Legii educației naționale și să oblige
Guvernul să renunțe la procedura angajării răspunderii” (subl. ns.)
Din compararea celor două texte (petitul acțiunii și solicitarea
din finalul sesizării) rezultă, în accepțiunea autorului, că
soluționarea conflictului presupune, pe de o parte, constatarea
existenței conflictului și, pe de altă parte, obligarea Guvernului
de a renunța la procedura angajării răspunderii.
Sub acest aspect, trebuie subliniat însă că sintagma
ăsoluționează conflictele juridice de natură constituțională dintre
autoritățile publice” din cuprinsul art. 146 lit. e) din Constituție
are un alt înțeles decât în dreptul comun, chiar dacă și Curtea
Constituțională este o instanță, și anume o instanță de
contencios constituțional.
În dreptul comun, pornind chiar de la dispozițiile art. 1—4 din
titlul I al Codului de procedură civilă — Competența după
materie, se poate observa că legiuitorul folosește sintagma
ăjudecă... toate procesele și cererile...”, ceea ce semnifică, pe
de o parte, că într-o cauză determinată judecătorul de drept
comun spune dreptul (dă dreptate uneia sau alteia din părți), iar,
pe de altă parte, obligă una din părți la o anumită conduită — să
dea, să facă sau să nu facă ceva.
În atribuțiile instanței de contencios constituțional, astfel cum
acestea sunt prevăzute de dispozițiile art. 146 din Constituție,
nu poate fi identificată nicio situație în care Curtea să poată
obliga o autoritate la o anume conduită, fiind lipsită în acest sens
de prerogativa executării silite.
Prin urmare, soluționarea conflictului juridic de natură
constituțională nu presupune obligarea de către Curte a uneia
sau alteia dintre părți la o anumită conduită. În considerentele
deciziei, Curtea însăși recunoaște că cererea prin care se
solicită obligarea Guvernului de a renunța la procedura angajării
răspunderii excedează competenței sale. Se și poate observa
că după sesizarea Curții Constituționale de către președintele
Senatului, Parlamentul, prin Birourile celor două Camere, au
permis Guvernului să își angajeze răspunderea, fixând și data
prezentării proiectului de lege de către Guvern, iar Guvernul a și
uzat de această permisiune, angajându-și practic răspunderea.
Această împrejurare poate conduce și la concluzia atenuării
conflictului între cele două autorități, motiv pentru care, în
dispozitivul deciziei sus-menționate nu trebuia să figureze
sintagma ăangajarea răspunderii este neconstituțională și a
declanșat un conflict”, ci doar constatarea declanșării și
existenței conflictului prin angajarea răspunderii Guvernului.
De altfel, în cuprinsul acțiunii, autorul sesizării nu solicită
Curții să constate că ăangajarea răspunderii Guvernului pe
proiectul Legii educației naționale este neconstituțională”.
O atare solicitare nici nu ar fi fost posibilă, dat fiind că, așa
cum am arătat mai înainte, nu angajarea răspunderii în sine a
Guvernului pe proiectul unei legi este neconstituțională, ci doar
produsul acestei angajări — proiectul legii care, ca urmare a
angajării răspunderii Guvernului, devine lege prin parcurgerea
procedurilor parlamentare.

Judecător,
Petre Lăzăroiu

8

MONITORUL OFICIAL AL ROMÂNIEI, PARTEA I, Nr. 758/12.XI.2010
O P I N I E S E PA R AT Ă

În dezacord cu opinia majoritară, considerăm că sesizarea
formulată de președintele Senatului prin care s-a solicitat Curții
Constituționale, în temeiul dispozițiilor art. 146 lit. e) din
Constituție, precum și ale art. 11 alin. (1) pct. A lit. e) din Legea
nr. 47/1992 privind organizarea și funcționarea Curții
Constituționale, să constate existența unui conflict juridic de
natură constituțională între Parlamentul României și Guvern,
conflict declanșat prin oprirea procedurii legislative de la Senat
a proiectului Legii educației naționale și angajarea răspunderii
de către Guvern asupra acestui proiect, nu întrunește condițiile
necesare constatării unui conflict juridic de natură constituțională
pentru următoarele motive:
I. În ceea ce privește noțiunea de conflict juridic de natură
constituțională
dintre
autorități
publice,
Curtea
Constituțională constată că, prin Decizia nr. 53 din 28 ianuarie
2005, publicată în Monitorul Oficial al României, Partea I, nr. 144
din 17 februarie 2005, a statuat că acesta presupune ăacte sau
acțiuni concrete prin care o autoritate sau mai multe își arogă
puteri, atribuții sau competențe, care, potrivit Constituției, aparțin
altor autorități publice, ori omisiunea unor autorități publice,
constând în declinarea competenței sau în refuzul de a îndeplini
anumite acte care intră în obligațiile lor”.
Așadar, conflictul juridic de natură constituțională se poate
declanșa între două sau mai multe autorități și poate privi
conținutul ori întinderea atribuțiilor lor decurgând din Constituție,
ceea ce înseamnă că acestea sunt conflicte de competență,
pozitive sau negative, și care pot crea blocaje instituționale.
Pentru soluționarea cererii ce formează obiectul dosarului de
față, Curtea Constituțională trebuia să se raporteze la textele
din Legea fundamentală incidente pentru a determina
competența celor două autorități implicate: Parlamentul
României și Guvernul României.
Potrivit art. 61 alin. (1) din Constituție, ăParlamentul este
organul reprezentativ suprem al poporului român și unica
autoritate legiuitoare a țării”.
Potrivit art. 102 alin. (1) din Constituție, ăGuvernul, potrivit
programului său de guvernare acceptat de Parlament, asigură
realizarea politicii interne și externe a țării și exercită conducerea
generală a administrației publice”.
Realizarea programului de guvernare acceptat de Parlament
presupune și promovarea, respectiv adoptarea de acte
normative pentru reglementarea relațiilor sociale vizate la
elaborarea acestui program. În ceea ce privește legile,
promovarea acestora se poate realiza de către Guvern prin
exercitarea dreptului său de inițiativă legislativă, în condițiile
art. 74 din Constituție (ăinițiativa legislativă aparține, după caz,
Guvernului, deputaților, senatorilor sau unui număr de cel puțin
100.000 de cetățeni cu drept de vot [...]), urmată de dezbaterea
legii în cadrul procedurii legislative ordinare, sau prin angajarea
răspunderii în fața Parlamentului, în condițiile art. 114 din
Constituție (ăGuvernul își poate angaja răspunderea în fața
Camerei Deputaților și a Senatului, în ședință comună, asupra
unui program, a unei declarații de politică generală sau a unui
proiect de lege”), urmată de dezbaterea unei probleme
eminamente politice, legată de rămânerea sau demiterea
Guvernului.
Cele două instituții — inițiativa legislativă și angajarea
răspunderii — dau expresie unor competențe constituționale ale
Guvernului și nu se exclud una pe cealaltă.

Cât privește situația care a fost dedusă examinării Curții,
respectiv angajarea răspunderii Guvernului asupra unui proiect
de lege, decisă după momentul sesizării Parlamentului cu
același proiect, pe calea exercitării inițiativei legislative, niciunul
dintre textele constituționale nu stabilește reguli sau interdicții. În
lipsa unor dispoziții constituționale, exprese ori implicite, care
să condiționeze sau să restricționeze în vreun fel libertatea
Guvernului de a alege să își asume răspunderea pe un proiect
de lege în fața Parlamentului, atunci când apreciază că o
asemenea măsură se impune [asumându-și, în mod evident,
riscurile corelative descrise de art. 114 alin. (2) din Constituție],
apreciem că nu există temeiul legal sau constituțional care să
distingă cu privire la originea proiectului de lege, respectiv un
proiect de lege propriu ori unul preluat din una dintre Camerele
parlamentare, sau cu privire la conținutul/materia de
reglementare a proiectului de lege care face obiectul angajării
răspunderii Guvernului.
Raporturile dintre cele două autorități sunt însă guvernate de
principiul separației și echilibrului puterilor în stat, consacrat de
art. 1 alin. (4) din Constituție, care implică nu numai ideea de
colaborare, ci și de control, prin mijloace constituționale
specifice. Unul dintre mijloacele juridice de realizare a funcției de
control a Parlamentului asupra Guvernului îl constituie moțiunea
de cenzură, ce constituie forma cea mai gravă de sancțiune ce
poate fi aplicată Guvernului de către Parlament. În situația
angajării răspunderii Guvernului în fața Parlamentului asupra
unui proiect de lege, Guvernul poate fi demis ădacă o moțiune de
cenzură, depusă în termen de 3 zile de la prezentarea
programului, a declarației de politică generală sau a proiectului
de lege, a fost votată în condițiile articolului 113” (ăcu votul
majorității deputaților și senatorilor”).
Având în vedere dispozițiile constituționale invocate,
considerăm că decizia Guvernului de angajare a răspunderii
asupra proiectului Legii educației naționale, chiar dacă a fost
precedată de promovarea unei inițiative legislative cu privire la
un proiect cu același titlu, nu poate fi catalogată ca un act de
arogare a unor puteri, atribuții sau competențe care, potrivit
Constituției, aparțin Parlamentului. Este evident că Guvernul
exercită în acest fel o competență prevăzută în mod expres de
prevederile art. 114 din Legea fundamentală.
În plus, în condițiile în care varianta proiectului de lege pentru
care Guvernul și-a angajat răspunderea reprezintă tocmai forma
adoptată de Camera Deputaților (iar nu forma inițială a
proiectului), se poate constata, practic, o însușire de către
Guvern a deciziei luate de una dintre cele două componente ale
forului legislativ.
Din această perspectivă, problema raporturilor de ordin
constituțional în cauza supusă analizei Curții se cantonează în
principal în sfera relațiilor dintre Guvern și Senat. Se invocă sub
acest aspect faptul că Guvernul nu putea decide retragerea
proiectului câtă vreme acesta fusese deja adoptat de Camera
Deputaților. Or, decizia de angajare a răspunderii Guvernului nu
poate fi interpretată ca fiind o decizie de retragere a proiectului
de lege, ci, dimpotrivă, un act de promovare a acestuia, în
stadiul existent la data angajării răspunderii, adică în forma
adoptată de Camera Deputaților.
Mai mult, art. 114 din Constituție stabilește posibilitatea
depunerii de amendamente la proiectul de lege, precum și, așa
cum s-a arătat, posibilitatea demiterii Guvernului pe calea

MONITORUL OFICIAL AL ROMÂNIEI, PARTEA I, Nr. 758/12.XI.2010
moțiunii de cenzură. Această instituție constituțională determină,
în esență, ca decizia de continuare a procesului legislativ la
Senat cu privire la acest proiect să fie condiționată tot de poziția
și decizia Parlamentului, exprimată cu prilejul angajării
răspunderii Guvernului.
Dincolo de aceste rațiuni teoretice, nu putem face abstracție
de împrejurarea că, în concret, nu este întrunită una dintre
condițiile existenței conflictului juridic de natură constituțională și
anume nu există blocaj instituțional. Astfel, în ședința comună
a Birourilor permanente ale Camerei Deputaților și Senatului din
ziua de 18 octombrie 2010, a fost discutată solicitarea
Guvernului, transmisă de primul-ministru, cu privire la angajarea
răspunderii asupra Legii educației naționale și declanșarea
procedurilor parlamentare necesare, stabilindu-se calendarul
aferent. Astfel, a fost fixat termenul pentru depunerea de
amendamente până pe data de 25 octombrie 2010, orele 15.00,
iar în data de 28 octombrie 2010 a avut loc ședința comună a
celor două Camere ale Parlamentului în vederea angajării
răspunderii Guvernului.
Așa fiind, prin discutarea solicitării Guvernului cu privire la
angajarea răspunderii asupra Legii educației naționale și
stabilirea calendarului privind procedurile parlamentare aferente,
Parlamentul nu a avut o conduită din care să rezulte o stare de
conflict juridic de natură constituțională. Chiar dacă s-ar accepta
ipoteza unui atare conflict, declanșat de solicitarea primuluiministru al Guvernului, prin conduita sa ulterioară, autoritatea
legiuitoare a dezamorsat această stare, parcurgând procedurile
parlamentare și evitând, deci, un blocaj instituțional.
Prin urmare, constatăm că din coroborarea dispozițiilor
constituționale incidente în cauză, și anume art. 1 alin. (5),
art. 61 alin. (1) și art. 114 alin. (1) și (2), rezultă — indubitabil —
că Parlamentul este și rămâne unica autoritate legiuitoare și în
cazul asumării răspunderii de către Guvern, întrucât procedura
asumării răspunderii de către Guvern se derulează în fața
camerelor reunite ale Parlamentului și se desfășoară sub
supravegherea și controlul forului legislativ suprem, care are la
îndemână, în virtutea prevederilor constituționale exprese ale
art. 114 alin. (2), posibilitatea demiterii Guvernului printr-o
moțiune de cenzură.
Având în vedere considerentele expuse, apreciem că nu
există un conflict juridic de natură constituțională între
Parlamentul României și Guvern în legătură cu decizia
Guvernului de angajare a răspunderii cu privire la Legea
educației naționale.
II. În ceea ce privește aspectele referitoare la problema
constituționalității angajării răspunderii Guvernului asupra
proiectului Legii educației naționale, cu referire în mod concret
la acest proiect, aspecte invocate în cadrul sesizării și susținute
cu argumente desprinse din jurisprudența Curții Constituționale,
considerăm că acestea nu pot face obiectul analizei în cadrul

9

soluționării presupusului conflict juridic de natură
constituțională cu care Curtea a fost sesizată.
Chiar dacă în urma analizei realizate, prin opinia majoritară
a judecătorilor Curții, s-a constatat că există un conflict de natură
constituțională, Curtea nu își poate extinde controlul și
asupra constituționalității angajării răspunderii Guvernului.
Aceste aspecte pot face obiectul unei eventuale examinări a
Legii educației naționale, sub aspectul constituționalității
extrinseci a legii adoptate prin angajarea răspunderii
Guvernului, examinare care poate fi realizată în exercitarea altei
atribuții constituționale, respectiv cea prevăzută de art. 146 lit. a)
din Constituție. Aceasta deoarece controlul de constituționalitate
se poate exercita exclusiv asupra unei legi adoptate de
Parlament, înainte de promulgare, decizia Curții prin care s-ar
constata neconstituționalitatea acesteia având ca efect
întoarcerea legii în Parlament, care este obligat să reexamineze
dispozițiile respective pentru punerea lor de acord cu decizia
Curții Constituționale.
Or, Decizia nr. 1.431 din 3 noiembrie 2010 prin care se
statuează asupra neconstituționalității angajării răspunderii
Guvernului asupra proiectului de lege în discuție, pe baza
interpretării date de Curte dispozițiilor art. 114 din Constituție în
Decizia Curții Constituționale nr. 1.557 din 18 noiembrie 2009,
publicată în Monitorul Oficial al României, Partea I, nr. 40 din
19 ianuarie 2010, realizează un control de constituționalitate
al acestei legi aflate în stadiul de proiect, ceea ce este
inadmisibil.
Mai mult, invocarea ca și precedent jurisdicțional a Deciziei
nr. 1.557 din 18 noiembrie 2009, pronunțată în temeiul art. 146
lit. a) din Constituție, cu privire la o lege adoptată de Parlament,
și a argumentelor pe care aceasta s-a întemeiat este nu numai
rezultatul unei viziuni pro causa a celor care formează opinia
majoritară, ci este menită să creeze o gravă confuzie cu
privire la atribuțiile Curții Constituționale, care sunt strict
delimitate de prevederile Legii fundamentale.
Pe de altă parte, în considerentele deciziei opinia majoritară
statuează că Guvernul nu poate fi obligat să renunțe la
procedura angajării răspunderii, întrucât continuarea procedurii,
inclusiv dezbaterea moțiunii de cenzură, este atributul celor
două autorități implicate, ceea ce, în opinia semnatarilor
acestei opinii separate, înseamnă că procedura poate fi
continuată.

În concluzie, apreciem că dispozitivul Deciziei Curții Constituționale nr. 1.431 din 3 noiembrie 2010 constituie o
evidentă depășire a competenței Curții Constituționale și, în mod direct, o încălcarea a prevederilor art. 1 alin. (5), art. 142
alin. (1), art. 146 lit. e) și art. 147 alin. (2) din Constituție.
PREȘEDINTELE CURȚII CONSTITUȚIONALE,

AUGUSTIN ZEGREAN
Judecători,
Iulia Antoanella Motoc
Mircea Ștefan Minea
Puskás Valentin Zoltán

10

MONITORUL OFICIAL AL ROMÂNIEI, PARTEA I, Nr. 758/12.XI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea modificării valorilor de inventar ale unor bunuri imobile
din domeniul public al statului, aflate în administrarea Ministerului Agriculturii
și Dezvoltării Rurale, pentru unele unități subordonate, înregistrate în anexa nr. 3
la Hotărârea Guvernului nr. 1.705/2006 pentru aprobarea inventarului centralizat al bunurilor
din domeniul public al statului
În temeiul art. 108 din Constituția României, republicată, și al art. 20 din Legea nr. 213/1998 privind proprietatea publică
și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă modificarea valorilor de inventar ale unor
bunuri imobile din domeniul public al statului, aflate în
administrarea Ministerului Agriculturii și Dezvoltării Rurale,
pentru unele unități subordonate, înregistrate în anexa nr. 3 la
Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public al
statului, publicată în Monitorul Oficial al României, Partea I,

nr. 1.020 și 1.020 bis din 21 decembrie 2006, cu modificările și
completările ulterioare, conform anexei care face parte
integrantă din prezenta hotărâre.
Art. 2. — Instituțiile implicate vor actualiza inventarul
centralizat al bunurilor din domeniul public al statului și datele din
evidența cantitativ-valorică, în termen de 30 de zile de la
publicarea prezentei hotărâri.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu
București, 13 octombrie 2010.
Nr. 1.030.
ANEXĂ

D AT E L E D E I D E N T I F I C A R E

ale bunurilor imobile din domeniul public al statului, aflate în administrarea Ministerului Agriculturii
și Dezvoltării Rurale, pentru unele unități subordonate, a căror valoare de inventar se modifică ca urmare
a efectuării unor lucrări de investiții și a reevaluării
Nr. MFP

Administratorul imobilului

Denumirea imobilului

Adresa

Valoarea
de inventar
(lei)

26982

Ministerul Agriculturii și Dezvoltării Rurale — Direcția
Sediu DADR
pentru Agricultură și Dezvoltare Rurală Vaslui

Județul Vaslui, municipiul Vaslui,
Str. Eternității nr. 1

4.744.251

26983

Ministerul Agriculturii și Dezvoltării Rurale — Direcția
Garaj
pentru Agricultură și Dezvoltare Rurală Vaslui

Județul Vaslui, municipiul Vaslui,
Str. Eternității nr. 1

68.255

26984

Ministerul Agriculturii și Dezvoltării Rurale — Direcția
Centrală termică
pentru Agricultură și Dezvoltare Rurală Vaslui

Județul Vaslui, municipiul Vaslui,
Str. Eternității nr. 1

636.915

27082

Ministerul Agriculturii și Dezvoltării Rurale — Direcția
Laborator fitosanitar
pentru Agricultură și Dezvoltare Rurală Vaslui

Județul Vaslui, municipiul Vaslui,
localitatea Moara Grecilor

856.707

27083

Ministerul Agriculturii și Dezvoltării Rurale — Direcția
Magazie pesticide
pentru Agricultură și Dezvoltare Rurală Vaslui

Județul Vaslui, municipiul Vaslui,
localitatea Moara Grecilor

129.993

27086

Ministerul Agriculturii și Dezvoltării Rurale — Direcția Atelier mecanic
pentru Agricultură și Dezvoltare Rurală Vaslui
Magazie confiscări

Județul Vaslui, municipiul Vaslui,
localitatea Moara Grecilor

34.098

27096

Ministerul Agriculturii și Dezvoltării Rurale — Direcția
Atelier mecanic
pentru Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

11.024

27097

Ministerul Agriculturii și Dezvoltării Rurale — Direcția
Bazin din beton
pentru Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

3.428

27098

Ministerul Agriculturii și Dezvoltării Rurale — Direcția
Fântână din beton
pentru Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

13.711

11

MONITORUL OFICIAL AL ROMÂNIEI, PARTEA I, Nr. 758/12.XI.2010

Nr. MFP

Administratorul imobilului

Denumirea imobilului

Adresa

Valoarea
de inventar
(lei)

27100

Ministerul Agriculturii și Dezvoltării Rurale — Direcția pentru
WC
Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

2.201

103481

Ministerul Agriculturii și Dezvoltării Rurale — Direcția pentru
Grajd cărămidă
Agricultură și Dezvoltare Rurală Vaslui

Județul Vaslui, municipiul Vaslui,
localitatea Moara Grecilor

5.556

103482

Ministerul Agriculturii și Dezvoltării Rurale — Direcția pentru
Împrejmuiri
Agricultură și Dezvoltare Rurală Vaslui

Județul Vaslui, municipiul Vaslui,
localitatea Moara Grecilor

8.236

103483

Ministerul Agriculturii și Dezvoltării Rurale — Direcția pentru
Împrejmuiri
Agricultură și Dezvoltare Rurală Vaslui

Județul Vaslui, municipiul Vaslui,
localitatea Moara Grecilor

21.931

103485

Ministerul Agriculturii și Dezvoltării Rurale — Direcția pentru
Magazie pesticide
Agricultură și Dezvoltare Rurală Vaslui

Județul Vaslui, orașul Negrești,
str. Decebal

10.180

104187

Ministerul Agriculturii și Dezvoltării Rurale — Direcția pentru
Magazie pesticide
Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

376.089

104188

Ministerul Agriculturii și Dezvoltării Rurale — Direcția pentru
Centrală termică
Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

4.314

104202

Ministerul Agriculturii și Dezvoltării Rurale — Direcția pentru
Drumuri interioare
Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

22

104208

Ministerul Agriculturii și Dezvoltării Rurale — Direcția pentru
Împrejmuire
Agricultură și Dezvoltare Rurală Vaslui

Județul Vaslui, municipiul Bârlad,
Str. 1 Decembrie

24.534

104209

Ministerul Agriculturii și Dezvoltării Rurale — Direcția pentru
Magazie pesticide
Agricultură și Dezvoltare Rurală Vaslui

Județul Vaslui, municipiul Huși,
Calea Basarabiei

519.842

104210

Ministerul Agriculturii și Dezvoltării Rurale — Direcția pentru
Magazie pesticide
Agricultură și Dezvoltare Rurală Vaslui

Județul Vaslui, municipiul Huși,
Calea Basarabiei

16.235

104225

Ministerul Agriculturii și Dezvoltării Rurale — Direcția pentru
WC
Agricultură și Dezvoltare Rurală Vaslui

Județul Vaslui, municipiul Huși,
Calea Basarabiei

1.406

121563

Ministerul Agriculturii și Dezvoltării Rurale — Direcția pentru
Platformă
Agricultură și Dezvoltare Rurală Vaslui

Județul Vaslui, municipiul Huși,
Calea Basarabiei

65.967

40173

Ministerul Agriculturii și Dezvoltării Rurale — Inspectoratul Clădire + acoperiș
Teritorial pentru Calitatea Semințelor și Materialului Săditor Brăila șarpantă

Județul Brăila, municipiul Brăila,
Calea Galați nr. 344

144754

Ministerul Agriculturii și Dezvoltării Rurale — Inspectoratul
Garaje
Teritorial pentru Calitatea Semințelor și Materialului Săditor Brăila

39719

Ministerul Agriculturii și Dezvoltării Rurale — Oficiul de Studii
Clădire administrativă
Pedologice și Agrochimice Cluj

36146

Ministerul Agriculturii și Dezvoltării Rurale — Direcția pentru Magazie + laborator;
Agricultură și Dezvoltare Rurală Cluj
anexe, garaj

Județul Brăila, municipiul Brăila,
Calea Galați nr. 344
Județul Cluj,
municipiul Cluj-Napoca,
Str. Fagului nr. 1
Județul Cluj,
municipiul Cluj-Napoca,
Str. Fagului nr. 17

36147

Ministerul Agriculturii și Dezvoltării Rurale — Direcția pentru Magazie + laborator;
Agricultură și Dezvoltare Rurală Cluj
anexe

Județul Cluj, comuna Mihai
Viteazu

50.087

36150

Ministerul Agriculturii și Dezvoltării Rurale — Direcția pentru
Magazie + anexe
Agricultură și Dezvoltare Rurală Cluj

Județul Cluj, satul Vultureni

487

36155

Ministerul Agriculturii și Dezvoltării Rurale — Direcția pentru Magazie + laborator +
Agricultură și Dezvoltare Rurală Cluj
anexe

Județul Cluj, orașul Huedin,
str. Protop A. Munteanu

276.267

97123

Ministerul Agriculturii și Dezvoltării Rurale — Direcția pentru Platformă tehnică din
Agricultură și Dezvoltare Rurală Cluj
beton

Județul Cluj,
municipiul Cluj-Napoca, str. T. Vuia

147556

Ministerul Agriculturii și Dezvoltării Rurale — Direcția pentru
Instalație gaz
Agricultură și Dezvoltare Rurală Cluj

Județul Cluj,
municipiul Cluj-Napoca,
Str. Fagului nr. 17

5.608

147557

Ministerul Agriculturii și Dezvoltării Rurale — Direcția pentru
Instalație apă
Agricultură și Dezvoltare Rurală Cluj

Județul Cluj,
municipiul Cluj-Napoca,
Str. Fagului nr. 17

11.403

151660

Clădire (sediul
Ministerul Agriculturii și Dezvoltării Rurale — Direcția pentru
administrativ ăCasa
Agricultură și Dezvoltare Rurală Cluj
Agronomului”)

Județul Cluj,
municipiul Cluj-Napoca,
Str. Fagului nr. 1

600.023

1.016.028
53.423
639.034

988.537

1.474.152

12

Nr. MFP

MONITORUL OFICIAL AL ROMÂNIEI, PARTEA I, Nr. 758/12.XI.2010

Administratorul imobilului

Denumirea imobilului

Adresa

Valoarea
de inventar
(lei)

151661

Ministerul Agriculturii și Dezvoltării Rurale — Direcția
Teren
pentru Agricultură și Dezvoltare Rurală Cluj

Județul Cluj,
municipiul Cluj-Napoca,
Str. Fagului nr. 1

35224

Ministerul Agriculturii și Dezvoltării Rurale — Direcția
Clădire sediu DADR
pentru Agricultură și Dezvoltare Rurală Teleorman

Județul Teleorman,
municipiul Alexandria,
str. Constantin Brâncoveanu nr. 73

712.418

35235

Ministerul Agriculturii și Dezvoltării Rurale — Direcția Clădire administrativă —
Județul Teleorman, comuna Vedea
pentru Agricultură și Dezvoltare Rurală Teleorman
Vedea

231.632

27.834

GUVERNUL ROMÂNIEI

HOTĂRÂRE
pentru aprobarea Acordului dintre Guvernul României
și Guvernul Republicii Italiene privind cooperarea
în domeniul comunicațiilor și societății informaționale,
semnat la București la 10 iunie 2010
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Guvernul României și Guvernul
Republicii Italiene privind cooperarea în domeniul comunicațiilor și societății
informaționale, semnat la București la 10 iunie 2010.
PRIM-MINISTRU

EMIL BOC
Contrasemnează:
Ministrul comunicațiilor și societății
informaționale,
Valerian Vreme
Ministrul afacerilor externe,
Teodor Baconschi
Ministrul finanțelor publice,
Gheorghe Ialomițianu
București, 3 noiembrie 2010.
Nr. 1.093.

ACORD

între Guvernul României și Guvernul Republicii Italiene privind cooperarea în domeniul comunicațiilor
și societății informaționale
Guvernul României și Guvernul Republicii Italiene, denumite în continuare părți,
având în vedere dezvoltarea pozitivă a relațiilor dintre România și Italia, consolidată prin vizite la nivel înalt, care confirmă
interesul comun în vederea promovării raporturilor strânse în domeniul comunicațiilor și societății informaționale,
având în vedere că ambele părți, actori importanți în stabilirea politicilor pentru promovarea furnizării de tehnologie și
servicii în sectorul comunicațiilor și societății informaționale, precum și dezvoltarea pieței de comunicații electronice, intenționează
să consolideze parteneriatul lor în acest sector,
recunoscând existența potențialului pentru efectuarea de schimburi intense între cele două țări în sectorul comunicațiilor
și societății informaționale,
având interese comune în creșterea schimburilor, investițiilor, sporirea investițiilor, inițiativelor și piețelor aferente sectorului
comunicațiilor și societății informaționale,

MONITORUL OFICIAL AL ROMÂNIEI, PARTEA I, Nr. 758/12.XI.2010

13

și
intenționând să implementeze un program de cooperare în domeniul comunicațiilor și societății informaționale, cu scopul
de a dezvolta parteneriate de afaceri și proiecte comune în domeniul economic, comercial și industrial, între cele două părți,
au încheiat următorul acord:
ARTICOLUL 1
Obiectivele cooperării

Obiectivul prezentului acord este de a stabili relații de
cooperare între cele două părți — potrivit atât legislației fiecărei
dintre țări și a obligațiilor internaționale, cât și a celor ce derivă
din apartenența la Uniunea Europeană, în vederea concentrării
eforturilor comune și a resurselor tehnice, financiare și umane,
având ca finalitate:
— dezvoltarea schimburilor, investițiilor și cooperării
industriale, economice și tehnologice între instituțiile și
companiile din cele două țări;
— dezvoltarea activităților inovative și a serviciilor de
pregătire tehnică, consultanță și asistență, în vederea formării
de resurse umane specializate în domeniul serviciilor poștale,
comunicațiilor și societății informaționale.
ARTICOLUL 2
Domeniile de cooperare

Principalele domenii de cooperare între cele două părți, fără
a fi limitate la acestea, sunt următoarele:
a) promovarea conținutului audiovizual TV și on-line realizat
în ambele țări, prin intermediul furnizorilor de servicii de
comunicații electronice;
b) cooperarea în domeniul serviciilor poștale și financiare derulate
prin intermediul Companiei Naționale ăPoșta Română” — S.A. și
Poste Italiane SpA, cât și schimbul de experiență și expertiză în
domeniul tehnologiilor și infrastructurilor conexe;
c) cooperarea în domeniul transmisiunilor digitale, serviciilor
și aplicațiilor transmisiunilor multimedia, planificarea și realizarea
rețelelor de televiziune și serviciilor aferente tehnologiei digitale,
broadband și rețelelor de generație viitoare (NGN), protocoalelor
internet, serviciilor și aplicațiilor internet, telefoniei mobile,
serviciilor și comunicațiilor prin satelit;
d) politicile de standardizare în domeniul informatizării și
societății informaționale;
e) politicile privind securitatea informației și protecția
informației și a mijloacelor de comunicații;
f) stimularea investițiilor în domeniul comunicațiilor și
societății informaționale în ambele țări;
g) protecția informației și semnăturile electronice;
h) crearea și funcționarea centrelor naționale de date
integrate și managementul resurselor informaționale;
i) schimbul de experți în IT din sectorul public și din sectorul
privat și consultarea privind dezvoltarea la nivel național a
comunicațiilor și societății informaționale;
j) proiecte comune de cercetare-dezvoltare pentru
dezvoltarea comunicațiilor și societății informaționale;
k) identificarea și participarea în comun la proiecte cu
finanțare a Uniunii Europene din Fondurile transnaționale,
interregionale și ale Programului-cadru de Inovare și
Competitivitate (CIP), cât și la activitățile dezvoltate în cadrul
Agendei Digitale și a Programului pentru Societatea
Informațională 2010—2015;
l) organizarea comună de expoziții, seminare și simpozioane
dedicate comunicațiilor și societății informaționale;
m) politicile și reglementările în domeniul telecomunicațiilor și
informațiilor, schimbul de experiență între autoritățile de

reglementare în domeniul comunicațiilor și managementului de
spectru;
n) sprijinirea comună în cadrul organizațiilor europene și
internaționale, atunci când interesele naționale ale celor două
țări coincid;
o) alte activități de cooperare reciproce convenite de către părți.
ARTICOLUL 3
Aplicarea acordului

(1) Prezentul acord va fi implementat de către un comitet de
coordonare compus din reprezentanți ai ambelor părți și a cărui
structură va fi stabilită la o dată ulterioară. Acest comitet va fi
înființat în termen de o (1) lună de la data intrării în vigoare a
prezentului acord.
(2) Comitetul va fi responsabil cu definirea metodologiilor,
mecanismelor și procedurilor pentru dezvoltarea activităților
stabilite prin prezentul acord, inclusiv fezabilitatea și cerințele
financiare. Comitetul se va întruni cel puțin o dată pe an,
alternativ în România și Italia, în funcție de acordul dintre părți.
(3) Activitățile specifice de interes comun vor fi desfășurate
în cadrul stabilit de prezentul acord și vor fi reglementate prin
înțelegeri specifice. În aceste înțelegeri, aspectele referitoare la
cheltuieli și investiții, confidențialitate, proprietate intelectuală,
precum și toate detaliile care vor asigura o înțelegere clară a
provenienței și modului de utilizare a resurselor și beneficiilor
ambelor părți vor fi specificate.
(4) În timpul activităților desfășurate de către organele
competente, limba engleză va fi utilizată drept limbă oficială.
ARTICOLUL 4
Fondurile și resursele

(1) Desfășurarea de activități de cooperare în conformitate
cu prezentul acord va fi condiționată de existența resurselor de
finanțare, precum și a altor resurse ale părților.
(2) Costurile activităților de cooperare vor fi suportate într-o
modalitate ce va fi ulterior convenită.
ARTICOLUL 5
Drepturile de proprietate intelectuală

Drepturile de proprietate intelectuală rezultate din proiectele
realizate în temeiul prezentului acord vor fi convenite distinct,
prin acte adiționale, încheiate la data inițierii fiecărui proiect
bilateral.
ARTICOLUL 6
Confidențialitatea informațiilor

Niciuna dintre părți nu va dezvălui sau distribui către terți
informații confidențiale furnizate de cealaltă parte în cursul
desfășurării activităților de cooperare, conform prezentului
acord, cu excepția permisiunii scrise din partea celeilalte părți
și în limitele acestei permisiuni sau în conformitate cu
prevederile legale.

14

MONITORUL OFICIAL AL ROMÂNIEI, PARTEA I, Nr. 758/12.XI.2010
ARTICOLUL 7

ARTICOLUL 9

Amendamente

Valabilitatea

Părțile pot modifica prezentul acord în orice moment,
printr-un schimb de note. Modificările convenite vor intra în
vigoare cu aceleași proceduri aplicate pentru intrarea în vigoare
a acordului.

(1) Prezentul acord va intra în vigoare la data primirii celei
de-a doua din cele două notificări prin care părțile și-au notificat,
în mod formal, îndeplinirea procedurilor interne de ratificare.
(2) Prezentul acord va rămâne în vigoare pe o durată de
patru (4) ani și va fi prelungit automat pe perioade succesive de
durată egală. Fiecare parte poate denunța prezentul acord
printr-o notificare scrisă. În acest caz, acordul își va înceta
valabilitatea după 90 de zile de la data notei scrise de denunțare
transmisă celeilalte părți.
(3) Încetarea valabilității acordului nu va afecta activitățile
de cooperare prevăzute de art. 2 și 3 aflate în curs de derulare.

ARTICOLUL 8
Soluționarea litigiilor

Părțile se angajează să rezolve pe cale amiabilă orice
dispută în legătură cu interpretarea și punerea în aplicare a
acordului, printr-o consultare reciprocă.

Semnat la București la data de 10 iunie 2010, în două exemplare originale, fiecare în limbile română, italiană și engleză,
toate textele fiind egal autentice. În caz de divergențe în interpretare, textul în limba engleză va prevala.
Pentru Guvernul României,
Gabriel Sandu,
ministrul comunicațiilor și societății informaționale
din România

Pentru Guvernul Republicii Italiene,
Paolo Romani,
viceministrul pentru dezvoltare economică
din Republica Italiană

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind aprobarea certificării ca aeroport
deschis traficului internațional
a Aeroportului ăDelta Dunării” Tulcea
Având în vedere Raportul nr. 38/2.620 din 21 octombrie 2010 privind
îndeplinirea condițiilor de certificare ca aeroport deschis traficului internațional a
Aeroportului ăDelta Dunării” Tulcea, întocmit de comisia de evaluare numită prin
ordin al ministrului transporturilor și infrastructurii,
în temeiul art. 1 alin. (2) din Hotărârea Guvernului nr. 791/2009 privind
condițiile pentru certificarea aeroporturilor civile internaționale sau deschise
traficului aerian internațional, precum și al art. 5 alin. (4) din Hotărârea Guvernului
nr. 76/2009 privind organizarea și funcționarea Ministerului Transporturilor și
Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă certificarea ca aeroport deschis traficului internațional a
Aeroportului ăDelta Dunării” Tulcea.
Art. 2. — Prezentul ordin se publică în Monitorul Oficial al României, Partea I.
Ministrul transporturilor și infrastructurii,
Anca Daniela Boagiu
București, 8 noiembrie 2010.
Nr. 891.

MONITORUL OFICIAL AL ROMÂNIEI, PARTEA I, Nr. 758/12.XI.2010

15

ACTE ALE BIROULUI ELECTORAL CENTRAL
BIROUL ELECTORAL CENTRAL
L I S TA

semnelor electorale*) depuse, potrivit legii, la Biroul Electoral Central
de către partidele politice, alianțele politice și organizațiile cetățenilor
aparținând minorităților naționale legal constituite,
care participă la alegerile parțiale pentru Camera Deputaților
care vor avea loc în Circumscripția electorală nr. 22 — județul Hunedoara,
Colegiul uninominal nr. 3, în data de 5 decembrie 2010
1. Partidul Național Liberal
2. Partidul Democrat Liberal
3. Uniunea Democrată Maghiară din România
4. Alianța Politică Partidul Social Democrat + Partidul Conservator
1. Semnul electoral
PARTIDUL NAȚIONAL LIBERAL

3. Semnul electoral
UNIUNEA DEMOCRATĂ MAGHIARĂ DIN ROMÂNIA

2. Semnul electoral
PARTIDUL DEMOCRAT LIBERAL

4. Semnul electoral
ALIANȚA POLITICĂ PARTIDUL SOCIAL DEMOCRAT +
PARTIDUL CONSERVATOR

*) Semnele electorale sunt reproduse în facsimil.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 758/12.XI.2010 conține 16 pagini.

Prețul: 3,20 lei

&JUYDGY|447448]
ISSN 1453—4495

