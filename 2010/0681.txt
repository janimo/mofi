Anul 178 (XXII) — Nr. 681

PARTEA I

LEGI, DECRETE, HOTĂRÂRI ȘI ALTE ACTE

Joi, 7 octombrie 2010

SUMAR

Nr.

Pagina

2–3

Decizia nr. 1.067 din 16 septembrie 2010 referitoare la
excepția de neconstituționalitate a dispozițiilor art. 1
din Ordonanța Guvernului nr. 5/2001 privind procedura
somației de plată ........................................................

4–5

Decizia nr. 1.069 din 16 septembrie 2010 referitoare la
excepția de neconstituționalitate a dispozițiilor
art. 15—19 din Ordonanța Guvernului nr. 2/2001
privind regimul juridic al contravențiilor ......................

12

1.290. — Ordin al ministrului sănătății privind stabilirea
cuantumului taxei pentru participarea la concursul de
rezidențiat pe post și pe loc în medicină, medicină
dentară și farmacie, sesiunea 21 noiembrie 2010......

12

5–7

Decizia nr. 1.086 din 21 septembrie 2010 referitoare la
excepția de neconstituționalitate a dispozițiilor art. 74
alin. (7) din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal ............................

ACTE ALE CAMEREI AUDITORILOR FINANCIARI
DIN ROMÂNIA
179.

180.
7–8

Decizia nr. 1.094 din 21 septembrie 2010 referitoare la
excepția de neconstituționalitate a dispozițiilor art. 118
alin. (1) din Ordonanța de urgență a Guvernului
nr. 195/2002 privind circulația pe drumurile publice și
ale art. 121 din Legea nr. 304/2004 privind organizarea
judiciară ......................................................................

8–10

Decizia nr. 1.095 din 21 septembrie 2010 referitoare la
excepția de neconstituționalitate a dispozițiilor art. 4
alin. (2), art. 6 alin. (1) și art. 8 alin. (2) din Ordonanța
Guvernului nr. 5/2001 privind procedura somației de
plată............................................................................

10–11

— Hotărâre pentru completarea Hotărârii Consiliului
Camerei Auditorilor Financiari din România
nr. 140/2009 privind aprobarea cotizațiilor și tarifelor
pentru membrii Camerei Auditorilor Financiari din
România și pentru stagiarii în activitatea de audit
financiar......................................................................

13

— Hotărâre pentru aprobarea codurilor CAEN care pot
fi înscrise în obiectul de activitate al societăților care
solicită înscrierea sau menținerea în Registrul public
al auditorilor financiari — persoane juridice ..............

14

ACTE ALE AUTORITĂȚII ELECTORALE
PERMANENTE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.111. — Ordin al ministrului apărării naționale pentru
aprobarea schimbării denumirii Spitalului Militar de
Urgență ăDr. Victor Popescu” în Spitalul Clinic Militar
de Urgență ăDr. Victor Popescu” ................................

Pagina

1.288. — Ordin al ministrului sănătății privind stabilirea
specialităților deficitare în spitale clinice cu secții clinice
universitare, institute sau centre medicale clinice
pentru care se organizează rezidențiat pe post
în sesiunea 21 noiembrie 2010 ..................................

DECIZII ALE CURȚII CONSTITUȚIONALE
Decizia nr. 1.019 din 14 septembrie 2010 referitoare la
excepția de neconstituționalitate a prevederilor art. 48
alin. (2) din Legea nr. 10/2001 privind regimul juridic al
unor imobile preluate în mod abuziv în perioada
6 martie 1945 — 22 decembrie 1989 și art. I pct. 15
din Legea nr. 1/2009 pentru modificarea și
completarea Legii nr. 10/2001 privind regimul juridic al
unor imobile preluate în mod abuziv în perioada
6 martie 1945 — 22 decembrie 1989 ........................

Nr.

11

14.

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile parțiale din 26 septembrie 2010
care au depus raportul detaliat al veniturilor și
cheltuielilor electorale, conform art. 38 alin. (2) din
Legea nr. 334/2006 privind finanțarea activității
partidelor politice și a campaniilor electorale,
republicată, pentru alegerile locale parțiale desfășurate
conform Hotărârii Guvernului nr. 860/2010 privind
stabilirea datei alegerilor locale parțiale pentru primari
în unele circumscripții electorale ................................

15

2

MONITORUL OFICIAL AL ROMÂNIEI, PARTEA I, Nr. 681/7.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.019
din 14 septembrie 2010

referitoare la excepția de neconstituționalitate a prevederilor art. 48 alin. (2) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945 —
22 decembrie 1989 și art. I pct. 15 din Legea nr. 1/2009 pentru modificarea și completarea
Legii nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Antonia Constantin
Cristina Toma

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. I pct. 14 și 15 din Legea nr. 1/2009 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de Irina
Mihaela Căpățână în Dosarul nr. 18.138/197/2008 al
Judecătoriei Brașov.
La apelul nominal răspunde, pentru autorul excepției,
mandatarul Rareș Popa, cu procură judiciară la dosar. Lipsește
partea Paraschiva Nedianu, față de care procedura de citare a
fost legal îndeplinită.
Magistratul-asistent învederează Curții faptul că autorul
excepției a depus la dosarul cauzei precizări privind excepția de
neconstituționalitate.
Cauza fiind în stare de judecată, președintele acordă
cuvântul mandatarului autorului, care susține admiterea
excepției, astfel cum aceasta a fost invocată în fața instanței de
judecată, și depune concluzii scrise în acest scop.
Reprezentantul Ministerului Public pune concluzii de
respingere a excepției de neconstituționalitate, ca fiind
neîntemeiată, invocând în acest sens jurisprudența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 21 octombrie 2009, pronunțată în Dosarul
nr. 18.138/197/2008, Judecătoria Brașov a sesizat Curtea
Constituțională cu excepția de neconstituționalitate a
prevederilor art. I pct. 14 și 15 din Legea nr. 1/2009 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989.
Excepția de neconstituționalitate a fost ridicată de Irina
Mihaela Căpățână într-o cauză civilă ce are ca obiect pretenții.
În motivarea excepției de neconstituționalitate autorul
acesteia arată că, prin modificarea adusă dispozițiilor art. 48
alin. (2) din Legea nr. 10/2001, se reglementează exproprierea
bunului constând din dreptul proprietarului de a fi absolvit de
plata îmbunătățirilor necesare și utile aduse imobilului, în
înțelesul în care este definit acest drept în jurisprudența Curții
Europene a Drepturilor Omului. Arată că plata despăgubirilor
constituie o sarcină exorbitantă și disproporționată pentru

proprietarii în sarcina cărora a trecut această plată. Apreciază
că, în speță, interesul economic lezat se constituie din speranța
legitimă a autorului excepției, dobândită în baza prevederilor
art. 48 alin. (3) din Legea nr. 10/2001, anterior modificării
acesteia, la scutirea de la plata despăgubirilor pentru
îmbunătățirile necesare și utile realizate de chiriași.
Arată că dispozițiile de lege criticate sunt inechitabile și
discriminatorii, prin raportare la persoane aflate în aceeași
situație cu autorul excepției, dar care au beneficiat, anterior
intrării în vigoare a Legii nr. 1/2009, de dreptul de proprietate
astfel cum acesta a fost invocat mai sus. Arată că dreptul de a
fi scutit de la plata despăgubirilor a fost desființat cu efect
retroactiv, acest drept depinzând de voința discreționară a unor
terțe persoane, precum instanțele de judecată.
Judecătoria Brașov apreciază că excepția de
neconstituționalitate este neîntemeiată, arătând în acest sens
că nu se poate invoca discriminarea între cetățenii aflați în
aceeași situație în ceea ce privește efectele produse de un act
normativ în raport cu data modificării acestuia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile de lege criticate nu
încalcă prevederile art. 16 alin. (1) din Constituție, întrucât
acestea din urmă au în vedere egalitatea cetățenilor în fața legii
în vigoare, iar nu compararea regimului juridic determinat de
legislația în vigoare cu cel determinat de legislația anterioară.
Invocă jurisprudența Curții Constituționale, respectiv Decizia
nr. 830/2008. Apreciază că, în speță, critica vizează o chestiune
de interpretare și aplicare a legii, fapt ce excedează controlului
de constituționalitate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor art. I pct. 14 și 15 din Legea
nr. 1/2009 pentru modificarea și completarea Legii nr. 10/2001
privind regimul juridic al unor imobile preluate în mod abuziv în
perioada 6 martie 1945 — 22 decembrie 1989.

MONITORUL OFICIAL AL ROMÂNIEI, PARTEA I, Nr. 681/7.X.2010
În privința pct. 14, acesta modifică dispozițiile art. 48 alin. (2)
din Legea nr. 10/2001. Obiect al excepției de
neconstituționalitate îl constituie, astfel, dispozițiile art. 48
alin. (2) din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, republicată în Monitorul Oficial al României,
Partea I, nr. 798 din 2 septembrie 2005, astfel cum a fost
modificată și completată prin Legea nr. 1/2009 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, publicată în Monitorul
Oficial al României, Partea I, nr. 63 din 3 februarie 2009, precum
și ale art. I pct. 15 din Legea nr. 1/2009 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, având următorul conținut:
— Art. 48 alin. (2) din Legea nr. 10/2001: ăIndiferent dacă
imobilul a fost preluat cu titlu valabil sau fără titlu, obligația
despăgubirii prevăzută la alin. (1) revine persoanei îndreptățite.”
— Art. I din Legea nr. 1/2009: ăLegea nr. 10/2001 privind
regimul juridic al unor imobile preluate în mod abuziv în perioada
6 martie 1945 — 22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, cu
modificările și completările ulterioare, se modifică și se
completează după cum urmează:
[...] 15. La articolul 48, alineatul (3) se abrogă”.
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi a
cetățenilor, ale art. 20 referitor la tratatele internaționale privind
drepturile omului și art. 44 referitor la dreptul de proprietate
privată. De asemenea, autorul consideră că textele de lege
criticate încalcă și prevederile art. 1 din primul Protocol adițional
la Convenția pentru apărarea drepturilor omului și a libertăților
fundamentale referitor la protecția proprietății, art. 14 din
Convenția pentru apărarea drepturilor omului și a libertăților
fundamentale privind interzicerea discriminării și art. 1 din
Protocolul nr. 12 adițional la Convenția pentru apărarea
drepturilor omului și a libertăților fundamentale referitor la
interzicerea generală a discriminării.
Curtea constată că obligația de despăgubire pentru sporul
adus de chiriași imobilelor cu destinația de locuință, prin
îmbunătățirile necesare și utile, incumbă tuturor persoanelor
îndreptățite la reconstituirea dreptului de proprietate asupra
acestor imobile, fără a se institui privilegii sau discriminări pe
criterii arbitrare.
Cu privire la constituționalitatea dispozițiilor criticate, Curtea
Constituțională s-a mai pronunțat prin Decizia nr. 720 din 1 iunie
2010, publicată în Monitorul Oficial al României, Partea I, nr. 465

3

din 7 iulie 2010. Cu acel prilej, s-a arătat că invocarea culpei
entităților responsabile pentru derularea procedurilor
administrative, cu privire la nesoluționarea notificărilor depuse în
intervalul legal, nu constituie o problemă de constituționalitate,
ci una de aplicare și interpretare a legii de către instanțele de
judecată și de către instituțiile abilitate să soluționeze cererile
de notificare depuse în termenul legal, astfel încât, sub acest
aspect, excepția de neconstituționalitate este inadmisibilă.
Textele de lege criticate dispun pentru viitor și se aplică, de
la data intrării lor în vigoare, unor situații juridice în curs de
derulare, astfel încât nu poate fi reținută încălcarea principiului
neretroactivității legii. De altfel, în jurisprudența sa, Curtea
Constituțională a statuat că ăo lege nu este retroactivă atunci
când modifică pentru viitor o stare de drept născută anterior, și
nici atunci când suprimă producerea în viitor a efectelor unei
situații juridice constituite sub imperiul legii vechi, pentru că în
aceste cazuri legea nouă nu face altceva decât să reglementeze
modul de acțiune în timpul următor intrării ei în vigoare, adică în
domeniul propriu de reglementare”.
Dispozițiile de lege criticate nu contravin în niciun fel
principiului egalității cetățenilor în fața legii și a autorităților
publice, astfel încât nu poate fi reținută pretinsa încălcare a
dispozițiilor art. 16 alin. (1) din Constituție. De altfel, în ceea ce
privește modalitatea prin care se realizează repararea
prejudiciului suferit de titularii dreptului de proprietate,
deposedați în mod abuziv în perioada 6 martie 1945 —
22 decembrie 1989, Curtea Constituțională a statuat, în
jurisprudența sa, că legiuitorul este liber să opteze atât în
privința sferei bunurilor pentru care stabilește măsurile
reparatorii, cât și a întinderii și a modalității de acordare a
acestora, în funcție de situația concretă a respectivelor bunuri,
fără ca prin aceasta să se instituie un tratament juridic diferit
pentru categoriile de cetățeni aflate în situații identice.
Prin adoptarea Legii nr. 10/2001, astfel cum a fost modificată
prin Legea nr. 1/2009, s-a urmărit clarificarea regimului juridic al
imobilelor preluate în mod abuziv în periada 6 martie 1945 —
22 decembrie 1989, cu respectarea prevederilor constituționale
privind dreptul de proprietate privată. Legiuitorul ordinar este
competent să stabilească un cadru juridic pentru exercitarea
acestuia, instituind limitări rezonabile în valorificarea ca drept
subiectiv garantat, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, astfel încât nu poate fi reținută nici
pretinsa încălcare a prevederilor art. 44 din Constituție.
Întrucât nu au intervenit elemente noi, care să justifice
reconsiderarea jurisprudenței, argumentele expuse își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 48 alin. (2) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989 și art. I pct. 15 din Legea nr. 1/2009 pentru
modificarea și completarea Legii nr. 10/2001 privind regimul juridic al unor imobile preluate în mod abuziv în perioada 6 martie 1945 —
22 decembrie 1989, excepție ridicată de Irina Mihaela Căpățână în Dosarul nr. 18.138/197/2008 al Judecătoriei Brașov.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

4

MONITORUL OFICIAL AL ROMÂNIEI, PARTEA I, Nr. 681/7.X.2010
CURTEA CONSTITUȚIONALĂ

D E C I Z I A Nr. 1.067
din 16 septembrie 2010

referitoare la excepția de neconstituționalitate a dispozițiilor art. 1
din Ordonanța Guvernului nr. 5/2001 privind procedura somației de plată
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială ăTransbus” — S.A. din Brașov în Dosarul
nr. 9.642/197/2009 al Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 27 noiembrie 2009, pronunțată în Dosarul
nr. 9.642/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 1 din Ordonanța Guvernului nr. 5/2001
privind procedura somației de plată.
Excepția a fost ridicată de Societatea Comercială ăTransbus” —
S.A. din Brașov într-o cauză civilă având ca obiect o cerere în
anulare a Sentinței civile nr. 2.359 din 9 martie 2009, pronunțată
de Judecătoria Brașov într-o acțiune privind emiterea unei
somații de plată.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16, art. 44 și art. 57. În acest
sens, arată, în esență, că instanța de judecată, învestită cu
soluționarea unei cereri în procedura specială a somației de
plată, este limitată doar la verificarea îndeplinirii celor două
condiții prevăzute de art. 1 din Ordonanța Guvernului nr. 5/2001,
neputând avea în vedere și alte aspecte legate de respectiva
cauză. De asemenea, prin intermediul acestor dispoziții de lege,
creditorul este privilegiat în dauna debitorului, ceea ce aduce
atingere echilibrului patrimoniilor.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 1 din Ordonanța Guvernului nr. 5/2001 privind
procedura somației de plată, publicată în Monitorul Oficial al
României, Partea I, nr. 422 din 30 iulie 2001, aprobată cu
modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare, dispoziții care au
următorul cuprins: ăArt. 1. — (1) Procedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.
(2) Suma ce reprezintă obligația prevăzută la alin. (1),
precum și dobânzile, majorările sau penalitățile datorate potrivit
legii se actualizează în raport cu rata inflației aplicabilă la data
plății efective.”
În susținerea neconstituționalității acestor dispoziții legale,
autorul excepției invocă înfrângerea prevederilor constituționale
ale art. 16, referitoare la egalitatea în drepturi, art. 44 referitoare
la dreptul de proprietate privată și art. 57 privind exercitarea
drepturilor și a libertăților cu bună-credință.
Examinând excepția de neconstituționalitate, Curtea
constată că, în raport cu critici similare, s-a pronunțat în sensul
constituționalității dispozițiilor art. 1 din Ordonanța Guvernului
nr. 5/2001 prin numeroase decizii. În acest sens sunt, de
exemplu, Decizia nr. 244 din 20 martie 2007, publicată în
Monitorul Oficial al României, Partea I, nr. 279 din 26 aprilie
2007, Decizia nr. 1.043 din 13 noiembrie 2007, publicată în
Monitorul Oficial al României, Partea I, nr. 813 din 28 noiembrie
2007, Decizia nr. 1.388 din 16 decembrie 2008, publicată în
Monitorul Oficial al României, Partea I, nr. 886 din 29 decembrie
2008, Decizia nr. 1.087 din 8 septembrie 2009, publicată în
Monitorul Oficial al României, Partea I, nr. 665 din 6 octombrie
2009, prin care Curtea, respingând excepția de
neconstituționalitate, a reținut că Ordonanța Guvernului
nr. 5/2001 instituie o procedură specială și accelerată,
derogatorie de la normele procedurii civile, pentru a asigura
recuperarea într-un timp cât mai scurt a creanțelor. Acest
caracter special al procedurii a determinat limitarea mijloacelor
de probă, utilizabile în prima fază la înscrisuri, completate cu
explicațiile și lămuririle date de părți. Potrivit art. 1 alin. (1) din
ordonanță, această procedură se aplică doar în cazul ăcreanțelor
certe, lichide și exigibile ce reprezintă obligații de plată a unor
sume de bani, asumate prin contract constatat printr-un înscris

MONITORUL OFICIAL AL ROMÂNIEI, PARTEA I, Nr. 681/7.X.2010
ori determinate potrivit unui statut, regulament sau altui înscris
însușit de părți prin semnătură ori în alt mod admis de lege [...]”.
Întrucât ordonanța cuprinzând somația de plată ce urmează a fi
emisă de judecător se va referi doar la obligații de plată a unor
sume de bani rezultate din înscrisuri însușite de părți, este
justificată cerința ca dovada acestora să se facă prin înscrisuri.
Celelalte aspecte ale raporturilor juridice dintre părți urmează a
fi rezolvate conform reglementărilor din dreptul comun. Limitarea

5

este deopotrivă valabilă pentru ambele părți, ele având condiții
identice pentru exercitarea dreptului la apărare.
Rezultă, prin prisma celor de mai sus, că nu sunt încălcate
nici celelalte prevederi constituționale invocate.
Neintervenind elemente noi, de natură a determina
reconsiderarea jurisprudenței Curții, argumentele și soluția
deciziilor menționate își păstrează valabilitatea și în cauza de
față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit.A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 din Ordonanța Guvernului nr. 5/2001
privind procedura somației de plată, excepție ridicată de Societatea Comercială ăTransbus” — S.A. din Brașov în Dosarul
nr. 9.642/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.069
din 16 septembrie 2010

referitoare la excepția de neconstituționalitate a dispozițiilor art. 15—19
din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
—magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 15—19 din Ordonanța Guvernului nr. 2/2001
privind regimul juridic al contravențiilor, excepție ridicată de
Societatea Comercială ăPro Confort” — S.R.L. din localitatea
Voluntari în Dosarul nr. 1.035/260/2009 al Tribunalului Bacău —
Secția comercială și contencios administrativ și de Societatea
Comercială ăAtlev” — S.R.L. din municipiul Sfântu Gheorghe în
Dosarul nr. 2.769/338/2009 al Judecătoriei Zărnești.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 8.517D/2009 și
nr. 447D/2010, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
cauzelor.

Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 447D/2010 la Dosarul
nr. 8.517D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 10 noiembrie 2009, pronunțată în Dosarul
nr. 1.035/260/2009, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 15—
19 din Ordonanța Guvernului nr. 2/2001 privind regimul
juridic al contravențiilor.
Excepția de neconstituționalitate a fost ridicată de Societatea
Comercială ăPro Confort” — S.R.L. din localitatea Voluntari.
Prin Încheierea din 18 februarie 2010, pronunțată în Dosarul
nr. 2.769/338/2009, Judecătoria Zărnești a sesizat Curtea
Constituțională cu excepția de neconstituționalitate a
dispozițiilor art. 15—19 din Ordonanța Guvernului nr. 2/2001
privind regimul juridic al contravențiilor.
Excepția de neconstituționalitate a fost ridicată de Societatea
Comercială ăAtlev” — S.R.L. din municipiul Sfântu Gheorghe.

6

MONITORUL OFICIAL AL ROMÂNIEI, PARTEA I, Nr. 681/7.X.2010

În motivarea excepției de neconstituționalitate autorii
acesteia susțin, în esență, că dispozițiile art. 15—19 din
Ordonanța Guvernului nr. 2/2001 reglementează o procedură
de constatare a contravenției bazată pe încălcarea regulii potrivit
căreia sarcina probei revine celui ce acuză — deci agentului
constatator, și nu contravenientului, ceea ce conduce la
nesocotirea dreptului de acces liber la justiție, a dreptului la un
proces echitabil și a dreptului la apărare, consacrate în
prevederile constituționale ale art. 16, 21 și 24. Prin urmare, este
contrar principiilor fundamentale enunțate mai sus ca fapta
contravențională să fie constatată exclusiv pe baza susținerilor
agentului constatator, consemnate în procesul-verbal de
contravenție, care, în calitate de act administrativ, beneficiază
de prezumția de legalitate și de temeinicie, deși acestea nu sunt
prezumții consacrate legislativ, fiind doar unanim acceptate în
practica instanțelor de judecată și în doctrina de specialitate.
Mai mult, petentul este obligat să probeze contrariul situației de
fapt reținute în procesul-verbal de către agentul constatator,
chiar și atunci când acesta nu le constată personal sau când
procesul-verbal nu conține suficiente indicii referitoare la
identitatea martorilor sau la probele pe care se bazează
constatarea contravenției, ceea ce poate genera abuzuri din
partea autorității.
Instanțele de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15—19 din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, cu
modificările și completările ulterioare.
Textele de lege criticate au următorul conținut:
— Art. 15: ă(1) Contravenția se constată printr-un procesverbal încheiat de persoanele anume prevăzute în actul
normativ care stabilește și sancționează contravenția, denumite
în mod generic agenți constatatori.
(2) Pot fi agenți constatatori: primarii, ofițerii și subofițerii din
cadrul Ministerului Administrației și Internelor, special abilitați,
persoanele împuternicite în acest scop de miniștri și de alți
conducători ai autorităților administrației publice centrale, de
prefecți, președinți ai consiliilor județene, primari, de primarul
general al municipiului București, precum și de alte persoane
prevăzute în legi speciale.
(3) Ofițerii și subofițerii din cadrul Ministerului Administrației
și Internelor constată contravenții privind: apărarea ordinii
publice; circulația pe drumurile publice; regulile generale de
comerț; vânzarea, circulația și transportul produselor alimentare
și nealimentare, țigărilor și băuturilor alcoolice; alte domenii de
activitate stabilite prin lege sau prin hotărâre a Guvernului.”;

— Art. 16: ă(1) Procesul-verbal de constatare a contravenției
va cuprinde în mod obligatoriu: data și locul unde este încheiat;
numele, prenumele, calitatea și instituția din care face parte
agentul constatator; datele personale din actul de identitate,
inclusiv codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.
(11) În cazul contravenienților cetățeni străini, persoane fără
cetățenie sau cetățeni români cu domiciliul în străinătate, în
procesul-verbal vor fi cuprinse și următoarele date: seria și
numărul pașaportului ori ale altui document de trecere a
frontierei de stat, data eliberării acestuia și statul emitent.
(2)—(4) abrogate.
(5) În cazul în care contravenientul este minor procesulverbal va cuprinde și numele, prenumele și domiciliul părinților
sau ale altor reprezentanți ori ocrotitori legali ai acestuia.
(6) În situația în care contravenientul este persoană juridică
în procesul-verbal se vor face mențiuni cu privire la denumirea,
sediul, numărul de înmatriculare în registrul comerțului și codul
fiscal ale acesteia, precum și datele de identificare a persoanei
care o reprezintă.
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 17: ăLipsa mențiunilor privind numele, prenumele și
calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”;
— Art.18: ăContravenientul este obligat să prezinte agentului
constatator, la cerere, actul de identitate ori documentele în baza
cărora se fac mențiunile prevăzute la art. 16 alin. (3). În caz de
refuz, pentru legitimarea contravenientului agentul constatator
poate apela la ofițeri și subofițeri de poliție, jandarmi sau gardieni
publici.”;
— Art.19: ă(1) Procesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste
împrejurări, care trebuie să fie confirmate de cel puțin un martor,
în acest caz procesul-verbal va cuprinde și datele personale din
actul de identitate al martorului și semnătura acestuia.
(2) Nu poate avea calitatea de martor un alt agent constatator.
(3) În lipsa unui martor agentul constatator va preciza
motivele care au condus la încheierea procesului-verbal în acest
mod.”
Autorii excepției susțin că aceste dispoziții legale contravin
prevederilor constituționale ale art. 16 — Egalitatea în drepturi,
art. 21 — Accesul liber la justiție și ale art. 24 — Dreptul la
apărare.
Analizând excepția de neconstituționalitate, Curtea constată
că textele de lege atacate au mai constituit obiect al controlului
de constituționalitate, din prisma unor critici similare și prin
raportare la aceleași texte fundamentale invocate și în prezenta
cauză.

MONITORUL OFICIAL AL ROMÂNIEI, PARTEA I, Nr. 681/7.X.2010
În acest sens sunt, de pildă, Decizia nr. 520 din 8 mai 2008,
publicată în Monitorul Oficial al României, Partea I, nr. 403 din
29 mai 2008, și Decizia nr. 338 din 17 martie 2009, publicată în
Monitorul Oficial al României, Partea I, nr. 262 din 22 aprilie
2009, prin care Curtea a respins excepția de
neconstituționalitate a dispozițiilor art. 15—19 din Ordonanța
Guvernului nr. 2/2001 privind regimul juridic al contravențiilor,

7

constatând, pentru argumentele acolo reținute, că acestea nu
instituie privilegii sau discriminări și nici nu afectează dreptul
părților la un proces echitabil sau la apărare.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 15—19 din Ordonanța Guvernului nr. 2/2001 privind regimul
juridic al contravențiilor, excepție ridicată de Societatea Comercială ăPro Confort” — S.R.L. din localitatea Voluntari în Dosarul
nr. 1.035/260/2009 al Tribunalului Bacău — Secția comercială și contencios administrativ și de Societatea Comercială ăAtlev” —
S.R.L. din municipiul Sfântu Gheorghe în Dosarul nr. 2.769/338/2009 al Judecătoriei Zărnești.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.086
din 21 septembrie 2010

referitoare la excepția de neconstituționalitate a dispozițiilor art. 74 alin. (7) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 74 alin. (7) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de Ioan
Dumitru Grosu în Dosarul nr. 28.810/245/2009 al Judecătoriei
Iași — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.

C U R T E A,

având în vedere actele și lucrările dosarului, reține următoarele:
Prin Încheierea din 20 ianuarie 2010, pronunțată în Dosarul
nr. 28.810/245/2009, Judecătoria Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 74 alin. (7) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Ioan Dumitru Grosu.
În motivarea excepției de neconstituționalitate, se
susține, în esență, că textul de lege criticat este neconstituțional,
deoarece sancțiunea este pusă în executare înainte ca partea
să se adreseze instanței, ăaceastă posibilitate fiind lipsită de
conținut”. Se mai arată că procedura de judecată având ca
obiect contestație împotriva unei hotărâri a comisiei de disciplină
conduce la un paradox juridic, care constă în faptul că, deși
condamnatul poate să obțină o soluție favorabilă, aceasta nu
produce niciun efect întrucât sancțiunea a fost deja executată.
Judecătoria Iași — Secția penală apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

8

MONITORUL OFICIAL AL ROMÂNIEI, PARTEA I, Nr. 681/7.X.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 275/2006 privind executarea pedepselor și
a măsurilor dispuse de organele judiciare în cursul procesului
penal, publicată în Monitorul Oficial al României, Partea I,
nr. 627 din 20 iulie 2006, cuprinse în art. 74 alin. (7), potrivit
cărora ăPlângerea formulată conform alin. (1) și contestația
introdusă potrivit alin. (5) nu suspendă executarea sancțiunilor
disciplinare, cu excepția celei prevăzute în art. 71 alin. (1) lit. f).”
În susținerea excepției se invocă dispozițiile constituționale
cuprinse în art. 21 — Accesul liber la justiție, art. 22 — Dreptul

la viață și la integritate fizică și psihică, art. 23 — Libertatea
individuală, art. 24 — Dreptul la apărare și art. 124 — Înfăptuirea
justiției.
Examinând excepția de neconstituționalitate astfel cum a fost
formulată, Curtea constată că a mai examinat
constituționalitatea aceluiași text de lege, în raport de critici
similare, vizând faptul că sancțiunile aplicate de comisia de
disciplină din cadrul locului de deținere sunt puse în executare
mai înainte de a rămâne definitive. În acest sens este, de
exemplu, Decizia nr. 1.114 din 16 octombrie 2008, publicată în
Monitorul Oficial al României, Partea I, nr. 791 din 26 noiembrie
2008, prin care Curtea, constatând că art. 74 alin. (7) din Legea
nr. 275/2006 se referă la măsurile disciplinare și la plângerea
împotriva acestora, care, spre deosebire de căile procesuale de
atac în materie penală caracterizate prin efectul suspensiv, au
cu totul alt regim, a respins, pentru motivele acolo reținute,
excepția de neconstituționalitate invocată.
Având în vedere că nu au intervenit elemente noi, de natură
să justifice schimbarea jurisprudenței Curții, considerentele
deciziei menționate își păstrează valabilitatea și în prezenta
cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 74 alin. (7) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Ioan Dumitru Grosu în
Dosarul nr. 28.810/245/2009 al Judecătoriei Iași.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.094
din 21 septembrie 2010

referitoare la excepția de neconstituționalitate a dispozițiilor art. 118 alin. (1)
din Ordonanța de urgență a Guvernului nr. 195/2002 privind circulația pe drumurile publice
și ale art. 121 din Legea nr. 304/2004 privind organizarea judiciară
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 118 alin. (1) din Ordonanța de urgență a
Guvernului nr. 195/2002 privind circulația pe drumurile publice,
precum și ale art. 121 din Legea nr. 304/2004 privind
organizarea judiciară, excepție invocată de Bogdan Ioan Godjea
în Dosarul nr. 597/175/2008 al Tribunalului Alba — Secția
comercială și contencios administrativ.

MONITORUL OFICIAL AL ROMÂNIEI, PARTEA I, Nr. 681/7.X.2010
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate a dispozițiilor art. 118 alin. (1) din
Ordonanța de urgență a Guvernului nr. 195/2002 privind
circulația pe drumurile publice, arătând că acestea nu încalcă
prevederile constituționale invocate de autorul excepției, și ca
inadmisibilă în ceea ce privește art. 121 din Legea nr. 304/2004
privind organizarea judiciară, arătând că aceste din urmă
dispoziții legale nu au legătură cu cauza.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2010, pronunțată în Dosarul
nr. 597/175/2008, Tribunalul Alba — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 118
alin. (1) din Ordonanța de urgență a Guvernului nr. 195/2002
privind circulația pe drumurile publice, precum și ale
art. 121 din Legea nr. 304/2004 privind organizarea judiciară,
excepție invocată de Bogdan Ioan Godjea.
În motivarea excepției de neconstituționalitate se susține,
în esență, că dispozițiile legale criticate, stabilind că pentru
judecarea plângerii împotriva procesului-verbal de contravenție
este competentă doar judecătoria în a cărei rază teritorială a fost
constatată fapta, îngrădesc liberul acces la justiție, ăatât distanța,
cât și costurile aferente deplasării reprezentând un impediment
insurmontabil”, și creează o situație de inechitate procesuală,
ăinstituția Poliției Române fiind prezentă pe întreg teritoriul
României și având posibilitatea de a administra probatoriul (în
principal cu înscrisuri) la instanța de la domiciliul petentului”. Se
încalcă și prevederile art. 124 alin. (2), prin fixarea condiției de
prezentare în fața unei instanțe aflate la o distanță considerabilă,
la un număr de termene.
În ceea ce privește art. 121 din Legea nr. 304/2004, se
susține că încalcă principiul separației puterilor în stat. Se arată
că ăprezența în cadrul instanței de judecată, inclusiv în sala de
judecată în cursul dezbaterilor, a personalului militar înarmat,
ținut să respecte regulamentele militare și comanda unică”,
precum și faptul că numărul și organizarea acestora sunt
stabilite prin voința puterii executive, ăimpietează grav asupra
principiului separației puterilor în stat și independenței instanței
de judecată”. Consideră că dreptul său de a sta în judecată în
fața unui tribunal independent și imparțial nu se poate
materializa atâta timp cât este încălcat principiul fundamental al
separației puterilor în stat, ăsediul instanței fiind patrulat de cadre
militare înarmate”.
Tribunalul Alba — Secția comercială și contencios
administrativ apreciază că excepția de neconstituționalitate a
dispozițiilor art. 118 alin. (1) din Ordonanța de urgență a
Guvernului nr. 195/2002 este neîntemeiată, cu referire la
jurisprudența constantă a Curții Constituționale în această
materie. În ceea ce privește excepția de neconstituționalitate a
art. 121 din Legea nr. 304/2004, se apreciază că ăeste invocată
în scop șicanator, doar pentru a dispune o nouă amânare”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

9

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie dispozițiile art. 118 alin. (1) din
Ordonanța de urgență a Guvernului nr. 195/2002 privind
circulația pe drumurile publice, potrivit cărora ă(1) Împotriva
procesului-verbal de constatare a contravențiilor se poate
depune plângere, în termen de 15 zile de la comunicare, la
judecătoria în a cărei rază de competență a fost constatată
fapta”, precum și cele ale art. 121 din Legea nr. 304/2004 privind
organizarea judiciară, potrivit cărora: ă(1) Paza sediilor
instanțelor judecătorești și a parchetelor, a bunurilor și valorilor
aparținând acestora, supravegherea accesului și menținerea
ordinii interioare necesare desfășurării normale a activității în
aceste sedii se asigură, în mod gratuit, de către Jandarmeria
Română, prin structurile sale specializate.
(2) Numărul personalului Jandarmeriei Române necesar
pentru aplicarea prevederilor alin. (1) se stabilește prin hotărâre
a Guvernului, la propunerea ministrului justiției și ministrului
administrației și internelor, precum și a președintelui Înaltei Curți
de Casație și Justiție.
(3) Activitatea personalului prevăzut la alin. (2) este
coordonată de președintele instanței sau de conducătorul
parchetului.”
Dispozițiile constituționale invocate în susținerea excepției
sunt cele ale art. 1 alin. (4) privind separația puterilor în stat,
art. 16 alin. (1) privind egalitatea cetățenilor în fața legii, ale
art. 21 privind accesul liber la justiție, ale art. 24 privind dreptul
la apărare, ale art. 124 alin. (2) privind unicitatea, imparțialitatea
și egalitatea pentru toți a justiției și ale art. 130 privind poliția
instanțelor.
Examinând excepția de neconstituționalitate, astfel cum a
fost formulată, Curtea Constituțională constată că dispozițiile
art. 118 alin. (1) din Ordonanța de urgență a Guvernului
nr. 195/2002 au mai fost supuse controlului de constituționalitate
prin raportare la aceleași prevederi din Constituție și din
Convenția pentru apărarea drepturilor omului și a libertăților
fundamentale, invocate și în prezenta cauză, și față de critici
similare. În acest sens sunt, de exemplu, Decizia nr. 586 din 20
mai 2008, publicată în Monitorul Oficial al României, Partea I, nr.
459 din 19 iunie 2008, și Decizia nr. 528 din 9 aprilie 2009,
publicată în Monitorul Oficial al României, Partea I, nr. 334 din
20 mai 2009, prin care Curtea Constituțională a respins ca
neîntemeiată excepția de neconstituționalitate a dispozițiilor de
lege criticate, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.
În ceea ce privește dispozițiile art. 121 din Legea
nr. 304/2004, referitoare la paza sediilor instanțelor judecătorești
și a parchetelor, a bunurilor și valorilor aparținând acestora,
supravegherea accesului și menținerea ordinii interioare
necesare desfășurării normale a activității în aceste sedii, se
constată că acestea nu au legătură cu cauza dedusă judecății,
respectiv plângere împotriva unui proces-verbal de contravenție
încheiat în temeiul Ordonanței de urgență a Guvernului
nr. 195/2002 privind circulația pe drumurile publice. Astfel fiind
și având în vedere dispozițiile art. 29 alin. (1) din Legea
nr. 47/1992 privind organizarea și funcționarea Curții
Constituționale, potrivit cărora ă(1) Curtea Constituțională
decide asupra excepțiilor ridicate în fața instanțelor
judecătorești sau de arbitraj comercial privind neconstituționalitatea unei legi sau ordonanțe ori a unei dispoziții dintr-o
lege sau dintr-o ordonanță în vigoare, care are legătură cu
soluționarea cauzei în orice fază a litigiului și oricare ar fi
obiectul acestuia”, respectiv ale art. 29 alin. (6) din același act
normativ, excepția de neconstituționalitate este inadmisibilă.

10

MONITORUL OFICIAL AL ROMÂNIEI, PARTEA I, Nr. 681/7.X.2010

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit.A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 121 din Legea nr. 304/2004 privind
organizarea judiciară, excepție invocată de Bogdan Ioan Godjea în Dosarul nr. 597/175/2008 al Tribunalului Alba — Secția
comercială și contencios administrativ.
2. Respinge, ca fiind neîntemeiată, excepția de neconstituționalitate a dispozițiilor art. 118 alin. (1) din Ordonanța de
urgență a Guvernului nr. 195/2002 privind circulația pe drumurile publice, excepție ridicată de același autor în același dosar al
aceleiași instanțe.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 1.095
din 21 septembrie 2010

referitoare la excepția de neconstituționalitate a dispozițiilor art. 4 alin. (2), art. 6 alin. (1)
și art. 8 alin. (2) din Ordonanța Guvernului nr. 5/2001 privind procedura somației de plată
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 4 alin. (2), art. 6 alin. (1) și art. 8 alin. (2) din
Ordonanța Guvernului nr. 5/2001 privind procedura somației de
plată, excepție invocată de Cabinetul de Medicină Individuală
Luca Mirela în Dosarul nr. 7.986/270/2009 al Judecătoriei
Onești.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 16 februarie 2010, pronunțată în Dosarul
nr. 7.986/270/2009, Judecătoria Onești a sesizat Curtea
Constituțională cu excepția de neconstituționalitate a
dispozițiilor art. 4 alin. (2), art. 6 alin. (1) și art. 8 alin. (2) din
Ordonanța Guvernului nr. 5/2001 privind procedura
somației de plată, excepție invocată de Cabinetul de Medicină
Individuală Luca Mirela.
În motivarea excepției de neconstituționalitate se susține,
în esență, că normele criticate sunt neconstituționale, deoarece
la soluționarea procedurii somației de plată este permisă numai

administrarea probei cu înscrisuri, nefiind admise și celelalte
mijloace de probă. Acest fapt ănu oferă debitorului suficiente căi
de a se apăra în această fază a judecății și nu asigură un proces
echitabil, întrucât favorizează creditorul în detrimentul
debitorului, iar normele de procedură sunt contrare celor din
dreptul comun”.
Judecătoria Onești apreciază că dispozițiile legale criticate
nu încalcă prevederile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (2), art. 6 alin. (1) și art. 8 alin. (2) din
Ordonanța Guvernului nr. 5/2001 privind procedura somației de
plată, publicată în Monitorul Oficial al României, Partea I, nr. 422
din 30 iulie 2001, cu modificările și completările ulterioare, având
următorul cuprins:
— Art. 4 alin. (2): ăÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;

MONITORUL OFICIAL AL ROMÂNIEI, PARTEA I, Nr. 681/7.X.2010
— Art. 6 alin. (1): ăDacă nu a intervenit închiderea dosarului
în condițiile art. 5, judecătorul va examina cererea pe baza
actelor depuse, precum și a explicațiilor și lămuririlor părților, ce
i-au fost prezentate potrivit art. 4.[...]”;
— Art. 8 alin. (2): ăCererea în anulare se soluționează de
către instanța competentă pentru judecarea fondului cauzei în
primă instanță.”
În opinia autorului excepției, prevederile de lege criticate
contravin dispozițiilor constituționale ale art. 16 privind egalitatea
în drepturi, art. 20 referitor la tratatele internaționale privind
drepturile omului, art. 21 privind accesul liber la justiție și dreptul
la un proces echitabil, art. 24 privind dreptul la apărare, art. 53
privind restrângerea exercițiului unor drepturi sau al unor libertăți
și art. 126, cu raportare la art. 6 paragraful 1 din Convenția
pentru apărarea drepturilor omului și a libertăților fundamentale,
privind dreptul la un proces echitabil.

11

Examinând excepția de neconstituționalitate, astfel cum a
fost formulată, Curtea constată că s-a mai pronunțat în
jurisprudența sa asupra constituționalității acelorași texte legale,
prin raportare la aceleași texte din Constituție și cu o motivare
asemănătoare celor din prezenta cauză. În acest sens sunt, de
exemplu: Decizia nr. 244 din 20 martie 2007, publicată în
Monitorul Oficial al României, Partea I, nr. 279 din 26 aprilie
2007, Decizia nr. 251 din 15 iunie 2004, publicată în Monitorul
Oficial al României, Partea I, nr. 611 din 6 iulie 2004, sau Decizia
nr. 348 din 18 septembrie 2003, publicată în Monitorul Oficial al
României, Partea I, nr. 847 din 27 noiembrie 2003, prin care,
pentru considerentele acolo reținute, Curtea a respins excepțiile
de neconstituționalitate invocate. Întrucât nu au intervenit
elemente noi, de natură să determine schimbarea acestei
jurisprudențe, soluția pronunțată de Curte prin deciziile
menționate, precum și considerentele care au fundamentat-o
sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. (2), art. 6 alin. (1) și art. 8 alin. (2) din Ordonanța
Guvernului nr. 5/2001 privind procedura somației de plată, excepție invocată de Cabinetul de Medicină Individuală Luca Mirela în
Dosarul nr. 7.986/270/2009 al Judecătoriei Onești.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
pentru aprobarea schimbării denumirii Spitalului Militar
de Urgență ăDr. Victor Popescu” în Spitalul Clinic Militar
de Urgență ăDr. Victor Popescu”
În baza prevederilor art. 174 alin. (5) din Legea nr. 95/2006 privind reforma
în domeniul sănătății, cu modificările și completările ulterioare,
având în vedere Avizul Ministerului Sănătății nr. XI/A/40.479/Cs.A./8.605 din
11 august 2010,
în temeiul dispozițiilor art. 33 alin. (1) din Legea nr. 346/2006 privind
organizarea și funcționarea Ministerului Apărării Naționale, cu modificările
ulterioare,
ministrul apărării naționale emite prezentul ordin.
Art. 1. — Se aprobă schimbarea denumirii Spitalului Militar de Urgență
ăDr. Victor Popescu” în Spitalul Clinic Militar de Urgență ăDr. Victor Popescu”.
Art. 2. — Prezentul ordin se publică în Monitorul Oficial al României, Partea I.
Ministrul apărării naționale,
Gabriel Oprea
București, 1 octombrie 2010.
Nr. M.111.

12

MONITORUL OFICIAL AL ROMÂNIEI, PARTEA I, Nr. 681/7.X.2010

MINISTERUL SĂNĂTĂȚII

ORDIN
privind stabilirea specialităților deficitare în spitale clinice cu secții clinice universitare,
institute sau centre medicale clinice pentru care se organizează rezidențiat pe post
în sesiunea 21 noiembrie 2010
Având în vedere Referatul de aprobare al Direcției generale resurse umane și certificare nr. Cs.A. 10.490 din 5 octombrie 2010,
în temeiul prevederilor Ordonanței Guvernului nr. 18/2009 privind organizarea și finanțarea rezidențiatului și ale Hotărârii
Guvernului nr. 144/2010 privind organizarea și funcționarea Ministerului Sănătății, cu modificările și completările ulterioare,
ministrul sănătății emite următorul ordin:
Art. 1. — Se stabilesc ca fiind specialități deficitare în spitale
clinice cu secții clinice universitare, institute sau centre medicale
clinice următoarele specialități: anestezie și terapie intensivă,
epidemiologie, medicină de urgență și radiologie-imagistică
medicală, pentru care se organizează rezidențiat pe post în
sesiunea 21 noiembrie 2010.

Art. 2. — Direcția generală resurse umane și
certificare va duce la îndeplinire prevederile prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 5 octombrie 2010.
Nr. 1.288.

MINISTERUL SĂNĂTĂȚII

ORDIN
privind stabilirea cuantumului taxei pentru participarea la concursul de rezidențiat pe post și pe loc
în medicină, medicină dentară și farmacie, sesiunea 21 noiembrie 2010
Având în vedere Referatul de aprobare al Direcției generale resurse umane și certificare nr. Cs.A. 10.514 din 6 octombrie 2010,
în temeiul dispozițiilor Ordonanței Guvernului nr. 18/2009 privind organizarea și finanțarea rezidențiatului și ale Hotărârii
Guvernului nr. 144/2010 privind organizarea și funcționarea Ministerului Sănătății, cu modificările și completările ulterioare,
ministrul sănătății emite prezentul ordin.
Art. 1. — (1) Cuantumul taxei pentru participarea la concursul
de rezidențiat pe post și pe loc în medicină, medicină dentară și
farmacie, sesiunea 21 noiembrie 2010, se stabilește la suma de
300 lei (RON)/participant.
(2)
Taxa
se
va
plăti
în
contul
IBAN
nr. RO85TREZ7005003XXX000092, CUI-4266456, DTMB
(Direcția de Trezorerie a Municipiului București), beneficiar
Ministerul Sănătății, adresa: str. Cristian Popișteanu nr. 1—3,
sectorul 1, București, cod 010024.

Art. 2. — Sumele încasate din plata taxelor se fac venit la
bugetul Ministerului Sănătății și se utilizează pentru acoperirea
cheltuielilor de personal și materiale necesare susținerii
concursului de rezidențiat. Sumele rămase disponibile se
reportează în anul următor și se utilizează cu aceeași destinație.
Art. 3. — Direcția generală resurse umane și certificare,
celelalte direcții din cadrul Ministerului Sănătății vor duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 6 octombrie 2010.
Nr. 1.290.

MONITORUL OFICIAL AL ROMÂNIEI, PARTEA I, Nr. 681/7.X.2010

13

ACTE ALE CAMEREI AUDITORILOR FINANCIARI DIN ROMÂNIA
CAMERA AUDITORILOR FINANCIARI DIN ROMÂNIA

HOTĂRÂRE
pentru completarea Hotărârii Consiliului Camerei Auditorilor Financiari din România nr. 140/2009
privind aprobarea cotizațiilor și tarifelor pentru membrii Camerei Auditorilor Financiari
din România și pentru stagiarii în activitatea de audit financiar
Având în vedere dezbaterile pe marginea materialelor prezentate în ședința Consiliului Camerei Auditorilor Financiari din
România din data de 22 septembrie 2010,
în temeiul prevederilor:
— art. 6 alin. (3) și art. 40 din Ordonanța de urgență a Guvernului nr. 75/1999 privind activitatea de audit financiar,
republicată, cu modificările și completările ulterioare;
— art. 26 din Regulamentul de organizare și funcționare a Camerei Auditorilor Financiari din România, aprobat prin
Hotărârea Guvernului nr. 983/2004, cu modificările și completările ulterioare,
Consiliul Camerei Auditorilor Financiari din România, întrunit în data de 22 septembrie 2010, h o t ă r ă ș t e:
Art. I. — Hotărârea Consiliului Camerei Auditorilor Financiari
din România nr. 140/2009 privind aprobarea cotizațiilor și
tarifelor pentru membrii Camerei Auditorilor Financiari din
România și pentru stagiarii în activitatea de audit financiar,
publicată în Monitorul Oficial al României, Partea I, nr. 307 din
11 mai 2009, se completează după cum urmează:
— La capitolul C ăTarife”, după articolul 6 se introduce
un nou articol, articolul 61, cu următorul cuprins:
ăArt. 61. — Alte tarife:
a) tarif privind contravaloarea cursului suplimentar de
formare profesională continuă, organizat pentru membrii CAFR
care nu au participat la programul de formare profesională
continuă anual — 400 lei;
b) tarif pentru organizarea cursului suplimentar pentru
membrii CAFR care au primit calificativul D, C sau B — 400 lei;
c) tarif privind analiza dosarului de echivalare a testului de
acces la stagiu al absolvenților programelor masterale — 250 lei;
d) tarif pentru testul de verificare a cunoștințelor în domeniul
financiar-contabil pentru accesul la stagiu — 500 lei;
e) tarif pentru examenul de competență profesională pentru
atribuirea calității de auditor financiar — 400 lei/probă;

f) tarif pentru susținerea testului-interviu pentru auditorii
financiari din alte state membre — 2.000 lei;
g) tarif pentru analiza dosarelor firmelor de audit din alte state
membre sau din terțe țări — 1.300 lei;
h) tarif pentru susținerea testului-interviu pentru auditorii
financiari din terțe țări — 2.000 lei;
i) tarif pentru cursurile stagiarilor din anii I, II și III — 450 lei;
j) tarif pentru cursurile auditorilor financiari — 400 lei.”
Art. II. — Hotărârea Consiliului Camerei Auditorilor Financiari
din România nr. 140/2009 privind aprobarea cotizațiilor și
tarifelor pentru membrii Camerei Auditorilor Financiari din
România și pentru stagiarii în activitatea de audit financiar se va
republica, dându-se articolelor o nouă numerotare.
Art. III. — Departamentele de specialitate din cadrul Camerei
Auditorilor Financiari din România vor duce la îndeplinire
prevederile prezentei hotărâri.
Art. IV. — Prezenta hotărâre se publică în Monitorul Oficial
al României, Partea I.

Președintele Camerei Auditorilor Financiari din România,
Ion Mihăilescu

București, 22 septembrie 2010.
Nr. 179.

14

MONITORUL OFICIAL AL ROMÂNIEI, PARTEA I, Nr. 681/7.X.2010

CAMERA AUDITORILOR FINANCIARI DIN ROMÂNIA

HOTĂRÂRE
pentru aprobarea codurilor CAEN care pot fi înscrise în obiectul de activitate
al societăților care solicită înscrierea sau menținerea
în Registrul public al auditorilor financiari — persoane juridice
Având în vedere că:
— pentru a realiza un tratament unitar și pentru a evita eventualele neînțelegeri în activitatea de avizare și autorizare a
societăților de audit, precum și pentru a menține în Registrul auditorilor financiari societățile deja înscrise;
— lista codurilor CAEN aprobată de Consiliul Camerei Auditorilor Financiari din România prin Nota nr. 1.332 din 20 martie 2008
este mai restrictivă față de Ordonanța de urgență a Guvernului nr. 75/1999 privind activitatea de audit financiar, republicată, cu
modificările și completările ulterioare;
— în firmele de audit cu experiență internațională se practică și alte activități complementare care nu sunt incompatibile cu
activitatea de auditor,
Consiliul Camerei Auditorilor Financiari din România, întrunit în ședința din data de 22 septembrie 2010, pe baza
materialelor prezentate, h o t ă r ă ș t e:
Art. 1. — Prezenta hotărâre se aplică persoanelor juridice, auditori financiari care solicită înscrierea sau menținerea în
Registrul public al auditorilor financiari — persoane juridice.
Art. 2. — Începând cu data de 1 octombrie 2010, lista codurilor CAEN care pot fi înscrise în obiectul de activitate al
societăților care solicită înscrierea sau menținerea în Registrul public al auditorilor financiari — persoane juridice este următoarea:
Număr

Cod CAEN
activitate

Denumirea activității

1

5829

Activități de editare a altor produse software

2

6201

Activități de realizare a softului la comandă (software orientat client)

3

6202

Activități de consultanță în tehnologia informației

4

6209

Alte activități de servicii privind tehnologia informației

5

6311

Prelucrarea datelor, administrarea paginilor web și activități conexe

6

6420

Alte activități ale holdingurilor

7

6619

Activități auxiliare intermedierilor financiare, exclusiv activități de asigurări și fonduri de pensii

8

6621

Activități de evaluare a riscului de asigurare și a pagubelor

9

6920

Activități de contabilitate și audit financiar; consultanță în domeniul fiscal

10

7022

Activități de consultanță pentru afaceri și management

11

7490

Alte activități profesionale științifice și tehnice

12

7820

Activități de contractare pe baze temporare a personalului

13

8299

Alte activități de servicii-suport pentru întreprinderi

14

8559

Alte forme de învățământ n.c.a.

Art. 3. — În termen de 60 de zile de la publicarea prezentei hotărâri, societățile înscrise în Registrul public al auditorilor
financiari — persoane juridice sunt obligate să elimine din obiectul de activitate activitățile care nu se regăsesc în lista prevăzută
la art. 2.
Art. 4. — La data intrării în vigoare a prezentei hotărâri se abrogă orice altă dispoziție contrară.
Art. 5. — Prezenta hotărâre se publică în Monitorul Oficial al României, Partea I.
Președintele Consiliului Camerei Auditorilor Financiari din România,
Ion Mihăilescu

București, 22 septembrie 2010.
Nr. 180.

MONITORUL OFICIAL AL ROMÂNIEI, PARTEA I, Nr. 681/7.X.2010

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ
L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților naționale
și a candidaților independenți participanți la alegerile parțiale
din 26 septembrie 2010 care au depus raportul detaliat al veniturilor
și cheltuielilor electorale, conform art. 38 alin. (2) din Legea nr. 334/2006
privind finanțarea activității partidelor politice și a campaniilor electorale,
republicată, pentru alegerile locale parțiale desfășurate conform Hotărârii
Guvernului nr. 860/2010 privind stabilirea datei alegerilor locale parțiale
pentru primari în unele circumscripții electorale
1. Județul Mehedinți, orașul Baia de Aramă:
— Partidul Democrat Liberal;
— Partidul Național Liberal;
— Partidul România Mare.
2. Județul Călărași, comuna Gălbinași:
— Partidul Național Liberal;
— Partidul Democrat Liberal;
— Partidul Social Democrat;
— Partidul Conservator.
3. Județul Galați, comuna Schela:
— Partidul Social Democrat;
— Partidul Democrat Liberal;
— Partidul Național Liberal;
— Partidul Conservator;
— Uniunea Națională pentru Progresul României.
4. Județul Teleorman, comuna Sârbeni:
— Partidul Democrat Liberal;
— Partidul Social Democrat;
— Partidul Național Liberal;
— Partidul Conservator.
5. Județul Buzău, comuna Râmnicelu:
— Partidul Național Liberal;
— Partidul Social Democrat;
— Partidul Democrat Liberal;
— Partidul România Mare.
București, 6 octombrie 2010.
Nr. 14.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 681/7.X.2010 conține 16 pagini.

Prețul: 3,20 lei

&JUYDGY|446670
ISSN 1453—4495

