Anul 178 (XXII) — Nr. 675

PARTEA I

LEGI, DECRETE, HOTĂRÂRI ȘI ALTE ACTE

Marți, 5 octombrie 2010

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 1.048 din 14 septembrie 2010 referitoare la
excepția de neconstituționalitate a prevederilor art. 100
alin. (3) lit. g) din Ordonanța de urgență a Guvernului
nr. 195/2002 privind circulația pe drumurile publice ....
Decizia nr. 1.064 din 16 septembrie 2010 referitoare la
excepția de neconstituționalitate a dispozițiilor art. 27
din Ordonanța Guvernului nr. 2/2001 privind regimul
juridic al contravențiilor ..............................................

752.

— Ordin al ministrului transporturilor și infrastructurii
privind aprobarea bugetului de venituri și cheltuieli
rectificat pe anul 2010 al Autorității Navale Române ....

6–8

753.

— Ordin al ministrului transporturilor și infrastructurii
privind aprobarea bugetului de venituri și cheltuieli
rectificat pe anul 2010 al Autorității Rutiere Române —
ARR............................................................................

9–11

754.

— Ordin al ministrului transporturilor și infrastructurii
privind aprobarea bugetului de venituri și cheltuieli
rectificat pe anul 2010 al Centrului Român pentru
Pregătirea și Perfecționarea Personalului din
Transporturi Navale — CERONAV ............................

12–14

764.

— Ordin al ministrului transporturilor și infrastructurii
pentru stabilirea modului de derulare a serviciului de
remorcaj de manevră al navelor maritime în porturile
aflate în administrarea Companiei Naționale
ăAdministrația Porturilor Maritime” — S.A. Constanța ....

15

2–3

3–4

HOTĂRÂRI ALE GUVERNULUI ROMÂNIEI
978.

Pagina

— Hotărâre pentru aprobarea Acordului dintre
Ministerul Apărării Naționale din România și Ministerul
Apărării Naționale din Republica Elenă privind
cooperarea în domeniul militar, semnat la Atena la
6 mai 2010..................................................................

4

Acord între Ministerul Apărării Naționale din România și
Ministerul Apărării Naționale din Republica Elenă
privind cooperarea în domeniul militar ......................

5–6

2

MONITORUL OFICIAL AL ROMÂNIEI, PARTEA I, Nr. 675/5.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.048
din 14 septembrie 2010

referitoare la excepția de neconstituționalitate a prevederilor art. 100 alin. (3) lit. g)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor ăart. 100 pct. 3 din Ordonanța de urgență a
Guvernului nr. 195/2002 privind circulația pe drumurile publice”,
excepție ridicată de Iulia Para în Dosarul nr. 832/325/2009 al
Tribunalului Timiș — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, apreciind că
textul de lege criticat este constituțional.
C U R T E A,

având în vedere actele și lucrările dosarului, constată
următoarele:
Prin Încheierea din 22 ianuarie 2010, pronunțată în Dosarul
nr. 832/325/2009, Tribunalul Timiș — Secția comercială și de
contencios administrativ a sesizat Curtea Constituțională
cu excepția de neconstituționalitate a prevederilor ăart. 100
pct. 3 din Ordonanța de urgență a Guvernului nr. 195/2002
privind circulația pe drumurile publice”. Excepția a fost
ridicată de Iulia Para într-o cauză având ca obiect soluționarea
plângerii formulate împotriva unui proces-verbal de constatare și
sancționare a unei contravenții.
În motivarea excepției de neconstituționalitate autorul
excepției susține că dispozițiile de lege criticate îngrădesc
dreptul de acces liber la justiție, întrucât, din exigențele textului,
rezultă că sancțiunea complementară a suspendării dreptului de
a conduce se aplică automat, fără ca persoana interesată să
aibă posibilitatea de a se adresa instanței de judecată pentru a
cenzura doar această măsură, nu și sancțiunea principală
constând în amenda contravențională. Cu alte cuvinte, dacă o
persoană este nemulțumită doar de aplicarea sancțiunii
complementare, nu o poate contesta separat în justiție.
Tribunalul Timiș — Secția comercială și de contencios
administrativ apreciază că excepția de neconstituționalitate
este neîntemeiată. Precizează că persoana sancționată
contravențional are posibilitatea de a solicita instanței ca, în
cadrul plângerii contravenționale, să analizeze în mod distinct
și legalitatea aplicării acesteia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie, astfel
cum rezultă din cuprinsul considerentelor încheierii de sesizare
și din notele scrise ale autorului excepției, prevederile art. 100
alin. (3) lit. g) din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, modificată și completată prin Ordonanța de urgență a
Guvernului nr. 69/2007, publicată în Monitorul Oficial al
României, Partea I, nr. 443 din 29 iunie 2007. Textul de lege
criticat are următorul cuprins:
— Art. 100 alin. (3) lit. g): ă(3) Constituie contravenție și se
sancționează cu amenda prevăzută în clasa a II-a de sancțiuni
și cu aplicarea sancțiunii contravenționale complementare a
suspendării exercitării dreptului de a conduce pentru o perioadă
de 30 de zile săvârșirea de către conducătorul de autovehicul
sau tramvai a următoarelor fapte: (...)
g) neprezentarea la unitatea de poliție competentă pe raza
căreia s-a produs un accident de circulație din care au rezultat
numai pagube materiale, cu excepția cazurilor prevăzute la
art. 79 alin. (2).”
În opinia autorului excepției de neconstituționalitate, textul de
lege criticat contravine prevederilor art. 21 alin. (1) și (2) din
Constituție care garantează dreptul de acces liber la justiție.
Examinând excepția de neconstituționalitate, Curtea
constată că prevederile de lege criticate reprezintă norme prin
care legiuitorul conferă caracter de contravenție unui
comportament pe care îl apreciază ca fiind de natură să prezinte
un anumit grad de pericol social și stabilește sancțiunile
corespunzătoare. Astfel, neprezentarea conducătorului de
autovehicul sau tramvai la unitatea de poliție competentă pe
raza căreia s-a produs un accident de circulație din care au
rezultat numai pagube materiale constituie contravenție și se
sancționează cu amenda prevăzută în clasa a II-a de sancțiuni
și cu aplicarea sancțiunii contravenționale complementare a
suspendării exercitării dreptului de a conduce pentru o perioadă
de 30 de zile. Totodată, Curtea observă că, în conformitate cu
prevederile art. 118 alin. (1) din Ordonanța de urgență a
Guvernului nr. 195/2002, persoana nemulțumită de sancțiunile
aplicate prin procesul-verbal de contravenție are deschisă calea
plângerii la instanța de judecată. Dar nicio prevedere din
cuprinsul textului de lege criticat nu conduce la concluzia că
petentul nu își poate formula plângerea în așa manieră încât să
evidențieze intenția sa de a contesta doar sancțiunea
complementară a suspendării exercitării dreptului de a conduce
un autovehicul sau tramvai. Prin urmare, Curtea nu poate reține

MONITORUL OFICIAL AL ROMÂNIEI, PARTEA I, Nr. 675/5.X.2010
critica referitoare la pretinsa încălcare a dreptului de acces liber
la justiție, pe care autorul excepției o argumentează apelând la

3

o interpretare restrictivă a dispoziției legale supuse controlului
de constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 100 alin. (3) lit. g) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Iulia Para în Dosarul nr. 832/325/2009 al Tribunalului
Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.064
din 16 septembrie 2010

referitoare la excepția de neconstituționalitate a dispozițiilor art. 27
din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 27 din Ordonanța Guvernului nr. 2/2001 privind
regimul juridic al contravențiilor, excepție ridicată de Lucian
Sfâșie în Dosarul nr. 11.742/55/2008 al Tribunalului Arad —
Secția de contencios administrativ și fiscal, litigii de muncă și
asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 8 decembrie 2009, pronunțată în Dosarul
nr. 11.742/55/2008, Tribunalul Arad — Secția de contencios
administrativ și fiscal, litigii de muncă și asigurări sociale a
sesizat Curtea Constituțională cu excepția de
neconstituționalitate a prevederilor art. 27 din Ordonanța
Guvernului nr. 2/2001 privind regimul juridic al
contravențiilor.
Excepția de neconstituționalitate a fost ridicată de recurentul
Lucian Sfâșie cu ocazia soluționării recursului declarat împotriva
Sentinței civile nr. 5.210 din 2 iunie 2009, pronunțată de
Judecătoria Arad într-o cauză având ca obiect soluționarea unei
plângeri contravenționale.
În motivarea excepției de neconstituționalitate autorul
acesteia susține, în esență, că textul de lege criticat contravine

art. 21 din Constituție și art. 6 din Convenția pentru apărarea
drepturilor omului și a libertăților fundamentale, întrucât ăafișarea
pe ușă a procesului-verbal creează o incertitudine cu privire la
ajungerea efectivă la cunoștința contravenientului a copiei de
pe procesul-verbal și în consecință la regularitatea comunicării
acesteia”, iar de lege ferenda se impune completarea
dispozițiilor art. 27 din Ordonanța Guvernului nr. 2/2001 cu
dispozițiile art. 19 alin. (2) din aceeași ordonanță.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Preşedinţii celor două Camere ale Parlamentului,
Guvernul şi Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 27 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, care au următorul
conținut:
— Art. 27: ăComunicarea procesului-verbal și a înștiințării de
plată se face prin poștă, cu aviz de primire, sau prin afișare la
domiciliul sau la sediul contravenientului. Operațiunea de afișare
se consemnează într-un proces-verbal semnat de cel puțin un
martor.”
Autorul excepției de neconstituționalitate susține că prin
acest text de lege sunt încălcate prevederile constituționale

4

MONITORUL OFICIAL AL ROMÂNIEI, PARTEA I, Nr. 675/5.X.2010

cuprinse la art. 21 referitoare la accesul liber la justiție și cele
ale art. 6 din Convenția pentru apărarea drepturilor omului și a
libertăților fundamentale referitoare la dreptul la un proces
echitabil.
Examinând excepția de neconstituționalitate, Curtea reține
că prin Decizia nr. 467 din 6 iunie 2006, publicată în Monitorul
Oficial al României, Partea I, nr. 559 din 28 iunie 2006, a
constatat că afișarea, ca modalitate de comunicare a procesuluiverbal de constatare și sancționare a contravenției, satisface pe
deplin cerințele procedurale care să asigure contravenientului
exercitarea atât a dreptului de acces liber la justiție, cât și a
dreptului de apărare.
Totodată, Curtea observă că autorul excepției nu formulează
o veritabilă critică de neconstituționalitate, ci, în realitate, este

vorba de o problemă de apreciere a circumstanțelor concrete
ce conturează fondul litigiului. În aceste condiții, revine instanței
de judecată competența de a stabili dacă au fost întrunite, în
speță, condițiile legale privind operațiunea de afișare, ca etapă
în soluționarea plângerii împotriva procesului-verbal de
constatare, stabilire și sancționare a contravenției.
De asemenea, din modul în care a fost formulată excepția
de neconstituționalitate se desprinde concluzia că autorul
acesteia critică textul de lege supus controlului nu pentru
conținutul său, ci pentru ceea ce, în opinia sa, lipsește acestui
text, problemă ce ține de procesul de legiferare, excedând sferei
de competență a Curții Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 27 din Ordonanța Guvernului nr. 2/2001
privind regimul juridic al contravențiilor, excepție ridicată de Lucian Sfâșie în Dosarul nr. 11.742/55/2008 al Tribunalului Arad —
Secția de contencios administrativ și fiscal, litigii de muncă și asigurări sociale.
Definitivă și general obligatorie.
Pronunțată în ședința publică din data de 16 septembrie 2010
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Acordului dintre Ministerul Apărării
Naționale din România și Ministerul Apărării Naționale
din Republica Elenă privind cooperarea în domeniul militar,
semnat la Atena la 6 mai 2010
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Ministerul Apărării Naționale din
România și Ministerul Apărării Naționale din Republica Elenă privind cooperarea
în domeniul militar, semnat la Atena la 6 mai 2010.
PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul afacerilor externe,
Teodor Baconschi
București, 20 septembrie 2010.
Nr. 978.

MONITORUL OFICIAL AL ROMÂNIEI, PARTEA I, Nr. 675/5.X.2010

5

ACORD
între Ministerul Apărării Naționale din România și Ministerul Apărării Naționale din Republica Elenă privind cooperarea
în domeniul militar
Ministerul Apărării Naționale din România și Ministerul Apărării Naționale din Republica Elenă, denumite în continuare
părți,
constatând dezvoltarea bunelor relații dintre cele două state, bazate pe respectarea intereselor lor naționale, pe
reciprocitate și parteneriat,
având în vedere că dialogul și cooperarea militară contribuie la dezvoltarea unor și mai bune relații între statele părților,
recunoscând cooperarea militară ca o contribuție la pacea și securitatea internațională,
luând în considerare prevederile Acordului dintre părțile la Tratatul Atlanticului de Nord privind Statutul forțelor lor
(NATO SOFA), încheiat la Londra la 19 iunie 1951,
au convenit următoarele:
ARTICOLUL 1
Scop

Scopul prezentului acord îl constituie crearea cadrului juridic
necesar pentru cooperarea dintre părți în domeniul apărării.
ARTICOLUL 2
Domenii de cooperare

Cooperarea dintre părți va fi realizată în următoarele
domenii:
a) managementul și planificarea apărării;
b) aspecte legale în domeniul apărării;
c) pregătirea personalului militar și civil;
d) organizarea forțelor armate și sistemul de mobilizare;
e) controlul armamentelor și dezarmare;
f) aspecte financiare militare;
g) activități economico-militare și tehnico-științifice;
h) geografie și topogeodezie;
i) controlul poluării și probleme de mediu;
j) medicină militară;
k) cultură, sport, recreere;
l) alte domenii de cooperare asupra cărora părțile pot
conveni.

(4) Orice subiect de natură să promoveze cooperarea
bilaterală poate fi înscris pe ordinea de zi a ședinței Comisiei
militare mixte româno-elene, după ce a primit, în prealabil,
aprobarea celor 2 copreședinți.
(5) Comisia militară mixtă româno-elenă face bilanțul
activităților de cooperare din anul precedent și stabilește planul
de cooperare bilaterală pentru anul următor.
(6) Planul de cooperare bilaterală include activitățile stabilite
de comun acord, tematica acestora, modalitățile, datele și
locurile de desfășurare, precum și instituțiile responsabile de
executarea lor. Planul de cooperare bilaterală este semnat de
copreședinții Comisiei militare mixte româno-elene care sunt
împuterniciți în acest sens.
(7) Direcția cooperare internațională în domeniul apărării,
pentru partea română, și Direcția afaceri internaționale din Statul
Major al Apărării, pentru partea elenă, sunt puncte de contact
pentru coordonarea activităților. Întreaga corespondență
referitoare la cooperare potrivit prezentului acord va fi transmisă
prin punctele de contact, pe canale diplomatice.
ARTICOLUL 6
Aspecte financiare

ARTICOLUL 3

Cooperarea dintre părți va fi realizată în următoarele forme:
a) vizite de lucru ale oficialilor părților;
b) vizite ale delegațiilor militare;
c) participarea la expoziții de echipament militar și armament,
la exerciții militare, seminare și conferințe;
d) schimb de personal civil și militar pentru instruire, inclusiv
pregătire pentru operațiuni de menținere a păcii;
e) alte forme de cooperare asupra cărora părțile pot conveni.

(1) Fiecare parte își va suporta propriile cheltuieli legate de
activitățile ce vor fi desfășurate conform prevederilor prezentului
acord, cu excepția situației când părțile convin altfel.
(2) Partea gazdă va asigura transportul intern pentru
delegații părții care trimite, de la sosirea acestora pe teritoriul
statului părții gazdă.
(3) Partea gazdă va asigura asistența medicală și
stomatologică de urgență la același nivel la care este asigurată
personalului propriu.

ARTICOLUL 4

ARTICOLUL 7

Aplicare

Jurisdicție

În scopul aplicării prevederilor prezentului acord, părțile pot
încheia înțelegeri și protocoale specifice.

Pe timpul staționării pe teritoriul statului părții care primește,
statutul reprezentanților părții care trimite va fi supus
prevederilor Acordului dintre părțile la Tratatul Atlanticului de
Nord privind Statutul forțelor lor (NATO SOFA), încheiat la
Londra la 19 iunie 1951.

Forme de cooperare

ARTICOLUL 5
Planul anual de cooperare

(1) Se instituie o comisie militară mixtă româno-elenă în
scopul organizării și coordonării cooperării bilaterale în domeniul
militar.
(2) Copreședinții Comisiei militare mixte româno-elene sunt
persoane desemnate de miniștrii apărării ai părților, iar membrii
sunt atașații apărării, precum și alți reprezentanți ai părților în
funcție de subiectele abordate.
(3) Comisia militară mixtă româno-elenă se întrunește o dată
pe an, alternativ, în România sau în Republica Elenă.

ARTICOLUL 8
Protecția informațiilor clasificate

Protecția informațiilor militare clasificate va fi asigurată
conform prevederilor Înțelegerii generale de securitate dintre
Ministerul Apărării Naționale din România și Ministerul Apărării
Naționale din Republica Elenă privind protecția informațiilor
clasificate schimbate, semnată la București la 13 iunie 2003.

6

MONITORUL OFICIAL AL ROMÂNIEI, PARTEA I, Nr. 675/5.X.2010
ARTICOLUL 9

Obligațiile părților rezultând din alte acorduri internaționale

Prezentul acord nu aduce atingere drepturilor și obligațiilor
părților ce rezultă din alte acorduri internaționale la care acestea
sau statele lor sunt părți.
ARTICOLUL 10
Soluționarea disputelor

Orice dispute ce rezultă din sau sunt în legătură cu
interpretarea ori aplicarea prevederilor prezentului acord vor fi
soluționate de părți prin negocieri și nu vor fi supuse nici unor
tribunale internaționale, nici unei terțe părți pentru rezolvare.
ARTICOLUL 11
Prevederi finale

(1) Prezentul acord va intra în vigoare la data primirii ultimei
notificări, în scris, despre îndeplinirea procedurilor legale interne
necesare pentru intrarea acestuia în vigoare.

(2) Prezentul acord poate fi amendat oricând, în scris, cu
consimțământul reciproc al părților. Intrarea în vigoare a
amendamentelor se va face în conformitate cu prevederile
alin. (1).
(3) Prezentul acord este încheiat pe o perioadă
nedeterminată de timp. Oricare parte poate notifica, în scris,
despre intenția de a-l denunța. Denunțarea va produce efecte la
6 luni de la data primirii notificării.
(4) În cazul în care la data denunțării sau ieșirii din vigoare
există aspecte financiare sau pretenții nerezolvate, prevederile
prezentului acord referitoare la acestea vor rămâne în vigoare
până la soluționarea lor definitivă.
(5) Responsabilitățile și obligațiile fiecărei părți cu privire la
înțelegerile de securitate și la protecția informațiilor clasificate
vor continua să se aplice și după ieșirea din vigoare a
prezentului acord.
(6) La data intrării în vigoare a prezentului acord, Acordul
privind cooperarea în domeniul militar dintre Ministerul Apărării
Naționale din România și Ministerul Apărării Naționale din
Republica Elenă, semnat la Atena la 24 mai 2002, va ieși din
vigoare.

Încheiat la Atena la 6 mai 2010, în două exemplare originale, fiecare în limbile română, greacă și engleză, toate textele
fiind egal autentice. În cazul unor diferențe de interpretare, textul în limba engleză prevalează.
Pentru
Ministerul Apărării Naționale din România,
general de brigadă
Cotoară-Nicolae Alexandru,
șeful Direcției cooperare internațională în domeniul apărării

Pentru
Ministerul Apărării Naționale din Republica Elenă,
general de brigadă
Andreas Blanos,
directorul Direcției afaceri internaționale a Statului Major
General Elen pentru Apărare Națională

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli rectificat pe anul 2010
al Autorității Navale Române
În temeiul prevederilor art. 16 alin. (1) lit. e) din Legea nr. 500/2002 privind finanțele publice, cu modificările și completările
ulterioare, ale Hotărârii Guvernului nr. 1.133/2002 privind organizarea și funcționarea Autorității Navale Române, cu modificările
ulterioare, și ale art. 5 alin. (4) din Hotărârea Guvernului nr. 76/2009 privind organizarea și funcționarea Ministerului Transporturilor
și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă bugetul de venituri și cheltuieli rectificat
pe anul 2010 al Autorității Navale Române, care funcționează
în subordinea Ministerului Transporturilor și Infrastructurii,
finanțată din venituri proprii, prevăzut în anexa*) care face parte
integrantă din prezentul ordin.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli al Autorității Navale Române
reprezintă limite maxime și nu pot fi depășite decât în cazuri
justificate și numai cu aprobarea ministrului transporturilor și
infrastructurii.

(2) În cazul în care în execuție se înregistrează nerealizări
ale veniturilor aprobate, Autoritatea Navală Română poate
efectua cheltuieli proporțional cu gradul de realizare a veniturilor.
Art. 3. — La data intrării în vigoare a prezentului ordin,
Ordinul ministrului transporturilor și infrastructurii nr. 320/2010,
privind aprobarea bugetului de venituri și cheltuieli pe anul 2010
al Autorității Navale Române, publicat în Monitorul Oficial al
României, Partea I, nr. 271 din 27 aprilie 2010, se abrogă.
Art. 4. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 23 septembrie 2010.
Nr. 752.
*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 675/5.X.2010

7
ANEXĂ

MINISTERUL TRANSPORTURILOR ȘI INFRASTRUCTURII
AUTORITATEA NAVALĂ ROMÂNĂ
BUGETUL

de venituri și cheltuieli rectificat pe anul 2010 al Autorității Navale Române

8

MONITORUL OFICIAL AL ROMÂNIEI, PARTEA I, Nr. 675/5.X.2010

MONITORUL OFICIAL AL ROMÂNIEI, PARTEA I, Nr. 675/5.X.2010
MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli rectificat
pe anul 2010 al Autorității Rutiere Române — ARR
În temeiul prevederilor art. 16 alin. (1) lit. e) din Legea nr. 500/2002 privind
finanțele publice, cu modificările și completările ulterioare, ale art. 7 alin. (2) din
Hotărârea Guvernului nr. 625/1998 privind organizarea și funcționarea Autorității
Rutiere Române — ARR, cu modificările și completările ulterioare, și ale art. 5
alin. (4) din Hotărârea Guvernului nr. 76/2009 privind organizarea și funcționarea
Ministerului Transporturilor și Infrastructurii, cu modificările și completările
ulterioare,
ministrul transporturilor și infrastructurii emite următorul ordin:
Art. 1. — Se aprobă bugetul de venituri și cheltuieli rectificat pe anul 2010 al
Autorității Rutiere Române — ARR, care funcționează în subordinea Ministerului
Transporturilor și Infrastructurii, finanțată din venituri proprii, prevăzut în anexa*)
care face parte integrantă din prezentul ordin.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli al Autorității Rutiere Române — ARR reprezintă limite maxime,
care nu pot fi depășite decât în cazuri justificate și numai cu aprobarea ministrului
transporturilor și infrastructurii.
(2) În cazul în care în execuție se înregistrează nerealizări ale veniturilor
aprobate, Autoritatea Rutieră Română — ARR poate efectua cheltuieli proporțional
cu gradul de realizare a veniturilor.
Art. 3. — La data intrării în vigoare a prezentului ordin, Ordinul ministrului
transporturilor și infrastructurii nr. 262/2010 privind aprobarea bugetului de venituri
și cheltuieli pe anul 2010 al Autorității Rutiere Române — ARR, publicat în
Monitorul Oficial al României, Partea I, nr. 220 din 8 aprilie 2010, se abrogă.
Art. 4. — Prezentul ordin se publică în Monitorul Oficial al României, Partea I.
Ministrul transporturilor și infrastructurii,
Anca Daniela Boagiu

București, 23 septembrie 2010.
Nr. 753.

*) Anexa este reprodusă în facsimil.

9

10

MONITORUL OFICIAL AL ROMÂNIEI, PARTEA I, Nr. 675/5.X.2010
ANEXĂ

MINISTERUL TRANSPORTURILOR ȘI INFRASTRUCTURII
AUTORITATEA RUTIERĂ ROMÂNĂ — ARR
B U G E T U L D E V E N I T U R I Ș I C H E LT U I E L I

rectificat pe anul 2010 al Autorității Rutiere Române — ARR

MONITORUL OFICIAL AL ROMÂNIEI, PARTEA I, Nr. 675/5.X.2010

11

12

MONITORUL OFICIAL AL ROMÂNIEI, PARTEA I, Nr. 675/5.X.2010
MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli rectificat
pe anul 2010 al Centrului Român pentru Pregătirea
și Perfecționarea Personalului
din Transporturi Navale — CERONAV
În temeiul prevederilor art. 16 alin. (1) lit. e) din Legea nr. 500/2002 privind
finanțele publice, cu modificările și completările ulterioare, ale art. 11 alin. (2) din
Hotărârea Guvernului nr. 449/2003 privind organizarea și funcționarea Centrului
Român pentru Pregătirea și Perfecționarea Personalului din Transporturi Navale —
CERONAV și ale art. 5 alin. (4) din Hotărârea Guvernului nr. 76/2009 privind
organizarea și funcționarea Ministerului Transporturilor și Infrastructurii, cu
modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă bugetul de venituri și cheltuieli rectificat pe anul 2010 al
Centrului Român pentru Pregătirea și Perfecționarea Personalului din Transporturi
Navale — CERONAV, care funcționează în subordinea Ministerului Transporturilor
și Infrastructurii, finanțat din venituri proprii, prevăzut în anexa*) care face parte
integrantă din prezentul ordin.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli al Centrului Român pentru Pregătirea și Perfecționarea
Personalului din Transporturi Navale — CERONAV reprezintă limite maxime, care
nu pot fi depășite decât în cazuri justificate și numai cu aprobarea ministrului
transporturilor și infrastructurii.
(2) În cazul în care în execuție se înregistrează nerealizări ale veniturilor
aprobate, Centrul Român pentru Pregătirea și Perfecționarea Personalului din
Transporturi Navale — CERONAV poate efectua cheltuieli proporțional cu gradul
de realizare a veniturilor.
Art. 3. — La data intrării în vigoare a prezentului ordin, Ordinul ministrului
transporturilor și infrastructurii nr. 321/2010 privind aprobarea bugetului de venituri
și cheltuieli pe anul 2010 al Centrului Român pentru Pregătirea și Perfecționarea
Personalului din Transporturi Navale — CERONAV, publicat în Monitorul Oficial al
României, Partea I, nr. 277 din 28 aprilie 2010, se abrogă.
Art. 4. — Prezentul ordin se publică în Monitorul Oficial al României, Partea I.
Ministrul transporturilor și infrastructurii,
Anca Daniela Boagiu

București, 23 septembrie 2010.
Nr. 754.

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 675/5.X.2010

13
ANEXĂ

MINISTERUL TRANSPORTURILOR ȘI INFRASTRUCTURII
CENTRUL ROMÂN PENTRU PREGĂTIREA ȘI PERFECȚIONAREA PERSONALULUI DIN TRANSPORTURI NAVALE — CERONAV
BUGETUL

de venituri și cheltuieli rectificat pe anul 2010 al Centrului Român pentru Pregătirea și Perfecționarea
Personalului din Transporturi Navale — CERONAV

14

MONITORUL OFICIAL AL ROMÂNIEI, PARTEA I, Nr. 675/5.X.2010

MONITORUL OFICIAL AL ROMÂNIEI, PARTEA I, Nr. 675/5.X.2010

15

MINISTERUL TRANSPORTURILOR ȘI INFRASTRUCTURII

ORDIN
pentru stabilirea modului de derulare a serviciului de remorcaj de manevră al navelor maritime
în porturile aflate în administrarea Companiei Naționale ăAdministrația Porturilor Maritime” — S.A. Constanța
În temeiul prevederilor art. 52 alin. (1), (5) și (6) din Ordonanța Guvernului nr. 22/1999 privind administrarea porturilor și
a căilor navigabile, utilizarea infrastructurilor de transport naval aparținând domeniului public, precum și desfășurarea activităților
de transport naval în porturi și pe căile navigabile interioare, republicată, ale art. 5 alin. (4) din Hotărârea Guvernului nr. 76/2009
privind organizarea și funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Serviciul de remorcaj de manevră al navelor
maritime în porturile aflate în administrarea Companiei Naționale
ăAdministrația Porturilor Maritime” — S.A. Constanța este
serviciu de siguranță și se asigură de către Compania Națională
ăAdministrația Porturilor Maritime” — S.A. Constanța prin
intermediul operatorilor economici specializați, autorizați în
condițiile legii.
Art. 2. — Serviciul de remorcaj de manevră al navelor
maritime se asigură în baza contractului de prestări servicii
încheiat în mod nediscriminatoriu între Compania Națională
ăAdministrația Porturilor Maritime” — S.A. Constanța și
respectivii operatori economici prevăzuți la art. 1, pe baza
criteriilor impuse prin contractul-cadru.
Art. 3. — Operatorii economici care încheie un contract de
prestări servicii cu Compania Națională ăAdministrația Porturilor

Maritime” — S.A. Constanța pentru asigurarea serviciului de
remorcaj de manevră au următoarele obligații:
a) să îndeplinească prevederile stipulate în contractul de
prestări servicii;
b) să plătească un tarif de utilizare a infrastructurii de
transport naval, stabilit de către Compania Națională
ăAdministrația Porturilor Maritime” — S.A. Constanța.
Art. 4. — Sumele rezultate din încasările prevăzute la art. 3
lit. b) vor fi utilizate exclusiv numai pentru repararea,
modernizarea și dezvoltarea infrastructurii de transport naval.
Art. 5. — Compania Națională ăAdministrația Porturilor
Maritime” — S.A. Constanța va duce la îndeplinire prevederile
prezentului ordin.
Art. 6. — Prezentul ordin intră în vigoare la 60 de zile de la
publicarea în Monitorul Oficial al României, Partea I.

Ministrul transporturilor și infrastructurii,
Anca Daniela Boagiu
București, 27 septembrie 2010.
Nr. 764.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 675/5.X.2010 conține 16 pagini.

Prețul: 3,20 lei

&JUYDGY|446618]
ISSN 1453—4495

