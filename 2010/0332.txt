Anul 178 (XXII) — Nr. 332

PARTEA I

LEGI, DECRETE, HOTĂRÂRI ȘI ALTE ACTE

Miercuri, 19 mai 2010

SUMAR

Pagina
Decizia nr. 393 din 13 aprilie 2010 referitoare la excepția de
neconstituționalitate a dispozițiilor art. 2 alin. (1) și (11),
art. 11 alin. (1) și art. 20 alin. (3) din Legea
nr. 146/1997 privind taxele judiciare de timbru ..........

Decizia nr. 185 din 2 martie 2010 referitoare la excepția de
neconstituționalitate a dispozițiilor art. 2 din Ordonanța
Guvernului nr. 22/2002 privind executarea obligațiilor
de plată ale instituțiilor publice, stabilite prin titluri
executorii ....................................................................

2–3

Decizia nr. 250 din 16 martie 2010 referitoare la excepția de
neconstituționalitate a dispozițiilor art. 20 alin. (2) din
Legea nr. 146/1997 privind taxele judiciare de timbru

3–4

Decizia nr. 390 din 13 aprilie 2010 referitoare la excepția de
neconstituționalitate a dispozițiilor art. 2 şi 20 din
Legea nr. 146/1997 privind taxele judiciare de timbru și
ale art. 29 alin. (6) din Legea nr. 47/1992 privind
organizarea și funcționarea Curții Constituționale......

4–6

6–8

8–9

Decizia nr. 460 din 20 aprilie 2010 referitoare la excepția de
neconstituționalitate a prevederilor art. 5 alin. (2) din
titlul X al Legii nr. 247/2005 privind reforma în
domeniile proprietății și justiției, precum și unele
măsuri adiacente și ale art. 1073, art. 1075 și
art. 1077 din Codul civil ..............................................

10–11

Decizia nr. 507 din 27 aprilie 2010 referitoare la excepția de
neconstituționalitate a dispozițiilor art. 281 alin. 2 din
Codul de procedură civilă ..........................................

DECIZII ALE CURȚII CONSTITUȚIONALE

Decizia nr. 330 din 23 martie 2010 referitoare la excepția de
neconstituționalitate a dispozițiilor art. 27 alin. (1) din
Ordonanța Guvernului nr. 92/2003 privind Codul de
procedură fiscală ........................................................

Pagina

12–13

Decizia nr. 508 din 27 aprilie 2010 referitoare la excepția de
neconstituționalitate a dispozițiilor art. 1 alin. (1) din
Ordonanța Guvernului nr. 5/2001 privind procedura
somației de plată ........................................................

13–14

Decizia nr. 513 din 27 aprilie 2010 referitoare la excepția de
neconstituționalitate a dispozițiilor art. 493 alin. 1 și
art. 6739 din Codul de procedură civilă ......................

15–16

2

MONITORUL OFICIAL AL ROMÂNIEI, PARTEA I, Nr. 332/19.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 185
din 2 martie 2010

referitoare la excepția de neconstituționalitate a dispozițiilor art. 2 din Ordonanța Guvernului
nr. 22/2002 privind executarea obligațiilor de plată ale instituțiilor publice,
stabilite prin titluri executorii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 din Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii, excepție ridicată de Oana-Georgiana
Bidiuță în Dosarul nr. 2.709/302/2009 al Judecătoriei Sectorului
5 București.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 27 mai 2009, pronunțată în Dosarul
nr. 2.709/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a prevederilor art. 2 din Ordonanța
Guvernului nr. 22/2002 privind executarea obligațiilor de
plată ale instituțiilor publice, stabilite prin titluri executorii.
Excepția a fost ridicată de Oana-Georgiana Bidiuță într-o
cauză având ca obiect o contestație la executare.
În motivarea excepției de neconstituționalitate autorul
consideră că textul de lege este neconstituțional, deoarece prin
acesta se instituie o procedură specială în considerarea calității
de debitor a instituțiilor publice, procedură ce înlătură dreptul
creditorului de a urmării silit, în intervalul de 6 luni menționat,
bunurile aparținând domeniului privat al statului, supuse în mod
normal regimului de drept comun. Se conferă, astfel, statului
privilegiul de a amâna aprobarea sumelor din bugetele
instituțiilor publice necesare executării obligațiilor de plată față
de creditori, deoarece din economia dispozițiilor ordonanței
criticate rezultă că executarea silită a obligațiilor de plată ale
instituțiilor publice se poate face numai asupra resurselor
bănești ale instituției, nu și asupra bunurilor mobile sau imobile,
chiar dacă acestea se află în proprietatea privată a debitorului.
Mai mult, includerea acestor sume în bugetul de venituri și
cheltuieli al instituției publice rămâne la dispoziția ordonatorului
de credite bugetare, acesta fiind singurul abilitat să întreprindă
măsurile la care se referă art. 2 din ordonanță și să dispună
efectuarea plății fără ca ordonanța să prevadă o sancțiune
eficientă pentru nerespectarea acestor obligații. Textul criticat

contravine în primul rând art. 16 din Constituție, deoarece pune
creditorii instituțiilor publice într-o poziție de inegalitate în raport
cu alți creditori, primii neputând să uzeze de dreptul la executare
silită decât după trecerea unui termen de 6 luni și chiar și atunci
numai asupra resurselor alocate de la buget în acest scop. De
asemenea, norma criticată contravine art. 44 alin. 1 teza întâi
din Constituție, potrivit căruia dreptul de proprietate și creanțele
asupra statului sunt garantate, respectiv proprietatea privată
este garantată și ocrotită în mod egal de lege.
Judecătoria Sectorului 5 București consideră că excepția
ridicată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 din Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii, publicată în Monitorul Oficial al României,
Partea I, nr. 81 din 1 februarie 2002, astfel cum a fost modificată
prin Legea nr. 110/2007, publicată în Monitorul Oficial al
României, Partea I, nr. 300 din 5 mai 2007, prevederi ce au
următorul conținut: ăDacă executarea creanței stabilite prin titluri
executorii nu începe sau continuă din cauza lipsei de fonduri,
instituția debitoare este obligată ca, în termen de 6 luni, să facă
demersurile necesare pentru a-și îndeplini obligația de plată.
Acest termen curge de la data la care debitorul a primit somația
de plată comunicată de organul competent de executare, la
cererea creditorului.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (2) privind egalitatea în drepturi și art. 44
alin. (1) și (2) privind dreptul de proprietate privată și art. 6
privind dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția, Curtea constată că asupra dispozițiilor
art. 2 din Ordonanța Guvernului nr. 22/2002 privind executarea
obligațiilor de plată ale instituțiilor publice, stabilite prin titluri
executorii, s-a mai pronunțat, prin raportare la prevederile art. 44
alin. (2) din Constituție, prin Decizia nr. 938 din 23 iunie 2009,

MONITORUL OFICIAL AL ROMÂNIEI, PARTEA I, Nr. 332/19.V.2010
publicată în Monitorul Oficial al României, Partea I, nr. 627 din
22 septembrie 2009, constatând că sunt constituționale. Cu
această ocazie, Curtea a reținut că prin actul normativ criticat
este protejat atât dreptul de proprietate al instituțiilor publice, cât
și cel al creditorilor acestora, în egală măsură, de vreme ce
instituția debitoare este obligată să facă demersurile necesare
pentru a-și îndeplini obligația de plată.

3

Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în decizia de mai sus își mențin
valabilitatea și în prezenta cauză, inclusiv în ceea ce privește
invocarea dispozițiilor art. 16 alin. (2) din Constituție și ale art. 6
din Convenția pentru apărarea drepturilor omului și a libertăților
fundamentale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 din Ordonanța Guvernului nr. 22/2002
privind executarea obligațiilor de plată ale instituțiilor publice, stabilite prin titluri executorii, excepție ridicată de Oana-Georgiana
Bidiuță în Dosarul nr. 2.709/302/2009 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 250
din 16 martie 2010

referitoare la excepția de neconstituționalitate a dispozițiilor art. 20 alin. (2) din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 20 alin. (2) din Legea nr. 146/1997 privind
taxele judiciare de timbru, excepție ridicată de Iulian Zbenghici
în Dosarul nr. 12.621/302/2008 al Tribunalului București —
Secția a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că autorul
excepției de neconstituționalitate a depus la dosar o cerere prin
care a cerut judecarea în lipsă și admiterea excepției.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 12 iunie 2009, pronunțată în Dosarul
nr. 12.621/302/2008, Tribunalului București — Secția a IV-a

civilă a sesizat Curtea Constituțională cu excepția de
neconstituționalitate a prevederilor art. 20 alin. (2) din Legea
nr. 146/1997 privind taxele judiciare de timbru.
Excepția a fost ridicată de Iulian Zbenghici într-o cauză
având ca obiect o acțiune în răspundere delictuală.
În motivarea excepției de neconstituționalitate autorul
susține că instanța de fond nu a făcut dovada susținerilor sale
potrivit cărora reclamantul a fost citat să achite taxa de timbru
stabilită prin rezoluție de către judecătorul de serviciu. În situația
aplicării art. 20 alin. (2) teza finală din Legea nr. 146/1997, s-ar
crea o situație contrară Constituției României și principiilor de
drept, respectiv îmbogățirea fără justă cauză a Ministerului
Finanțelor, cu consecința imediată a neconstituționalității
prevederii legale și, prin urmare, suspendarea judecării
recursului. În continuare, autorul arată că președintele
completului de judecată nu a pus în discuția părților excepția
invocată din oficiu privind netimbrarea acțiunii și, pe cale de
consecință, președintele completului de judecată nu a
vegheat la respectarea principiului contradictorialității, deși
contradictorialitatea este o componentă a dreptului la apărare
consacrat ca drept fundamental de art. 24 din Constituție.
Tribunalului București — Secția a IV-a civilă consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 332/19.V.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 20 alin. (2) din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997, cu modificările și completările
ulterioare, prevederi care au următorul conținut: ăDacă taxa
judiciară de timbru nu a fost plătită în cuantumul legal, în
momentul înregistrării acțiunii sau cererii, ori dacă, în cursul
procesului, apar elemente care determină o valoare mai mare,
instanța va pune în vedere petentului să achite suma datorată
până la primul termen de judecată. În cazul când se micșorează
valoarea pretențiilor formulate în acțiune sau în cerere, după ce

a fost înregistrată, taxa judiciară de timbru se percepe la
valoarea inițială, fără a se ține seama de reducerea ulterioară.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 24 din Constituție privind dreptul la apărare.
Examinând excepția, Curtea constată că asupra dispozițiilor
art. 20 din Legea nr. 146/1997 privind taxele judiciare de timbru
s-a mai pronunțat, prin raportare la art. 21 din Constituție, prin
Decizia nr. 808 din 19 mai 2009, publicată în Monitorul Oficial al
României, Partea I, nr. 428 din 23 iunie 2009, constatând că
sunt constituționale. Astfel, Curtea Constituțională a reținut că
nicio dispoziție constituțională nu interzice stabilirea taxelor de
timbru în justiție, fiind justificat ca persoanele care se adresează
autorităților judecătorești să contribuie la acoperirea cheltuielilor
prilejuite de realizarea actului de justiție. Regula este cea a
timbrării acțiunilor în justiție, excepțiile fiind posibile numai în
măsura în care sunt stabilite de legiuitor. Cheltuielile ocazionate
de realizarea actului de justiție sunt cheltuieli publice, la a căror
acoperire, potrivit art. 56 din Constituție, cetățenii sunt obligați să
contribuie prin impozite și taxe, stabilite în condițiile legii.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în decizia de mai sus își mențin
valabilitatea și în prezenta cauză, inclusiv în ceea ce privește
invocarea art. 24 din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 20 alin. (2) din Legea nr. 146/1997 privind
taxele judiciare de timbru, excepție ridicată de Iulian Zbenghici în Dosarul nr. 12.621/302/2008 al Tribunalului București — Secția
a IV-a civilă.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 330
din 23 martie 2010

referitoare la excepția de neconstituționalitate a dispozițiilor art. 27 alin. (1)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 27 alin. (1) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăRio Bucovina” — S.R.L. în Dosarul
nr. 3.735/2/2008 al Înaltei Curți de Casație și Justiție — Secția
contencios administrativ și fiscal.
La apelul nominal răspunde avocatul autorului excepției,
lipsă fiind celelalte părți, față de care procedura de citare a fost
legal îndeplinită.

MONITORUL OFICIAL AL ROMÂNIEI, PARTEA I, Nr. 332/19.V.2010
Cauza fiind în stare de judecată, președintele acordă
cuvântul avocatului autoarei excepției, care solicită admiterea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 6 octombrie 2009, pronunțată în Dosarul
nr. 3.735/2/2008, Înalta Curte de Casație și Justiție — Secția
contencios administrativ și fiscal a sesizat Curtea
Constituțională pentru soluționarea excepției de
neconstituționalitate a dispozițiilor art. 27 alin. (1) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
ăRio Bucovina” — S.R.L.
În motivarea excepției de neconstituționalitate autoarea
acesteia susține că dispozițiile criticate sunt ălacunare și dau
dreptul organului fiscal să ia măsuri abuzive față de
contribuabilul căruia îi atrage răspunderea solidară”,
contravenind dispozițiilor art. 15 alin. (2) din Constituție. De
asemenea, autoarea excepției consideră că textul de lege
criticat ădiscriminează în mod evident pe cel chemat să
răspundă solidar pentru că a dobândit de la un debitor active,
față de terțul care nu plătește sumele datorate debitorului. (...)
răspunderea solidară trebuind stabilită în limita culpei celui ce
dobândește bunuri de la cel insolvabil”. În continuare, arată că
textul de lege criticat contravine și prevederilor art. 44 alin. (2) și
(8) și art. 45 din Constituție.
Înalta Curte de Casație și Justiție — Secția contencios
administrativ și fiscal consideră că excepția de
neconstituționalitate este neîntemeiată. Astfel, alegerea făcută
de legiuitor cu privire la persoanele care trebuie să achite
obligațiile restante ale debitorului este justificată de legătura
strânsă dintre acestea și debitorul declarat insolvabil, legătură
creată în urma dobândirii în orice mod, cu rea-credință, de active
de la debitor în cei 3 ani anteriori datei declarării insolvabilității
sau a provocării, în calitate de administratori, asociați și
acționari, a insolvabilității debitorului prin înstrăinarea sau
ascunderea cu rea-credință, sub orice formă, a bunurilor mobile
și imobile proprietatea acestuia. Diminuarea patrimoniului
persoanelor responsabile de starea de insolvabilitate a societății
este, așadar, consecința firească a săvârșirii unor fapte
culpabile, neputându-se reține că prevederile criticate încalcă
dispozițiile din Legea fundamentală invocate de autorul
excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitatea îl constituie
dispozițiile art. 27 alin. (1) din Ordonanța Guvernului nr. 92/2003

5

privind Codul de procedură fiscală, republicată în Monitorul
Oficial al României, Partea I, nr. 513 din 31 iulie 2007.
Textul criticat are următorul cuprins:
— Art. 27 alin. (1): ă(1) Pentru obligațiile de plată restante ale
debitorului declarat insolvabil în condițiile prezentului cod
răspund solidar cu acesta următoarele persoane:
a) persoanele fizice sau juridice care, în cei 3 ani anteriori
datei declarării insolvabilității, cu rea-credință, dobândesc în
orice mod active de la debitorii care își provoacă astfel
insolvabilitatea;
b) administratorii, asociații, acționarii și orice alte persoane
care au provocat insolvabilitatea persoanei juridice debitoare
prin înstrăinarea sau ascunderea cu rea-credință, sub orice
formă, a bunurilor mobile și imobile proprietatea acesteia.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 15 alin. (2) referitoare la neretroactivitatea legii, art. 16
alin. (1) referitoare la egalitatea în drepturi, art. 44 alin. (2) și (8)
referitoare la dreptul de proprietate privată și ale art. 45
referitoare la libertatea economică.
Examinând excepția de neconstituționalitate, Curtea
constată că, prin Decizia nr. 589 din 14 aprilie 2009, publicată în
Monitorul Oficial al României, Partea I, nr. 357 din 27 mai 2009,
a statuat că dispozițiile art. 27 din Ordonanța Guvernului
nr. 92/2003 sunt constituționale. În esență, instanța de
contencios constituțional a reținut că alegerea făcută de legiuitor
cu privire la persoanele care trebuie să achite obligațiile restante
ale debitorului este justificată de legătura strânsă între acestea
și debitorul declarat insolvabil. Aceasta deoarece au dobândit
în orice mod, cu rea-credință, active de la debitor în cei 3 ani
anteriori datei declarării insolvabilității sau au provocat în calitate
de administratori, asociați și acționari insolvabilitatea debitorului
prin înstrăinarea sau ascunderea cu rea-credință, sub orice
formă, a bunurilor mobile și imobile proprietatea acestuia ori
dacă controlează, este controlată sau se află sub control comun
cu debitorul, în accepțiunea legii, caz în care patrimoniile
acestora din urmă sunt atât de strâns legate cu cel al debitorului,
încât de multe ori acestea chiar se identifică între ele.
Curtea a reținut că aceste texte de lege își găsesc aplicarea
numai după data declarării insolvabilității debitorului potrivit
art. 176 din cod, dată până la care debitorul, respectiv celelalte
persoane interesate, precum administratorul, asociații sau
acționarii, pot face apărările pe care le consideră necesare
pentru a evita situația ca societatea să fie declarată insolvabilă.
De asemenea, Curtea a reținut că textele criticate nu încalcă
art. 44 alin. (1)—(3) din Constituție, din moment ce diminuarea
patrimoniului persoanelor responsabile de starea de
insolvabilitate a societății este consecința firească a săvârșirii
unor fapte culpabile care au generat insolvabilitatea societății.
În ceea ce privește invocarea dispozițiilor art. 45 din
Constituție, prin Decizia nr. 1.099 din 8 septembrie 2009,
publicată în Monitorul Oficial al României, Partea I, nr. 654 din
2 octombrie 2009, Curtea a statuat că, prin dispoziția legală
criticată, statul nu descurajează inițiativa privată, din contră,
creează pârghii pentru deblocarea plății unor debite datorate în
circuitul economic. Statul încurajează concurența loială și
respectarea dispozițiilor legale în mecanismul complex al
economiei de piață, astfel că, acesta îndestulându-se în
condițiile art. 27 din Codul de procedură fiscală, crește
posibilitatea creditorilor persoanei juridice aflate în ipoteza Legii
nr. 85/2006 privind procedura insolvenței de a se îndestula cu
sume de bani cât mai apropiate de valoarea celor pe care le
datorează debitorul.
Soluția pronunțată de Curtea Constituțională, precum și
considerentele pe care aceasta s-a întemeiat își mențin
valabilitatea și în această cauză, întrucât nu au intervenit
elemente noi, de natură să justifice schimbarea jurisprudenței.

6

MONITORUL OFICIAL AL ROMÂNIEI, PARTEA I, Nr. 332/19.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 27 alin. (1) din Ordonanța Guvernului nr. 92/2003 privind
Codul de procedură fiscală, excepție ridicată de Societatea Comercială ăRio Bucovina” — S.R.L. în Dosarul nr. 3.735/2/2008 al
Înaltei Curți de Casație și Justiție — Secția contencios administrativ și fiscal.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 390
din 13 aprilie 2010

referitoare la excepția de neconstituționalitate a dispozițiilor art. 2 și 20 din Legea nr. 146/1997
privind taxele judiciare de timbru și ale art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 și 20 din Legea nr. 146/1997 privind taxele
judiciare de timbru, precum și art. 29 alin. (6) din Legea
nr. 47/1992 privind organizarea și funcționarea Curții
Constituționale, excepție ridicată de Petrică Herăscu în Dosarul
nr. 3.808/200/2008 al Judecătoriei Buzău.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este neîntemeiată, întrucât taxa judiciară de timbru este
o condiție legală pentru demararea unei proceduri judiciare.
C U R T E A,

având în vedere actele și lucrările dosarului, constată
următoarele:
Prin Încheierea din 12 septembrie 2009, pronunțată în
Dosarul nr. 3.808/200/2008, Judecătoria Buzău a sesizat

Curtea Constituțională cu excepția de neconstituționalitate
a dispozițiilor art. 2 și 20 din Legea nr. 146/1997 privind
taxele judiciare de timbru, precum și art. 29 alin. (6) din
Legea nr. 47/1992 privind organizarea și funcționarea Curții
Constituționale, excepție ridicată de Petrică Herăscu într-o
cauză având ca obiect pretenții.
În motivarea excepției de neconstituționalitate se susține
că textele de lege criticate sunt contrare art. 16, 21, 24 și art. 146
lit. d) din Constituție, precum și art. 20 din Legea fundamentală
raportat la prevederile art. 6 din Convenția pentru apărarea
drepturilor omului și a libertăților fundamentale. Astfel, consideră
că instanțele de judecată au obligația să soluționeze cauzele
deduse judecății fără a condiționa accesul la justiție de achitarea
unei taxe de timbru. De asemenea, susține că cenzurarea
excepției de neconstituționalitate de către instanța de judecată,
în virtutea art. 29 alin. (6) din Legea nr. 47/1992, reprezintă o
îngrădire a accesului liber la justiție în materie de jurisdicție
constituțională, singura instanță competentă în materia
contenciosului constituțional fiind doar Curtea Constituțională.
Judecătoria Buzău consideră că excepția de neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 332/19.V.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 2 și 20 din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997, precum și ale art. 29 alin. (6)
din Legea nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004. Textele legale criticate se
referă, în esență, la modalitatea de taxare a acțiunilor și cererilor
evaluabile în bani, la principiul plății anticipate a taxelor de
timbru și sancțiunile nerespectării acestuia, respectiv la
competența instanței judecătorești de a respingere printr-o
încheiere cererea de sesizare a Curții Constituționale în cazul în
care excepția de neconstituționalitate ridicată este inadmisibilă,
precum și la căile de atac împotriva încheierii menționate.
Textele constituționale invocate în susținerea excepției sunt
cele ale art. 16 privind egalitatea în drepturi, art. 21 privind
accesul liber la justiție, art. 24 privind dreptul la apărare și
art. 146 lit. d) referitor la excepția de neconstituționalitate.
Totodată, se consideră că sunt încălcate și prevederile art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate ridicată, Curtea
constată următoarele:
I. Curtea, prin numeroase decizii, s-a pronunțat în sensul
constituționalității art. 2 și 20 din Legea nr. 146/1997 în raport cu
critici identice de neconstituționalitate. În acest sens amintim,
cu titlu exemplificativ, Decizia nr. 865 din 16 iunie 2009, publicată
în Monitorul Oficial al României, Partea I, nr. 562 din 12 august
2009, Decizia nr. 40 din 13 ianuarie 2009, publicată în Monitorul
Oficial al României, Partea I, nr. 121 din 27 februarie 2009,
Decizia nr. 421 din 10 aprilie 2008, publicată în Monitorul Oficial
al României, Partea I, nr. 344 din 5 mai 2008, Decizia nr. 354 din
5 iulie 2005, publicată în Monitorul Oficial al României, Partea I,
nr. 771 din 24 august 2005, Decizia nr. 372 din 28 septembrie
2004, publicată în Monitorul Oficial al României, Partea I, nr. 936
din 13 octombrie 2004, Decizia nr. 473 din 4 noiembrie 2004,
publicată în Monitorul Oficial al României, Partea I, nr. 27 din
10 ianuarie 2005, Decizia nr. 499 din 16 noiembrie 2004,
publicată în Monitorul Oficial al României, Partea I, nr. 99 din
31 ianuarie 2005, Decizia nr. 87 din 27 februarie 2003, publicată
în Monitorul Oficial al României, Partea I, nr. 214 din 1 aprilie
2003, Decizia nr. 65 din 11 aprilie 2000, publicată în Monitorul

7

Oficial al României, Partea I, nr. 452 din 13 septembrie 2000, și
Decizia nr. 245 din 23 noiembrie 2000, publicată în Monitorul
Oficial al României, Partea I, nr. 158 din 29 martie 2001.
În aceste decizii, Curtea a reținut că accesul liber la justiție,
consacrat de art. 21 din Constituție, nu înseamnă gratuitate.
Nicio dispoziție constituțională nu interzice stabilirea taxelor de
timbru în justiție, fiind justificat ca persoanele care se adresează
autorităților judecătorești să contribuie la acoperirea cheltuielilor
prilejuite de realizarea actului de justiție. Regula este cea a
timbrării acțiunilor în justiție, excepțiile fiind posibile numai în
măsura în care sunt stabilite de legiuitor. Cheltuielile ocazionate
de realizarea actului de justiție sunt cheltuieli publice, la a căror
acoperire, potrivit art. 56 din Constituție, cetățenii sunt obligați să
contribuie prin impozite și taxe, stabilite în condițiile legii.
Atât obligația de plată a taxelor judiciare, cât și excepțiile
stabilite de lege se aplică deopotrivă tuturor cetățenilor aflați în
situații identice, precum și tuturor litigiilor de aceeași natură,
neexistând discriminări sau privilegii contrare prevederilor art. 16
alin. (1) și (2) din Constituție.
Plata taxelor judiciare de timbru fiind o condiție legală pentru
începerea proceselor civile, obligația la plata anticipată a acestor
taxe (în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora.
De asemenea, la finalul procesului judiciar sarcina suportării
cheltuielilor judiciare, inclusiv a celor constând în plata taxelor de
timbru, revine persoanei care a căzut în pretenții sau care, în
cauzele nelitigioase, a beneficiat de prestațiile efectuate, în
condițiile legii, de organele de justiție.
Din cele de mai sus, Curtea a stabilit că nu sunt încălcate
nici prevederile art. 24 din Constituție.
Întrucât în cauza de față nu au intervenit elemente noi de
natură să determine reconsiderarea jurisprudenței Curții
Constituționale, considerentele și soluția deciziilor amintite își
păstrează valabilitatea și în cauza de față.
II. În ceea ce privește critica de neconstituționalitate a
dispozițiilor art. 29 alin. (6) din Legea nr. 47/1992, Curtea s-a
pronunțat în repetate rânduri (spre exemplu, Decizia nr. 421 din
10 aprilie 2008, publicată în Monitorul Oficial al României,
Partea I, nr. 344 din 5 mai 2008), statuând, în esență, că aceste
prevederi sunt constituționale, reprezentând norme de
procedură pe care instanța care a fost sesizată cu excepția de
neconstituționalitate este obligată să le aplice, în vederea
selectării doar a acelor excepții care, potrivit legii, pot face
obiectul controlului de constituționalitate exercitat de Curtea
Constituțională, unica autoritate de jurisdicție constituțională.
Această procedură nu face însă posibilă respingerea sau
admiterea excepției de neconstituționalitate de către instanța
judecătorească, ci doar pronunțarea, în situațiile date, asupra
oportunității sesizării Curții Constituționale prin analiza condițiilor
de admisibilitate prevăzute la art. 29 alin. (1)—(3) din Legea
nr. 47/1992. Instanța de judecată are rol de filtru al excepției de
neconstituționalitate ridicate de părți, având obligația de a le
respinge ca inadmisibile pe cele care nu îndeplinesc cerințele
legii.

8

MONITORUL OFICIAL AL ROMÂNIEI, PARTEA I, Nr. 332/19.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 și 20 din Legea nr. 146/1997 privind taxele
judiciare de timbru, precum și art. 29 alin. (6) din Legea nr. 47/1992 privind organizarea și funcționarea Curții Constituționale,
excepție ridicată de Petrică Herăscu în Dosarul nr. 3.808/200/2008 al Judecătoriei Buzău.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 393
din 13 aprilie 2010

referitoare la excepția de neconstituționalitate a dispozițiilor art. 2 alin. (1) și (11), art. 11 alin. (1)
și art. 20 alin. (3) din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (1) și (11), art. 11 alin. (1) și art. 20
alin. (3) din Legea nr. 146/1997 privind taxele judiciare de timbru,
excepție ridicată de Societatea Comercială ăRR Turism” —
S.R.L. din București în Dosarul nr. 8.599/3/2009 al Curții de Apel
București — Secția a VI-a comercială.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este neîntemeiată, invocând, în acest sens,
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2009, pronunțată în
Dosarul nr. 8.599/3/2009, Curtea de Apel București — Secția
a VI-a comercială a sesizat Curtea Constituțională cu
excepția de neconstituționalitate a dispozițiilor art. 2
alin. (1) și (11), art. 11 alin. (1) și art. 20 alin. (3) din Legea
nr. 146/1997 privind taxele judiciare de timbru, excepție
ridicată de Societatea Comercială ăRR Turism” — S.R.L. din

București într-o cauză având ca obiect soluționarea apelului
declarat împotriva unei sentințe.
În motivarea excepției de neconstituționalitate se susține
că aceste taxe nu ar trebui avansate anticipat de către părți, ci
doar după soluționarea cauzei. Se arată că este încălcat dreptul
la un proces echitabil, întrucât, neplătindu-se în prealabil taxa
judiciară de timbru, acțiunea va fi respinsă ca netimbrată, fără a
se mai putea pune concluzii pe fondul cauzei. Se mai apreciază
că nu în toate cazurile acțiunile în realizarea dreptului tind la
readucerea în patrimoniul reclamantului a unei valori
patrimoniale, astfel încât nu s-ar justifica taxarea acțiunii la
valoarea bunului.
Curtea de Apel București — Secția a VI-a comercială
consideră că excepția de neconstituționalitate formulată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Guvernului, notele
scrise depuse, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 332/19.V.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 2 alin. (1) și (11), art. 11 alin. (1) și art. 20 alin. (3)
din Legea nr. 146/1997 privind taxele judiciare de timbru,
publicată în Monitorul Oficial al României, Partea I, nr. 173 din
29 iulie 1997, care au următorul cuprins:
— Art. 2 alin. (1) și (11): ă(1) Acțiunile și cererile evaluabile în
bani, introduse la instanțele judecătorești, se taxează astfel: [...]
(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, precum și cererilor privind
constatarea existenței sau inexistenței unui drept patrimonial;
cererea privind repunerea părților în situația anterioară este
scutită de taxă de timbru dacă este accesorie cererii privind
declararea nulității, anularea, rezoluțiunea sau rezilierea actului
juridic patrimonial”.
— Art. 11 alin. (1): ăCererile pentru exercitarea apelului sau
recursului împotriva hotărârilor judecătorești se taxează cu 50%
din:
— taxa datorată pentru cererea sau acțiunea neevaluabilă
în bani, soluționată de prima instanță;
— taxa datorată la suma contestată, în cazul cererilor și
acțiunilor evaluabile în bani”.
— Art. 20 alin. (3): ă(3) Neîndeplinirea obligației de plată până
la termenul stabilit se sancționează cu anularea acțiunii sau a
cererii”.
Textele constituționale invocate în susținerea excepției sunt
cele ale art. 16 alin. (1) și (2) privind egalitatea în drepturi, ale
art. 21 alin. (1)—(3) privind accesul liber la justiție și ale art. 24
privind dreptul la apărare.
Examinând excepția de neconstituționalitate ridicată, Curtea
constată următoarele:
Cu privire la aspectele criticate în prezenta excepție de
neconstituționalitate, Curtea s-a pronunțat de nenumărate ori.
În acest sens, amintim, cu titlu exemplificativ: Decizia nr. 1.587
din 19 noiembrie 2009, publicată în Monitorul Oficial al
României, Partea I, nr. 65 din 28 ianuarie 2010, Decizia nr. 808
din 19 mai 2009, publicată în Monitorul Oficial al României,
Partea I, nr. 428 din 23 iunie 2009, Decizia nr. 640 din 28 aprilie
2009, publicată în Monitorul Oficial al României, Partea I, nr. 398
din 11 iunie 2009, și Decizia nr. 40 din 13 ianuarie 2009,
publicată în Monitorul Oficial al României, Partea I, nr. 121 din
27 februarie 2009.
Prin aceste decizii Curtea a reținut că accesul liber la justiție,
consacrat de art. 21 din Constituție, nu înseamnă gratuitate.
Nicio dispoziție constituțională nu interzice stabilirea taxelor de

9

timbru în justiție, fiind justificat ca persoanele care se adresează
autorităților judecătorești să contribuie la acoperirea cheltuielilor
prilejuite de realizarea actului de justiție. Regula este cea a
timbrării acțiunilor în justiție, excepțiile fiind posibile numai în
măsura în care sunt stabilite de legiuitor. Cheltuielile ocazionate
de realizarea actului de justiție sunt cheltuieli publice, la a căror
acoperire, potrivit art. 56 din Constituție, cetățenii sunt obligați să
contribuie prin impozite și taxe, stabilite în condițiile legii.
Atât obligația de plată a taxelor judiciare, cât și excepțiile
stabilite de lege se aplică deopotrivă tuturor cetățenilor aflați în
situații identice, precum și tuturor litigiilor de aceeași natură,
neexistând discriminări sau privilegii contrare prevederilor art. 16
alin. (1) și (2) din Constituție.
Plata taxelor judiciare de timbru fiind o condiție legală pentru
începerea proceselor civile, obligația la plata anticipată a acestor
taxe (în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora.
De asemenea, la finalul procesului judiciar sarcina suportării
cheltuielilor judiciare, inclusiv a celor constând în plata taxelor de
timbru, revine persoanei care a căzut în pretenții sau care, în
cauzele nelitigioase, a beneficiat de prestațiile efectuate, în
condițiile legii, de organele de justiție.
Din cele de mai sus rezultă că nu sunt încălcate nici
prevederile art. 24 din Constituție.
De asemenea, Curtea, în jurisprudența sa, a reținut că, în
cazul drepturilor patrimoniale și al actelor juridice patrimoniale,
acțiunile în constatare sau cererile în anulare, rezoluțiune sau
reziliere au caracterul unei acțiuni în realizarea dreptului, întrucât
tind la readucerea în patrimoniul reclamantului a unui bun
evaluabil în bani. Or, apare ca fiind pe deplin justificată soluția
adoptată de legiuitor în cuprinsul dispozițiilor art. 2 alin. (11) din
lege în materia timbrării unor astfel de acțiuni cu o taxă calculată
în funcție de valoarea bunului, tocmai în scopul instituirii unui
tratament juridic identic cu cel aplicabil acțiunilor sau cererilor
evaluabile în bani, reglementat de prevederile art. 2 alin. (1).
Așa fiind, pentru acțiunile reglementate în ipoteza normei
juridice criticate, indiferent dacă se solicită sau nu, distinct,
repunerea părților în situația anterioară, taxarea acțiunii se va
face la valoarea bunului, în vreme ce taxa cu valoare fixă
urmează a fi datorată numai în cazul acțiunilor care au ca obiect
drepturi, respectiv acte juridice nepatrimoniale.
Întrucât în cauza de față nu au intervenit elemente noi, de
natură să determine reconsiderarea jurisprudenței Curții
Constituționale, considerentele și soluția deciziilor amintite își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 alin. (1) și (11), art. 11 alin. (1) și art. 20
alin. (3) din Legea nr. 146/1997 privind taxele judiciare de timbru, excepție ridicată de Societatea Comercială ăRR Turism” — S.R.L.
din București în Dosarul nr. 8.599/3/2009 al Curții de Apel București — Secția a VI-a comercială.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 332/19.V.2010
CURTEA CONSTITUȚIONALĂ

D E C I Z I A Nr. 460
din 20 aprilie 2010

referitoare la excepția de neconstituționalitate a prevederilor art. 5 alin. (2) din titlul X
al Legii nr. 247/2005 privind reforma în domeniile proprietății și justiției,
precum și unele măsuri adiacente și ale art. 1073, art. 1075 și art. 1077 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 5 alin. (2) din titlul X al Legii nr. 247/2005
privind reforma în domeniile proprietății și justiției, precum și
unele măsuri adiacente și ale art. 1073, art. 1075 și art. 1077
din Codul civil, excepție ridicată de Rozalia Szabo în Dosarul
nr. 3.270/320/2006 (nr. în format vechi 9/2009) al Tribunalului
Mureș — Secția civilă.
La apelul nominal se constată lipsa părților, față de care
procedura de citare a fost legal îndeplinită. Se prezintă Arvay
Tunde Ana, interpret de limbă maghiară, solicitată în cauză.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că nu există motive pentru ca instanța de contencios
constituțional să reconsidere jurisprudența în materie a Curții.
C U R T E A,

având în vedere actele și lucrările dosarului, constată
următoarele:
Prin Încheierea din 28 mai 2009, pronunțată în Dosarul
nr. 3.270/320/2006 (nr. în format vechi 9/2009), Tribunalul
Mureș — Secția civilă a sesizat Curtea Constituțională cu
excepția de neconstituționalitate a prevederilor art. 5
alin. (2) din titlul X al Legii nr. 247/2005 privind reforma în
domeniile proprietății și justiției, precum și unele măsuri
adiacente și ale art. 1073, art. 1075 și art. 1077 din
Codul civil.
Excepția de neconstituționalitate a fost ridicată de Szabo
Rozalia într-o cauză civilă.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, întrucât permit instanței de judecată ca, pe
baza unei promisiuni sinalagmatice încheiate sub forma
înscrisului sub semnătură privată, să dispună obligarea la
încheierea unui contract de vânzare-cumpărare în formă
autentică, în caz contrar, hotărârea instanței ținând loc de
consimțământ. Procedând astfel, consideră că instanța nu face
altceva decât ăsă construiască ea contractul”, fără a exista
acordul de voință în forma imperativ cerută de lege, pornind de
la un presupus acord consensual, insuficient pentru a da naștere
vânzării.

Tribunalul Mureș — Secția civilă apreciază că excepția de
neconstituționalitate este neîntemeiată. În acest sens, arată că
prevederile criticate stabilesc posibilitatea instanței de judecată
de a pronunța o hotărâre care să țină loc de contract, posibilitate
care există doar în cazul în care anterior obligația de a încheia
contractul a fost asumată de părți printr-un antecontract.
Consideră că textele de lege criticate nu aduc vreo ingerință
nelegitimă dreptului de proprietate, ci se referă doar la
executarea unei obligații contractuale, indiferent de titularul
dreptului de proprietate care își asumă obligația de a încheia în
formă autentică un contract cu privire la vânzarea unui teren.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 5 alin. (2) din titlul X al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 653 din 22 iulie 2005, având următorul conținut:
ă(12) În situația în care după încheierea unui antecontract cu
privire la teren, cu sau fără construcții, una dintre părți refuză
ulterior să încheie contractul, partea care și-a îndeplinit
obligațiile poate sesiza instanța competentă care poate pronunța
o hotărâre care să țină loc de contract.”
Totodată, obiect al excepției de neconstituționalitate îl
constituie și prevederile art. 1073, art. 1075 și art. 1077 din
Codul civil, potrivit cărora:
— Art. 1073: ăCreditorul are dreptul de a dobândi îndeplinirea
exactă a obligației, și în caz contrar are dreptul la dezdăunare.”;
— Art. 1075: ăOrice obligație de a face sau de a nu face se
schimbă în dezdăunări, în caz de neexecutare din partea
debitorului.”;
— Art. 1077: ăNefiind îndeplinită obligația de a face,
creditorul poate asemenea să fie autorizat a o aduce el la
îndeplinire, cu cheltuiala debitorului.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 21
privind accesul liber la justiție, ale art. 44 alin. (2) referitoare la

MONITORUL OFICIAL AL ROMÂNIEI, PARTEA I, Nr. 332/19.V.2010
garantarea și ocrotirea proprietății private și ale art. 124 alin. (2)
potrivit cărora justiția este unică, imparțială și egală pentru toți.
Totodată, autorul invocă și dispozițiile art. 6 paragraful 1 din
Convenția pentru apărarea drepturilor omului și a libertăților
fundamentale, privind dreptul la un proces echitabil, precum și
prevederile art. 7 din Declarația Universală a Drepturilor Omului,
referitoare la egalitatea în fața legii și dreptul la o protecție egală
împotriva oricărei discriminări.
Analizând excepția, Curtea constată următoarele:
I. În ceea ce privește prevederile art. 5 alin. (2) din titlul X
ăCirculația juridică a terenurilor” al Legii nr. 247/2005, acestea au
mai fost supuse controlului de constituționalitate raportate la
dispozițiile constituționale privind garantarea și ocrotirea
dreptului de proprietate.
Astfel, prin Decizia nr. 714 din 17 iunie 2008, publicată în
Monitorul Oficial al României, Partea I, nr. 578 din 31 iulie 2008,
Curtea a reținut că prin încheierea unui antecontract sub forma
unei promisiuni sinalagmatice de vânzare și de cumpărare a
unui imobil, se naște în sarcina părților antecontractului obligația
de a face, respectiv de a încheia un contract de vânzarecumpărare în viitor. În caz de neexecutare a obligațiilor asumate,
operează răspunderea contractuală, executarea în natură a
obligației ăde a face” putându-se realiza prin acțiune personală
având ca obiect pronunțarea unei hotărâri ce ține loc de contract
de vânzare-cumpărare. Curtea a constatat că prevederile
criticate nu contravin dispozițiilor constituționale ale art. 44
alin. (2), deoarece, în cazul în care instanța de judecată nu
pronunță o hotărâre care să țină loc de contract de vânzarecumpărare, partea în culpă este obligată la plata de daune
interese sau instanța de judecată poate constrânge părțile să
încheie contractul prin stabilirea de daune cominatorii până la
executarea obligației în natură.
Totodată, Curtea reține că textul de lege criticat nu conține
vreo prevedere care să îngrădească accesul liber la justiție și
dreptul la un proces echitabil, părțile în proces beneficiind de
toate garanțiile procesuale pentru realizarea deplină a acestor
drepturi, supunându-se cenzurii instanței măsura dispusă în
cadrul unei proceduri contradictorii.
Celelalte dispoziții constituționale și cele din actele
internaționale la care România este parte nu sunt incidente în
cauză.

11

II. Referitor la prevederile art. 1073 din Codul civil, prin
Decizia nr. 1.309 din 2 decembrie 2008, publicată în Monitorul
Oficial al României, Partea I, nr. 884 din 29 decembrie 2008,
Curtea a reținut că acesta face parte din Capitolul VII al Codului
civil — ăDespre efectele obligațiilor” — și stabilește regula de
principiu potrivit căreia creditorul are dreptul de a urmări și de a
obține de la debitor îndeplinirea exactă a prestației la care s-a
obligat sau de a cere daune interese în caz de neexecutare. Or,
tocmai finalitatea acestui text din Codul civil constă în realizarea
drepturilor legale ale creditorului prin determinarea debitorului
de a executa obligația la care este ținut în temeiul unui contract
încheiat între părți. Așa fiind, Curtea nu a reținut existența
vreunei contradicții între aceste prevederi de lege și dispozițiile
constituționale referitoare la accesul liber la justiție, dreptul la un
proces echitabil sau cele referitoare la garantarea și ocrotirea
proprietății.
III. Cât privește art. 1077 din Codul civil, Curtea a reținut, prin
Decizia nr. 134 din 5 februarie 2009, publicată în Monitorul
Oficial al României, Partea I, nr. 278 din 28 aprilie 2009, faptul
că prevederile criticate constau în determinarea debitorului de a
executa obligația la care este ținut în temeiul unui contract
încheiat între părți, sub sancțiunea suportării cheltuielilor pe care
le implică executarea. Prin exercitarea acestei constrângeri cu
caracter pecuniar se urmărește contracararea manoperelor
abuzive, care ar duce la întârzierea îndeplinirii obligațiilor
asumate de debitor, în vederea asigurării celerității, ca exigență
a executării obligațiilor civile. Astfel, prin executarea silită a unei
obligații de a face, se asigură realizarea drepturilor legale ale
creditorului, aceasta dând expresie principiului garantării
dreptului de proprietate privată.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.
IV. Potrivit prevederilor art. 1075 din Codul civil, ăOrice
obligație de a face sau de a nu face se schimbă în dezdăunări,
în caz de neexecutare din partea debitorului”, partea în culpă
fiind obligată la plata de daune interese, text ce este în acord
cu dispozițiile constituționale invocate de autor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 alin. (2) din titlul X al Legii nr. 247/2005 privind reforma în
domeniile proprietății și justiției, precum și unele măsuri adiacente și ale art. 1073, art. 1075 și art. 1077 din Codul civil, excepție
ridicată de Rozalia Szabo în Dosarul nr. 3.270/320/2006 (nr. în format vechi 9/2009) al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

12

MONITORUL OFICIAL AL ROMÂNIEI, PARTEA I, Nr. 332/19.V.2010
CURTEA CONSTITUȚIONALĂ

D E C I Z I A Nr. 507
din 27 aprilie 2010

referitoare la excepția de neconstituționalitate a dispozițiilor art. 281 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 281 alin. 2 din Codul de procedură civilă,
excepție ridicată de Federalcoop Argeș — Societate
Cooperativă din Pitești în Dosarul nr. 1.165/109/2009 al
Tribunalului Argeș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 22 mai 2009, pronunțată în Dosarul
nr. 1.165/109/2009, Tribunalul Argeș — Secția civilă a sesizat
Curtea Constituțională cu excepția de neconstituționalitate
a dispozițiilor art. 281 alin. 2 din Codul de procedură civilă.
Excepția a fost ridicată de contestatoarea Federalcoop
Argeș — Societate Cooperativă din Pitești cu ocazia soluționării
recursului civil formulat împotriva Încheierii de ședință din
7 ianuarie 2009, pronunțată în Camera de Consiliu de
Judecătoria Pitești, în contradictoriu cu intimații Aurel Stângă și
Elena Stângă, având ca obiect îndreptarea erorilor materiale.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor art. 24 alin. (1) din Constituție și prevederilor art. 26
din Convenția pentru apărarea drepturilor omului și a libertăților
fundamentale, în sensul că ăpărțile vor fi citate să dea lămuriri”,
și nu ăpărțile vor fi citate numai dacă instanța socotește”.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 281 alin. 2 din Codul de procedură civilă,
dispoziții care au următorul cuprins: ăInstanța se pronunță prin
încheiere dată în camera de consiliu. Părțile vor fi citate numai
dacă instanța socotește că este necesar să dea anumite
lămuriri.”
Textele invocate în susținerea excepției sunt cele ale art. 24
alin. (1) din Constituție privind dreptul la apărare și ale art. 26 din
Convenția pentru apărarea drepturilor omului și a libertăților
fundamentale privind Adunarea plenară a Curții.
Examinând excepția, Curtea constată că, prin procedura
reglementată de dispozițiile de lege criticate, partea care
formulează o cerere de îndreptare a dispozitivului unei hotărâri
judecătorești, în temeiul art. 281 din Codul de procedură civilă,
nu urmărește schimbarea soluției pronunțate de instanța de
judecată, ci doar îndreptarea unor erori materiale sau înlăturarea
unor neclarități ivite cu privire la dispozitiv. Instanța care
soluționează o astfel de cerere nu judecă fondul cauzei, așa
încât nu poate fi reținută încălcarea textelor constituționale și
convenționale invocate.
Dispozițiile de lege criticate sunt norme de procedură
cuprinse în secțiunea VI ăÎndreptarea, lămurirea și completarea
hotărârii” din cap. IV ăHotărârile” al titlului III ăProcedura înaintea
primei instanțe” din Cartea a doua ăProcedura contencioasă” a
Codului de procedură civilă. Potrivit art. 126 alin. (2) din
Constituție, procedura de judecată este stabilită de legiuitor,
evident fără a fi încălcate prevederile sau principiile
constituționale.
De altfel, Curtea s-a pronunțat asupra constituționalității
dispozițiilor de lege criticate, de exemplu, prin Decizia
nr. 34/2007, publicată în Monitorul Oficial al României, Partea I,
nr. 131 din 22 februarie 2007, constatând că acestea sunt
constituționale.
În speță, însă, autorul excepției nu formulează o veritabilă
critică de neconstituționalitate, el fiind nemulțumit de
reglementarea adoptată de legiuitor. Dacă ar proceda la

MONITORUL OFICIAL AL ROMÂNIEI, PARTEA I, Nr. 332/19.V.2010

13

modificarea sau completarea textului de lege criticat în sensul

În aceste condiții, atribuțiile Curții Constituționale privind

solicitat de autorul excepției, Curtea și-ar depăși competența

analiza conformității unor texte de lege cu Constituția nu se pot

stabilită prin Constituție și Legea nr. 47/1992 privind organizarea

extinde și asupra aspectelor invocate de autorul excepției în

și funcționarea Curții Constituționale.

prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 281 alin. 2 din Codul de procedură
civilă, excepție ridicată de Federalcoop Argeș — Societate Cooperativă din Pitești în Dosarul nr. 1.165/109/2009 al Tribunalului
Argeș — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 508
din 27 aprilie 2010

referitoare la excepția de neconstituționalitate a dispozițiilor art. 1 alin. (1)
din Ordonanța Guvernului nr. 5/2001 privind procedura somației de plată
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 alin. (1) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăTransbus” — S.A. din Brașov în Dosarul
nr. 1.038/197/2009 al Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.

Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 18 iunie 2009, pronunțată în Dosarul
nr. 1.038/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 1 alin. (1) din Ordonanța Guvernului
nr. 5/2001 privind procedura somației de plată.
Excepția a fost ridicată de Societatea Comercială
ăTransbus” — S.A. din Brașov într-o cauză având ca obiect o
cerere de somare la plată, în contradictoriu cu Direcția
Regională de Drumuri și Poduri Brașov.
În motivarea excepției de neconstituționalitate autorul
acesteia susține că procedura reglementată de art. 1 alin. (1)
din Ordonanța Guvernului nr. 5/2001 este contrară prevederilor
constituționale ale art. 16, 44 și 57. Astfel, în cazul contractelor
sinalagmatice în care părțile își asumă drepturi și obligații
corelative, creditorul beneficiază de o poziție privilegiată,
deoarece are dreptul să ceară instanței de judecată emiterea

14

MONITORUL OFICIAL AL ROMÂNIEI, PARTEA I, Nr. 332/19.V.2010

unei ordonanțe care să conțină somația de plată, deși nu și-a
îndeplinit propria obligație asumată prin contract. De asemenea,
textul de lege criticat ăaduce atingere echilibrului patrimoniilor”,
pentru că doar creditorul poate introduce în patrimoniul său
beneficiul dreptului urmărit, deși părțile au avut în vedere
obținerea unui folos reciproc.
Tribunalul Brașov și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, dispoziții
care au următorul cuprins: ă(1) Procedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă

drepturi și obligații privind executarea anumitor servicii, lucrări
sau orice alte prestații.”
Prevederile constituționale pretins încălcate sunt cele ale
art. 16 referitoare la egalitatea în drepturi, ale art. 44 privind
dreptul de proprietate privată și ale art. 57 referitoare la
exercitarea drepturilor și a libertăților.
Examinând critica, Curtea reține că autorul excepției, în fața
aceleiași
instanțe
de
judecată,
a
mai
invocat
neconstituționalitatea textului de lege menționat cu raportare la
aceleași prevederi constituționale și cu motivare identică.
Curtea, prin Decizia nr. 1.111 din 8 septembrie 2009, publicată
în Monitorul Oficial al României, Partea I, nr. 657 din 2 octombrie
2009, a statuat că dispozițiile art. 1 alin. (1) din Ordonanța
Guvernului nr. 5/2001 sunt constituționale. Cu acel prilej, Curtea
a constatat că, potrivit textului de lege criticat, ăcreditorul poate
introduce acțiune pentru obținerea unei somații de plată a unei
sume de bani asumată prin contract, în situația în care creanța
este certă, lichidă și exigibilă. Atunci când izvorăște din contracte
sinalagmatice, creanța nu poate deveni certă, lichidă și exigibilă
decât în condițiile convenite de părțile contractante, astfel încât
dispoziția supusă controlului nu creează, pentru creditor, o
situație privilegiată, în sensul absolvirii sale de obligația
asumată, ci pune la dispoziția sa o procedură specială,
derogatorie de la normele procedurii civile, simplificată și
accelerată pentru recuperarea, cu celeritate, a creanțelor sale.”
De asemenea, Curtea a constatat că ăexecutarea oricărei
obligații de a da determină în mod direct diminuarea
patrimoniului celui obligat să dea. În toate cazurile în care o
asemenea obligație se execută, chiar și în mod silit, pe baza
unei hotărâri judecătorești definitive și irevocabile, prevăzută cu
formulă executorie, atingerea adusă dreptului de proprietate,
prin diminuarea patrimoniului datornicului, se înscrie în limitele
prevederilor constituționale”.
Întrucât nu au intervenit elemente noi, care să justifice
reconsiderarea
jurisprudenței
Curții
Constituționale,
considerentele acestei decizii subzistă și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) din Ordonanța Guvernului nr. 5/2001 privind
procedura somației de plată, excepție ridicată de Societatea Comercială ăTransbus” — S.A. din Brașov în Dosarul
nr. 1.038/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 332/19.V.2010

15

CURTEA CONSTITUȚIONALĂ

D E C I Z I A Nr. 513
din 27 aprilie 2010

referitoare la excepția de neconstituționalitate a dispozițiilor art. 493 alin. 1 și art. 6739
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 493 și art. 6739 din Codul de procedură civilă,
excepție ridicată de Ioan-George Istrate în Dosarul
nr. 11.097/303/2006 al Tribunalului București — Secția a V-a
civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 27 mai 2009, pronunțată în Dosarul
nr. 11.097/303/2006, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 493 și art. 6739 din
Codul de procedură civilă.
Excepția a fost ridicată de Ioan-George Istrate cu ocazia
soluționării apelurilor formulate împotriva Sentinței civile nr. 2.330
din 3 aprilie 2008, pronunțată de Judecătoria Sectorului 6
București într-o cauză civilă având ca obiect partaj bunuri
comune.
În motivarea excepției de neconstituționalitate autorul
acesteia invocă înfrângerea prevederilor constituționale ale
art. 16 alin. (1), art. 44 alin. (1), alin. (2) teza întâi și alin. (3) și
art. 53. În acest sens arată, în esență, că, prin posibilitățile pe
care dispozițiile legale criticate le instituie în favoarea creditorului
unuia dintre soți, lipsesc de conținut garanția constituțională a
dreptului de proprietate privată. De asemenea, arată că
posibilitatea instanței de judecată de a dispune partajarea
bunurilor, la cererea creditorului și când numai unul dintre soți
este debitor, are semnificația restrângerii exercițiului unor
drepturi sau al unor libertăți, respectiv o restrângere a dreptului
de proprietate și a atributelor acestuia. În fine, autorul excepției
susține că dispozițiile de lege criticate înfrâng art. 47 din
Constituție referitoare la dreptul la un trai decent, deoarece
ăse ajunge la situația ca o persoană tânără, fără alte posibilități
materiale, să fie lipsită de dreptul său și să fie obligată să își
continue existența fără a avea o locuință”.

Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, așa cum rezultă
din încheierea de sesizare, îl constituie dispozițiile art. 493 și
art. 6739 din Codul de procedură civilă. În realitate, autorul
excepției critică doar dispozițiile alin. 1 al art. 493 și art. 6739
din Codul de procedură civilă, care au următorul cuprins:
— Art. 493 alin. 1: ăCreditorii personali ai unui debitor
coproprietar sau codevălmaș nu vor putea să urmărească
partea acestuia din imobilele aflate în proprietate comună, ci vor
trebui să ceară mai întâi împărțeala acestora.”;
— Art. 6739: ăLa formarea și atribuirea loturilor, instanța va
ține seama, după caz, și de acordul părților, mărimea cotei-părți
ce se cuvine fiecăreia ori masa bunurilor de împărțit, natura
bunurilor, domiciliul și ocupația părților, faptul că unii dintre
coproprietari, înainte de a se cere împărțeala, au făcut
construcții, îmbunătățiri cu acordul coproprietarilor sau altele
asemenea.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 alin. (1) referitoare la egalitatea în drepturi, art. 44
alin. (1), alin. (2) teza întâi și alin. (3) privind dreptul de
proprietate privată și art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate, Curtea
constată că asupra dispozițiilor art. 493 alin. 1 din Codul de
procedură civilă s-a pronunțat prin Decizia nr. 921 din
18 octombrie 2007, publicată în Monitorul Oficial al României,
Partea I, nr. 790 din 21 noiembrie 2007. Cu acel prilej, Curtea a
reținut că, departe de a contraveni prevederilor art. 44 din
Constituție ce au ca obiect garantarea dreptului de proprietate,
reglementarea legală dedusă controlului le dă expresie, întrucât
împărțeala pe care o instituie, ca o condiție prealabilă imperativă
a realizării creanței față de debitorul coproprietar, constituie o
măsură de protecție a dreptului celuilalt coproprietar, care nu
are calitatea de debitor față de creditorul urmăritor.

16

MONITORUL OFICIAL AL ROMÂNIEI, PARTEA I, Nr. 332/19.V.2010

Așa fiind, dispozițiile art. 493 alin. 1 din Codul de procedură
civilă sunt în concordanță cu prevederile constituționale ale
art. 44, inclusiv cu cele ale art. 53, deoarece acestea sunt
aplicabile numai în ipoteza în care există o restrângere a
exercitării drepturilor și libertăților fundamentale ale cetățenilor,
restrângere care, astfel cum s-a arătat anterior, nu s-a constatat.
În ceea ce privește dispozițiile art. 6739 din Codul de
procedură civilă, se constată că acestea au mai făcut obiectul
controlului de constituționalitate. Astfel, prin Decizia nr. 182 din
8 mai 2003, publicată în Monitorul Oficial al României, Partea I,
nr. 408 din 11 iunie 2003, Curtea a observat că textul de lege
criticat pentru neconstituționalitate stabilește criteriile de care
instanța trebuie să țină seama la formarea și atribuirea loturilor
pentru realizarea împărțelii judiciare. Examinând aceste criterii

legale, Curtea a reținut că existența lor este justificată rațional și
obiectiv, având finalitatea de a îndruma instanța tocmai pentru
a evita arbitrarul în formarea loturilor și atribuirea lor acelor părți
care au un drept de proprietate comună. Textul criticat nu
prevede, prin reglementarea criteriilor, niciun fel de inegalitate
sau discriminare, întrucât, fără a se crea vreo diferențiere, este
aplicabil tuturor părților, în aceeași măsură. În consecință,
Curtea a constatat că nu sunt încălcate dispozițiile art. 16
alin. (1) din Constituție.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 493 alin. 1 și art. 6739 din Codul de procedură civilă, excepție
ridicată de Ioan-George Istrate în Dosarul nr. 11.097/303/2006 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 332/19.V.2010 conține 16 pagini.

Prețul: 3,20 lei

&JUYDGY|443181]
ISSN 1453—4495

