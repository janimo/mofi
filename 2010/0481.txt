Anul 178 (XXII) — Nr. 481

PARTEA I

LEGI, DECRETE, HOTĂRÂRI ȘI ALTE ACTE

Miercuri, 14 iulie 2010

SUMAR

Pagina
Decizia nr. 770 din 3 iunie 2010 referitoare la excepția de
neconstituționalitate a dispozițiilor art. 43 alin. (3) din
Legea nr. 19/2000 privind sistemul public de pensii și
alte drepturi de asigurări sociale ................................

7–8

Decizia nr. 779 din 3 iunie 2010 referitoare la excepția de
neconstituționalitate a prevederilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................

9–10

2–3

Decizia nr. 793 din 3 iunie 2010 referitoare la excepția de
neconstituționalitate a prevederilor art. 4 alin. (1) din
Legea contenciosului administrativ nr. 554/2004 ......

10–11

4–5

Decizia nr. 802 din 3 iunie 2010 referitoare la excepția de
neconstituționalitate a prevederilor art. 58 lit. q) din
Ordonanța de urgență a Guvernului nr. 109/2005
privind transporturile rutiere........................................

11–12

Decizia nr. 804 din 3 iunie 2010 referitoare la excepția de
neconstituționalitate a prevederilor art. 15 din Legea
contenciosului administrativ nr. 554/2004 ..................

13–14

Decizia nr. 805 din 3 iunie 2010 referitoare la excepția de
neconstituționalitate a prevederilor art. 24 alin. (1) din
Legea contenciosului administrativ nr. 554/2004 ......

14–15

DECIZII ALE CURȚII CONSTITUȚIONALE
Decizia nr. 731 din 1 iunie 2010 referitoare la excepția de
neconstituționalitate a prevederilor art. I pct. 2 și 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ, precum și a celor ale art. 2 și 3 din
Ordonanța de urgență a Guvernului nr. 1/2009 privind
unele măsuri în domeniul salarizării personalului din
sectorul bugetar..........................................................
Decizia nr. 733 din 1 iunie 2010 referitoare la excepția de
neconstituționalitate a dispozițiilor art. 91 din Legea
nr. 302/2004
privind
cooperarea
judiciară
internațională în materie penală ................................
Decizia nr. 764 din 3 iunie 2010 referitoare la excepția de
neconstituționalitate a dispozițiilor art. 60 alin. (4) și (5),
precum și ale art. 91 alin. (2) din Legea nr. 567/2004
privind statutul personalului auxiliar de specialitate al
instanțelor judecătorești și al parchetelor de pe lângă
acestea ......................................................................

Pagina

5–7

2

MONITORUL OFICIAL AL ROMÂNIEI, PARTEA I, Nr. 481/14.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 731
din 1 iunie 2010

referitoare la excepția de neconstituționalitate a prevederilor art. I pct. 2 și 3 din Ordonanța
de urgență a Guvernului nr. 151/2008 pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ,
precum și a celor ale art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din sectorul bugetar
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, precum
și a celor ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, excepție ridicată de Sindicatul
Preuniversitar Sector 1, prin reprezentant legal — președinte
Gheorghe Stancu, Sindicatul Învățământ București, prin
reprezentant legal — președinte Simina Croitoru, Sindicatul
Învățământ Sector 5, prin reprezentant legal — președinte prof.
Maria Popa, Sindicatul Învățământului Preuniversitar Sector 3,
prin reprezentant legal — președinte prof. Vasile Pistritu, precum
și de către Sindicatul Independent din Învățământul
Preuniversitar Sector 4, prin reprezentant legal —președinte
prof. Maria Cornelia Becic, în numele membrilor de sindicat, în
dosarele nr. 7.587/3/2009, nr. 2.323/3/2009, nr. 10.271/3/2009,
nr. 2.352/3/2009, nr. 2.348/3/2009 și nr. 6.183/3/2009 ale
Tribunalului București — Secția a VIII-a conflicte de muncă și
asigurări sociale.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție problema conexării
dosarelor nr. 7.890D/2009 — nr. 7.895D/2009, având în vedere
obiectul acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 7.891D/2009 —
nr. 7.895D/2009 la Dosarul nr. 7.890D/2009, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, ca urmare a abrogării reglementării
criticate prin Legea-cadru nr. 330/2009.

C U R T E A,

Prin încheierile din 11 mai 2009, pronunțate în dosarele
nr. 7.587/3/2009 și nr. 2.323/3/2009, Încheierea din 28 mai
2009, pronunțată în Dosarul nr. 10.271/3/2009, precum și prin
încheierile din 3 și 9 iunie 2009, pronunțate în dosarele
nr. 2.352/3/2009, nr. 2.348/3/2009 și nr. 6.183/3/2009,
Tribunalul București — Secția a VIII-a conflicte de muncă și
asigurări sociale a sesizat Curtea Constituțională cu
excepția de neconstituționalitate a prevederilor art. I pct. 2
și 3 din Ordonanța de urgență a Guvernului nr. 151/2008
pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ, precum și a celor
ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, excepție ridicată de
Sindicatul Preuniversitar Sector 1, prin reprezentant legal —
președinte Gheorghe Stancu, Sindicatul Învățământ București,
prin reprezentant legal — președinte Simina Croitoru, Sindicatul
Învățământ Sector 5, prin reprezentant legal — președinte prof.
Maria Popa, Sindicatul Învățământului Preuniversitar Sector 3,
prin reprezentant legal — președinte prof. Vasile Pistritu, precum
și de către Sindicatul Independent din Învățământul
Preuniversitar Sector 4, prin reprezentant legal — președinte
prof. Maria Cornelia Becic, în numele membrilor de sindicat, cu
ocazia soluționării unor acțiuni civile având ca obiect drepturi
bănești.
În motivarea excepției de neconstituționalitate autorii
acesteia apreciază că, prin adoptarea acestor ordonanțe de
urgență, Guvernul refuză să aplice o lege adoptată de
Parlament, ceea ce încalcă prevederile constituționale ale art. 1
alin. (4) și (5), precum și ale art. 61 alin. (1). De asemenea, se
arată că Guvernul a adoptat ordonanțele de urgență cu
încălcarea exigențelor stabilite de art. 115 alin. (4) și (6) din
Constituție, întrucât nu a indicat situația extraordinară care a stat
la baza emiterii acesteia, nu a motivat corespunzător urgența
acestei reglementări și a afectat drepturile constituționale ale
personalului didactic, și anume dreptul la un nivel de trai decent
și protecția socială a muncii. Totodată, se consideră a fi încălcate
și prevederile art. 102 alin. (1) și (2), precum și ale art. 141 din
Constituție, întrucât Guvernul nu a consultat Consiliul Economic
și Social atunci când a adoptat aceste ordonanțe de urgență.
Tribunalul București — Secția a VIII-a conflicte de muncă
și asigurări sociale consideră că excepția de
neconstituționalitate este neîntemeiată, apreciind că prevederile
de lege criticate nu conțin în sine nicio reglementare de natură
să încalce normele constituționale invocate.

MONITORUL OFICIAL AL ROMÂNIEI, PARTEA I, Nr. 481/14.VII.2010
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
formulată este inadmisibilă și invocă în acest sens deciziile Curții
Constituționale nr. 842/2009 și nr. 989/2009.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. I pct. 2 și 3 din Ordonanța de urgență a
Guvernului nr. 151/2008 privind modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, precum și cele ale art. 2 și 3 din Ordonanța
de urgență a Guvernului nr. 1/2009 privind unele măsuri în
domeniul salarizării personalului din sectorul bugetar, publicată
în Monitorul Oficial al României, Partea I, nr. 60 din 30 ianuarie
2009.
În susținerea neconstituționalității acestor prevederi legale,
autorii excepției invocă încălcarea dispozițiilor constituționale ale
art. 1 alin. (4) și (5) referitoare la statul român, art. 41 alin. (2)
privind munca și protecția socială a muncii, art. 47 referitoare la
nivelul de trai, art. 61 alin. (1) privind rolul Parlamentului, ale

3

art. 102 alin. (1) și (2) privind rolul Guvernului, ale art. 115
alin. (4) și (6) privind condițiile de adoptare a ordonanțelor de
urgență, precum și pe cele ale art. 141 privind Consiliul
Economic și Social.
Examinând excepția de neconstituționalitate, Curtea
constată că s-a pronunțat în numeroase rânduri asupra
constituționalității acestor prevederi legale, în cauze în care
motivele de neconstituționalitate, precum și textele din Legea
fundamentală invocate ca fiind încălcate erau identice celor din
prezenta cauză.
În acest sens, prin Decizia nr. 842 din 2 iunie 2009, publicată
în Monitorul Oficial al României, Partea I, nr. 464 din 6 iulie 2009,
sau Decizia nr. 989 din 30 iunie 2009, publicată în Monitorul
Oficial al României, Partea I, nr. 531 din 31 iulie 2009, Curtea a
constatat că prevederile de lege criticate sunt neconstituționale.
Totodată, Curtea observă că, ulterior sesizării instanței de
contencios constituțional, Ordonanța Guvernului nr. 15/2008
privind creșterile salariale ce se vor acorda în anul 2008
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, a fost abrogată prin art. 48 pct. 16 al
cap. VI — Dispoziții finale din Legea-cadru nr. 330/2009 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 762 din
9 noiembrie 2009.
În aceste condiții, Ordonanța de urgență a Guvernului
nr. 151/2008 și Ordonanța de urgență a Guvernului nr. 1/2009,
ca acte normative modificatoare ale Ordonanței Guvernului
nr. 15/2008, sunt și ele abrogate.
Față de această situație, având în vedere că abrogarea
prevederilor legale ce constituie obiect al excepției de
neconstituționalitate a intervenit ulterior sesizării Curții
Constituționale, devin aplicabile dispozițiile art. 29 alin. (1) din
Legea nr. 47/1992 potrivit cărora instanța de contencios
constituțional se pronunță asupra ăunei legi sau ordonanțe ori a
unei dispoziții dintr-o lege sau dintr-o ordonanță în vigoare”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 2 și 3 din Ordonanța de
urgență a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale
ce se vor acorda în anul 2008 personalului din învățământ, precum și a celor ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării personalului din sectorul bugetar, excepție ridicată de Sindicatul Preuniversitar
Sector 1, prin reprezentant legal — președinte Gheorghe Stancu, Sindicatul Învățământ București, prin reprezentant legal —
președinte Simina Croitoru, Sindicatul Învățământ Sector 5, prin reprezentant legal — președinte prof. Maria Popa, Sindicatul
Învățământului Preuniversitar Sector 3, prin reprezentant legal — președinte prof. Vasile Pistritu, precum și de către Sindicatul
Independent din Învățământul Preuniversitar Sector 4, prin reprezentant legal — președinte prof. Maria Cornelia Becic, în numele
membrilor de sindicat, în dosarele nr. 7.587/3/2009, nr. 2.323/3/2009, nr. 10.271/3/2009, nr. 2.352/3/2009, nr. 2.348/3/2009 și
nr. 6.183/3/2009 ale Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 481/14.VII.2010
CURTEA CONSTITUȚIONALĂ

D E C I Z I A Nr. 733
din 1 iunie 2010

referitoare la excepția de neconstituționalitate a dispozițiilor art. 91 din Legea nr. 302/2004
privind cooperarea judiciară internațională în materie penală
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 91 din Legea nr. 302/2004 privind cooperarea
judiciară internațională în materie penală, excepție ridicată de
Radu Stan în Dosarul nr. 259/36/2009 al Curții de Apel
Constanța — Secția penală și pentru cauze cu minori și de
familie.
La apelul nominal lipsesc părțile, față de care procedura de
citare a fost legal îndeplinită.
Autorul excepției a depus o cerere prin care solicită
acordarea unui nou termen de judecată în vederea angajării
unui apărător.
Reprezentantul Ministerului Public se opune cererii
formulate.
Curtea, deliberând asupra cererii formulate, în temeiul art. 14
din Legea nr. 47/1992 și al art. 156 din Codul de procedură
civilă, o respinge ca nefondată, motivat de împrejurarea că de la
data sesizării instanței de contencios constituțional, respectiv
29 noiembrie 2009, și până în prezent a trecut un interval de
timp suficient pentru pregătirea apărării.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 29 noiembrie 2009, pronunțată în Dosarul
nr. 259/36/2009, Curtea de Apel Constanța — Secția penală
și pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 91 din Legea nr. 302/2004 privind
cooperarea judiciară internațională în materie penală,
excepție ridicată de Radu Stan în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 15, art. 16, art. 17, art. 19
alin. (2), art. 21 alin. (3), art. 23 alin. (1) și (2) și art. 24, deoarece
textul criticat instituie doar 3 drepturi: și anume să fie informată
cu privire la conținutul mandatului european de arestare, să fie
asistată de un apărător ales sau numit din oficiu de instanță și,
în cazul în care persoana arestată nu înțelege sau nu vorbește
limba română, are dreptul la un interpret, gratuit, asigurat de
instanță. Or, este evident că, în absența altor drepturi expres
prevăzute, cetățenii români sunt privați de protecție în
străinătate și nu au posibilitatea de a se apăra chiar dacă dețin
probe certe din care să rezulte neimplicarea în faptele pentru
care a fost emis mandatul de arestare. Totodată, mai arată
autorul excepției, textul creează o situație de inegalitate în fața
legii pentru persoane ce săvârșesc infracțiuni în afara teritoriului
țării comparativ cu cei care comit fapte similare pe teritoriul
României.

Curtea de Apel Constanța — Secția penală și pentru
cauze penale cu minori și de familie opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este nefondată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 91 din Legea nr. 302/2004 privind cooperarea
judiciară internațională în materie penală, publicată în Monitorul
Oficial al României, Partea I, nr. 594 din 1 iulie 2004, așa cum
au fost modificate prin Legea nr. 224/2006 pentru modificarea și
completarea Legii nr. 302/2004 privind cooperarea judiciară
internațională în materie penală, publicată în Monitorul Oficial al
României, Partea I, nr. 534 din 21 iunie 2006, care au următorul
conținut: ă(1) Persoana arestată are dreptul să fie informată cu
privire la conținutul mandatului european de arestare.
(2) Persoana arestată are dreptul să fie asistată de un
apărător ales sau numit din oficiu de instanță.
(3) Persoana arestată care nu înțelege sau nu vorbește limba
română are dreptul la interpret, asigurat gratuit de către
instanță.”
Examinând excepția de neconstituționalitate, Curtea
constată că prin Decizia nr. 36 din 15 ianuarie 2008, publicată în
Monitorul Oficial al României, Partea I, nr. 103 din 11 februarie
2008, a respins ca nefondată excepția de neconstituționalitate a
dispozițiilor art. 91 alin. (1) din Legea nr. 302/2004, pentru
considerentele acolo arătate, care își păstrează valabilitatea și
în prezenta cauză.
Distinct de argumentele deciziei menționate mai sus, Curtea
mai constată următoarele:
Critica autorului excepției pornește de la o premisă eronată
potrivit căreia statul român trebuie să-i apere toate drepturile și
libertățile consacrate de Constituție și de alte legi, inclusiv în
situația în care prezervarea acestora se impune în străinătate.
Or, o asemenea critică nu poate fi primită, deoarece nici
Constituția României și nici vreo altă lege nu consacră dreptul la
apărare juridică obligatorie pentru afaceri judiciare ce intră sub
jurisdicția unor alte state. De altfel, un asemenea drept este
prevăzut în legislația română numai expres și limitativ.
În plus, chiar cu prilejul soluționării unei excepții anterioare
invocate de același autor în aceeași cauză, Curtea a statuat,
prin Decizia nr. 1.193 din 24 septembrie 2009, că ăautoritatea
judecătorească română chemată să execute un mandat

MONITORUL OFICIAL AL ROMÂNIEI, PARTEA I, Nr. 481/14.VII.2010
european de arestare poate hotărî asupra predării, dar nu poate
să se pronunțe cu privire la temeinicia măsurii preventive sau a
hotărârii judecătorești pronunțate în statul solicitant. Contestarea
temeiniciei acesteia, deci a hotărârii judecătorești pronunțate
într-un stat membru al Uniunii Europene, se va face în statul în
care s-a emis hotărârea respectivă, unde persoana solicitată va
beneficia de toate garanțiile procesuale existente”.
Așa fiind, protecția invocată de autorul excepției ănu poate fi
convertită într-o cauză de impunitate pentru faptele antisociale
comise pe teritoriul unui stat străin, judecătorul român hotărând
asupra arestării persoanei solicitate în temeiul legii numai după
ce a verificat, în prealabil, dacă au fost respectate condițiile
necesare referitoare la emiterea mandatului, și nicidecum nu se
pronunță cu privire la temeinicia urmăririi sau condamnării
dispuse de autoritatea străină ori asupra oportunității arestării. În
caz contrar, s-ar aduce atingere principiului referitor la
recunoașterea reciprocă a hotărârilor penale. Totodată, este de
semnalat că nu poate fi pus semnul egalității între privarea de
libertate dispusă ca urmare a emiterii unui mandat european de
arestare și cea dispusă ca urmare a emiterii unui mandat de
arestare preventivă emis de judecătorul român în condițiile
Codului de procedură penală.
De asemenea, măsura arestării provizorii dispusă în vederea
predării către un stat membru al Uniunii Europene constituie o
măsură privativă de libertate temporară, în acord cu art. 23
alin. (2) din Constituția României, care satisface pe deplin

5

exigențele constituționale prevăzute de art. 21 și art. 24, partea
având la îndemână toate garanțiile procesuale specifice unui
proces echitabil, sens în care poate invoca unul din motivele de
refuz al executării, are dreptul de a fi informat cu privire la
conținutul mandatului european de arestare, are dreptul de a fi
audiat și asistat de un apărător ales sau numit din oficiu, are
dreptul la un interpret dacă nu înțelege ori nu vorbește limba
română și are posibilitatea de a formula recurs împotriva
hotărârii referitoare la arestare etc.”
În sfârșit, Curtea mai constată că, pentru a opri o eventuală
privare de libertate dispusă se autoritățile judiciare române în
executarea unui mandat european de arestare, partea
interesată are deplina libertate de a se apăra și de a se prezenta
în fața autorității emitente a mandatului. A porni de la premisa
încălcării drepturilor și libertăților fundamentale de către un stat
cu care România a încheiat acorduri reciproce de colaborare
internațională reprezintă un abuz de drept. Simplul fapt că statul
român a semnat un astfel de acord atestă și garantează
protecția drepturilor și libertăților cetățenilor săi atunci când intră
sub jurisdicția autorității contractante, Legea nr. 302/2004 vizând
în ansamblul său forme de cooperare judiciară internațională în
materie penală în limitele prevăzute de art. 3, în condiții de
curtoazie internațională reciprocă, de confidențialitate și după
principiul non bis in idem.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 91 din Legea nr. 302/2004 privind cooperarea judiciară
internațională în materie penală, excepție ridicată de Radu Stan în Dosarul nr. 259/36/2009 al Curții de Apel Constanța — Secția
penală și pentru cauze cu minori și de familie.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 764
din 3 iunie 2010

referitoare la excepția de neconstituționalitate a dispozițiilor art. 60 alin. (4) și (5),
precum și ale art. 91 alin. (2) din Legea nr. 567/2004 privind statutul personalului auxiliar
de specialitate al instanțelor judecătorești și al parchetelor de pe lângă acestea
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 60 alin. (4) și (5), precum și ale art. 91 alin. (2)
din Legea nr. 567/2004 privind statutul personalului auxiliar de
specialitate al instanțelor judecătorești și al parchetelor de pe
lângă acestea, excepție ridicată din oficiu de Curtea de Apel
Constanța — Secția civilă, minori și familie, litigii de muncă și
asigurări sociale în Dosarul nr. 10.458/118/2007.

6

MONITORUL OFICIAL AL ROMÂNIEI, PARTEA I, Nr. 481/14.VII.2010

La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, arătând că textele de lege criticate au fost abrogate
odată cu intrarea în vigoare a Legii-cadru nr. 330/2009 privind
salarizarea unitară a personalului plătit din fonduri publice.
C U R T E A,

având în vedere actele și lucrările dosarului, constată
următoarele:
Prin Încheierea din 1 septembrie 2009, pronunțată în Dosarul
nr. 10.458/118/2007, Curtea de Apel Constanța — Secția
civilă, minori și familie, litigii de muncă și asigurări sociale
a sesizat Curtea Constituțională cu excepția de
neconstituționalitate a dispozițiilor art. 60 alin. (4) și (5),
precum și ale art. 91 alin. (2) din Legea nr. 567/2004 privind
statutul personalului auxiliar de specialitate al instanțelor
judecătorești și al parchetelor de pe lângă acestea, excepție
ridicată de instanța de judecată din oficiu într-o cauză ce are ca
obiect drepturi salariale.
În motivarea excepției de neconstituționalitate instanța
de judecată susține că prevederile art. 91 alin. (2) și art. 60
alin. (4) și (5) din Legea nr. 567/2004 sunt neconstituționale în
raport cu dispozițiile art. 16 alin. (1) și art. 53 din Constituție,
deoarece, prin menținerea salariilor de încadrare pentru grefierii
dactilografi, reîncadrați ca grefieri, acest personal a primit salarii
mai mici decât grefierii de ședință, deși prestau aceeași muncă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul, invocând cele reținute de Curtea Constituțională
prin Decizia nr. 64 din 15 ianuarie 2009, consideră că excepția
de neconstituționalitate nu este întemeiată.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate cu privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 60 alin. (4) și (5), precum și ale art. 91 alin. (2) din
Legea nr. 567/2004 privind statutul personalului auxiliar de
specialitate al instanțelor judecătorești și al parchetelor de pe
lângă acestea, publicată în Monitorul Oficial al României,
Partea I, nr. 1.197 din 14 decembrie 2004, modificată și
completată prin Legea nr. 17/2006, publicată în Monitorul Oficial

al României, Partea I, nr. 48 din 19 ianuarie 2006, dispoziții care
au următorul conținut:
Art. 60 alin. (4) și (5): ă(4) Salarizarea personalului auxiliar
de specialitate, a funcționarilor publici și a personalului
contractual din cadrul instanțelor judecătorești, parchetelor de
pe lângă acestea, precum și din cadrul Ministerului Justiției,
Institutului Național al Magistraturii și Școlii Naționale de Grefieri
se stabilește prin lege specială.
(5) Până la intrarea în vigoare a legii speciale de salarizare,
rămân aplicabile în continuare dispozițiile legale referitoare la
salarizarea personalului prevăzut la alin. (4).”;
Art. 91 alin. (2): ă(2) Grefierii dactilografi ale căror posturi au
fost transformate în posturi de grefieri urmează să fie salarizați
corespunzător legii speciale de salarizare. Tehnicienii criminaliști
din cadrul parchetelor sunt asimilați grefierilor.”
Autorul excepției susține că prevederile legale criticate sunt
neconstituționale în raport cu următoarele texte din Constituție:
art. 16 alin. (1) referitor la egalitatea în fața legii și art. 53 referitor
la restrângerea exercițiului unor drepturi sau al unor libertăți.
În esență, critica de neconstituționalitate constă în aceea că
reglementările legale prevăd menținerea salariilor de încadrare
pentru grefierii dactilografi reîncadrați ca grefieri.
Examinând excepția de neconstituționalitate, Curtea
constată că aspectele puse în discuție de Curtea de Apel
Constanța — Secția civilă, minori și familie, litigii de muncă și
asigurări sociale vizează mai degrabă probleme de interpretare
a textelor de lege criticate și se referă strict la perioada
tranzitorie a reglementării privind salarizarea personalului
auxiliar din justiție, până la intrarea în vigoare a legii speciale la
care se face trimitere. Aceste probleme au fost generate atât de
conținutul inițial al art. 91 alin. (2) din Legea nr. 567/2004, prin
care se arăta că se mențin salariile de încadrare ale grefierilor
dactilografi ale căror posturi au fost transformate în posturi de
grefieri, cât și de noua redactare a acestui text de lege, care nu
mai face o referire expresă cu privire la reglementările
referitoare la salarizare aplicabile până la intrarea în vigoare a
legii speciale. În aceste condiții, au fost aplicate în continuare
dispozițiile inițiale ale art. 91 alin. (2), discriminatorii, potrivit
cărora persoane încadrate pe același post erau supuse unui
regim diferențiat sub aspectul salarizării. Discriminarea apărea
cu atât mai evidentă cu cât, pentru viitor, legiuitorul prevedea o
salarizare egală.
Curtea constată însă că în prezent nu mai este competentă
să sancționeze textele de lege criticate din perspectiva pusă în
discuție de autorul excepției. Astfel, observă că salarizarea
personalului auxiliar de specialitate din cadrul instanțelor și
parchetelor este în momentul de față reglementată prin
dispozițiile Legii-cadru nr. 330/2009 privind salarizarea unitară a
personalului plătit din fonduri publice, publicată în Monitorul
Oficial al României, Partea I, nr. 762 din 9 noiembrie 2009, fără
a se mai păstra diferența de tratament juridic criticată. Or, având
în vedere prevederile art. 29 alin. (1) din Legea nr. 47/1992,
potrivit cărora instanța de contencios constituțional nu se poate
pronunța decât asupra dispozițiilor dintr-o lege sau ordonanță
în vigoare, reiese că excepția de neconstituționalitate a rămas
fără obiect, devenind inadmisibilă.

MONITORUL OFICIAL AL ROMÂNIEI, PARTEA I, Nr. 481/14.VII.2010

7

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 60 alin. (4) și (5), precum și ale
art. 91 alin. (2) din Legea nr. 567/2004 privind statutul personalului auxiliar de specialitate al instanțelor judecătorești și al
parchetelor de pe lângă acestea, excepție ridicată din oficiu de Curtea de Apel Constanța — Secția civilă, minori și familie, litigii
de muncă și asigurări sociale în Dosarul nr. 10.458/118/2007.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 770
din 3 iunie 2010

referitoare la excepția de neconstituționalitate a dispozițiilor art. 43 alin. (3)
din Legea nr. 19/2000 privind sistemul public de pensii și alte drepturi de asigurări sociale
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 43 alin. (3) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Bogdan Mircea în Dosarul
nr. 3.743/107/2009 al Tribunalului Alba — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că, în realitate, autorul excepției solicită modificarea
dispozițiilor de lege criticate, ceea ce excedează competenței
instanței de contencios constituțional.
C U R T E A,

având în vedere actele și lucrările dosarului, constată
următoarele:
Prin Încheierea din 30 septembrie 2009, pronunțată în
Dosarul nr. 3.743/107/2009, Tribunalul Alba — Secția civilă a
sesizat Curtea Constituțională cu excepția de
neconstituționalitate a dispozițiilor art. 43 alin. (3) din Legea
nr. 19/2000 privind sistemul public de pensii și alte drepturi

de asigurări sociale. Excepția a fost ridicată de Bogdan Mircea
cu prilejul soluționării unei contestații la decizia de pensionare.
În motivarea excepției de neconstituționalitate autorul
acesteia susține, în esență, că art. 43 alin. (3) din Legea
nr. 19/2000 prevede posibilitatea persoanelor care au realizat
un stagiu de cotizare de cel puțin 15 ani în zona I de expunere
la radiații sau de 17 ani în zona II de expunere la radiații de a
beneficia de pensie pentru limită de vârstă, indiferent de vârstă.
În situația sa, întrucât a realizat un stagiu de cotizare de 16 ani
și o lună în zona II, nu se poate pensiona decât la vârsta legală
prevăzută de lege pentru obținerea pensiei pentru limită de
vârstă. Pentru acest motiv se consideră discriminat în raport cu
persoanele care au lucrat 17 ani în aceleași condiții, dar care se
pot pensiona la orice vârstă.
Tribunalul Alba — Secția civilă nu a comunicat opinia sa,
deși aceasta a fost solicitată de către Curtea Constituțională prin
Adresa nr. 3.729 din 24 martie 2010.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textul de lege criticat este
constituțional. În acest sens, arată că, potrivit dispozițiilor art. 47
alin. (2) din Constituție, legiuitorul este în drept ca, în
reglementarea cadrului sistemului public de pensii, să
stabilească criteriile și condițiile concrete în care asigurații pot
beneficia de pensie, tipurile de pensii care pot fi acordate,
regulile generale de acordare a acestora și regulile derogatorii

8

MONITORUL OFICIAL AL ROMÂNIEI, PARTEA I, Nr. 481/14.VII.2010

pentru situații deosebite, precum și modul de calcul al pensiilor.
Pensia pentru persoanele care au lucrat în condiții deosebite de
muncă este reglementată ca excepție de la regulile generale,
avându-se în vedere situațiile speciale în care se află anumite
categorii de persoane. Legiuitorul a instituit, în consecință,
norme speciale referitoare la perioadele care se iau în calcul,
stabilind durata minimă a stagiului de cotizare necesar în
vederea ieșirii la pensie pentru limită de vârstă, fapt ce dă
expresie principiului constituțional al egalității care nu are
semnificația uniformității.
Președinții celor două Camere ale Parlamentului și
Guvernul nu au comunicat punctele de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 43 alin. (3) din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000, așa cum au fost modificate prin articolul unic
pct. 13 din Legea nr. 338/2002 privind aprobarea Ordonanței de
urgență a Guvernului nr. 49/2001 privind modificarea și
completarea Legii nr. 19/2000 privind sistemul public de pensii
și alte drepturi de asigurări sociale, publicată în Monitorul Oficial
al României, Partea I, nr. 446 din 25 iunie 2002.
Textul de lege criticat are următoarea redactare:
ă(3) Asigurații care și-au desfășurat activitatea în locurile de
muncă prevăzute la art. 20 lit. b) și care au realizat un stagiu de
cotizare de cel puțin 15 ani în zona I de expunere la radiații sau
de 17 ani în zona II de expunere la radiații beneficiază de pensie
pentru limită de vârstă, indiferent de vârstă.”

Autorul excepției consideră că textul de lege criticat este
contrar următoarelor texte din Constituție: art. 16 alin. (1) privind
egalitatea în drepturi și art. 47 privind dreptul la pensie.
Examinând excepția de neconstituționalitate, Curtea
constată că, în esență, critica autorului excepției are în vedere
diferența de tratament juridic pe care legiuitorul o instituie între
persoanele care au realizat stagii de cotizare în aceleași condiții,
respectiv desfășurând activități în zonele I și II de expunere la
radiații, sub aspectul posibilității de a obține pensia pentru limită
de vârstă. Este avut în vedere numărul de ani care constituie
stagiu de cotizare în condițiile amintite, în funcție de care
asiguratul poate beneficia sau nu de pensia pentru limită de
vârstă, indiferent de vârstă.
Față de aceste susțineri, Curtea constată că, potrivit art. 47
alin. (2) din Constituție, dreptul la pensie este prevăzut de lege.
Legiuitorul are, așadar, competența exclusivă de a stabili
conținutul, limitele și condițiile acordării dreptului la pensie.
Subordonându-se acestor dispoziții constituționale, Legea
nr. 19/2000 a înțeles să stabilească un regim deosebit pentru
persoanele care au realizat stagiile de cotizare în condiții
speciale, având în vedere faptul că sănătatea, dar și viața lor au
fost supuse unor riscuri sporite pe durata desfășurării activității.
Pentru a beneficia de acest tratament juridic deosebit, au fost
instituite o serie de condiții, una dintre cele mai importante fiind
cea a numărului de ani în care s-a realizat stagiul de cotizare în
aceste condiții și pe care legiuitorul, dând expresie dispozițiilor
art. 47 alin. (2) din Constituție, a apreciat-o ca justificând
acordarea acestui beneficiu pentru această categorie de
persoane.
Prin urmare, diferențele de tratament juridic care apar în
funcție de întrunirea sau nu a acestor condiții sub aspectul
acordării pensiei pentru limită de vârstă nu sunt contrare
principiului egalității în drepturi. Astfel, așa cum în mod constant
s-a reținut în jurisprudența Curții Constituționale, acest principiu
nu presupune omogenitate, astfel că situații diferite justifică
instituirea unui tratament juridic diferențiat.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 43 alin. (3) din Legea nr. 19/2000 privind sistemul public de
pensii și alte drepturi de asigurări sociale, excepție ridicată de Bogdan Mircea în Dosarul nr. 3.743/107/2009 al Tribunalului Alba —
Secția civilă.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 481/14.VII.2010

9

CURTEA CONSTITUȚIONALĂ

D E C I Z I A Nr. 779
din 3 iunie 2010

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Yan
Junhao, prin reprezentant legal Chen Aimei, în Dosarul
nr. 11.311/302/CV/2007 al Tribunalului București — Secția a IX-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că partea Oficiul
Român pentru Imigrări a transmis la dosar un punct de vedere
asupra excepției de neconstituționalitate, prin care arată că, în
opinia sa, textele de lege criticate sunt constituționale. Totodată,
magistratul-asistent precizează că la dosar a fost depusă o
declarație din care rezultă că minorul Yan Junhao a renunțat la
cererea de azil.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 22 iunie 2009, pronunțată în Dosarul
nr. 11.311/302/CV/2007, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România. Excepția de
neconstituționalitate a fost ridicată de Yan Junhao, prin
reprezentantul legal Chen Aimei, într-o cauză având ca obiect
soluționarea plângerii formulate de aceasta împotriva hotărârii
Oficiului Român pentru Imigrări de respingere a cererii de
recunoaștere a statutului de refugiat.
În motivarea excepției de neconstituționalitate se susține,
în esență, că dispozițiile art. 26 alin. (1) și alin. (2) pct. 2 din
Legea nr. 122/2006 sunt lipsite de precizie și claritate,
neîndeplinind criteriul calității legii, în înțelesul dat de practica
jurisprudențială a Curții Europene a Drepturilor Omului. Se arată
că prevederile de lege criticate sunt prea ăvagi și imprecise”,
fiind neconstituționale, întrucât nu menționează explicit motivul
protejării vieții de familie ca motiv de acordare a protecției
subsidiare.
Tribunalul București — Secția a IX-a contencios
administrativ și fiscal consideră că excepția de
neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, care au
următorul conținut:
— Art. 26 alin. (1) și alin. (2) pct. 2 — Protecția subsidiară:
ă(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [... ]
2. tortură, tratamente sau pedepse inumane ori
degradante. [ ]”
În opinia autorului excepției de neconstituționalitate, textul de
lege criticat contravine dispozițiilor art. 26 alin. (1) din Constituție
și celor ale art. 8 din Convenția pentru apărarea drepturilor
omului și a libertăților fundamentale, ambele referitoare la
dreptul la viața intimă, familială și privată.
Examinând excepția de neconstituționalitate, Curtea observă
că a mai exercitat controlul de constituționalitate a dispozițiilor
art. 26 alin. (1) și alin. (2) pct. 2 din Legea nr. 122/2006, prin
prisma acelorași critici de neconstituționalitate ca și cele
formulate în prezentul dosar și prin raportare la aceleași texte
constituționale și convenționale. Dintre deciziile pronunțate în
această materie pot fi amintite Decizia nr. 363 din 17 martie
2009, publicată în Monitorul Oficial al României, Partea I, nr. 277
din 28 martie 2009, Decizia nr. 863 din 10 iulie 2008, publicată
în Monitorul Oficial al României, Partea I, nr. 590 din 6 august
2008, Decizia nr. 648 din 5 octombrie 2006, publicată în
Monitorul Oficial al României, Partea I, nr. 971 din 5 decembrie
2006, și Decizia nr. 345 din 28 iunie 2005, publicată în Monitorul
Oficial al României, Partea I, nr. 775 din 25 august 2005.
Întrucât nu au intervenit elemente noi, de natură să justifice
reconsiderarea acestei jurisprudențe, soluția pronunțată cu
acele prilejuri și argumentele pe care aceasta s-a bazat își
mențin valabilitatea și în cauza de față.

10

MONITORUL OFICIAL AL ROMÂNIEI, PARTEA I, Nr. 481/14.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. (1) și alin. (2) pct. 2 din Legea nr. 122/2006 privind
azilul în România, excepție ridicată de Yan Junhao, prin reprezentant legal Chen Aimei, în Dosarul nr. 11.311/302/CV/2007 al
Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 793
din 3 iunie 2010

referitoare la excepția de neconstituționalitate a prevederilor art. 4 alin. (1)
din Legea contenciosului administrativ nr. 554/2004
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 4 alin. (1) din Legea contenciosului
administrativ nr. 554/2004, excepție ridicată de Ana MocanuSuciu în Dosarul nr. 2.139/85/2009 al Tribunalului Sibiu —
Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că autoarea excepției
a transmis la dosar o cerere prin care solicită judecarea cauzei
în lipsa sa și admiterea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2009, pronunțată în Dosarul
nr. 2.139/85/2009, Tribunalul Sibiu — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
prevederilor art. 4 alin. (1) din Legea contenciosului
administrativ nr. 554/2004. Excepția de neconstituționalitate a
fost ridicată de Ana Mocanu-Suciu într-un litigiu de contencios
administrativ având ca obiect soluționarea excepției de
nelegalitate a unui act administrativ.

În motivarea excepției de neconstituționalitate se susține
că textul de lege criticat este neconstituțional, întrucât persoana
interesată nu poate invoca ilegalitatea actului normativ pe care
se întemeiază actul individual, ceea ce dă naștere unei puteri
discreționare excesive autorităților administrative, înfrângând
astfel principiul legalității statuat prin art. 1 alin. (5) din Legea
fundamentală. Precizează că, prin interzicerea implicită a
controlului indirect având ca obiect acte administrative
normative, accesul la justiție este restricționat, ca și dreptul de
a se adresa instanței în condițiile art. 52 din Constituție. Se
susține că, de vreme ce în art. 21 și 52 din Constituție nu se face
distincție între natura normativă și individuală a actului atacat,
nici legiuitorul nu este îndrituit să facă o asemenea distincție și
să restrângă exercitarea dreptului persoanelor de a-și apăra
interesele în fața instanțelor de judecată. Arată că, în forma
actuală a dispoziției de lege criticate, este înlăturat un mijloc
esențial de apărare a drepturilor persoanelor.
Tribunalul Sibiu — Secția comercială și de contencios
administrativ consideră că modificările aduse art. 4 din Legea
contenciosului administrativ nr. 554/2004 prin Legea
nr. 262/2007 restrâng obiectul excepției de nelegalitate la actul
administrativ unilateral individual, lăsând neclarificată situația
actului administrativ unilateral normativ, fără ca legiuitorul să fi
explicat motivul pentru care a scos această categorie de acte
administrative de sub incidența art. 4 din Legea nr. 554/2004.
Conchide că se încalcă art. 21 și 52 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 481/14.VII.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004. Ca urmare a modificărilor
survenite prin Legea nr. 262/2007, publicată în Monitorul Oficial
al României, Partea I, nr. 510 din 30 iulie 2007, textul de lege
criticat are următorul cuprins:
— Art. 4 alin. (1): ăLegalitatea unui act administrativ unilateral
cu caracter individual, indiferent de data emiterii acestuia, poate
fi cercetată oricând în cadrul unui proces, pe cale de excepție,
din oficiu sau la cererea părții interesate. În acest caz, instanța,
constatând că de actul administrativ depinde soluționarea
litigiului pe fond, sesizează, prin încheiere motivată, instanța de
contencios administrativ competentă și suspendă cauza.
Încheierea de sesizare a instanței de contencios administrativ
nu este supusă niciunei căi de atac, iar încheierea prin care se
respinge cererea de sesizare poate fi atacată odată cu fondul.

11

Suspendarea cauzei nu se dispune în ipoteza în care instanța în
fața căreia s-a ridicat excepția de nelegalitate este instanța de
contencios administrativ competentă să o soluționeze.”
În opinia autorului excepției de neconstituționalitate, textul de
lege criticat contravine următoarelor prevederi din Legea
fundamentală: art. 1 alin. (5) care instituie obligativitatea
respectării Constituției, a supremației sale și a legilor, art. 21
care garantează dreptul de acces liber la justiție, art. 52 privind
dreptul persoanei vătămate de o autoritate publică și art. 53
referitor la restrângerea exercițiului unor drepturi sau al unor
libertăți.
Examinând excepția de neconstituționalitate, Curtea observă
că, prin mai multe decizii, s-a pronunțat asupra constituționalității
prevederilor art. 4 alin. (1) din Legea contenciosului administrativ
nr. 554/2004, sub aspectul unor critici asemănătoare celor
formulate și în prezenta cauză. În acest sens pot fi menționate,
cu titlu exemplificativ, Decizia nr. 342 din 17 martie 2009,
publicată în Monitorul Oficial al României, Partea I, nr. 276 din
28 aprilie 2009, și Decizia nr. 1.569 din 19 noiembrie 2009,
publicată în Monitorul Oficial al României, Partea I, nr. 21 din
12 ianuarie 2010.
Întrucât în cauza de față nu au intervenit elemente noi, care
să justifice reconsiderarea acestei jurisprudențe, se impune
păstrarea soluției pronunțate cu acele prilejuri și argumentele
pe care aceasta s-a bazat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 alin. (1) din Legea contenciosului administrativ nr. 554/2004,
excepție ridicată de Ana Mocanu-Suciu în Dosarul nr. 2.139/85/2009 al Tribunalului Sibiu — Secția comercială și de contencios
administrativ.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 802
din 3 iunie 2010

referitoare la excepția de neconstituționalitate a prevederilor art. 58 lit. q) din Ordonanța de urgență
a Guvernului nr. 109/2005 privind transporturile rutiere
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 58 lit. q) din Ordonanța de urgență a
Guvernului nr. 109/2005 privind transporturile rutiere, excepție
ridicată de Societatea Comercială ăTinioris Mar” — S.R.L. din
Constanța în Dosarul nr. 7.293/212/2009 al Judecătoriei
Constanța — Secția civilă și care formează obiectul Dosarului
Curții Constituționale nr. 147D/2010.
La apelul nominal se constată lipsa părților, față de care
procedura de citare a fost legal îndeplinită.

12

MONITORUL OFICIAL AL ROMÂNIEI, PARTEA I, Nr. 481/14.VII.2010

Curtea dispune a se face apelul și în dosarele nr. 504—
508D/2010, având ca obiect aceeași excepție de
neconstituționalitate, ridicată de același autor în dosarele
nr. 7.294/212/2009, nr. 7.266/212/2009, nr. 7.298/212/2009,
nr. 7.264/212/2009 și nr. 7.263/212/2009 ale aceleiași instanțe
de judecată.
Se constată lipsa părților, față de care procedura de citare a
fost legal îndeplinită.
Curtea, din oficiu, văzând identitatea de obiect a acestor
cauze, pune în discuție problema conexării lor.
Reprezentantul Ministerului Public este de acord cu
admiterea excepției de conexitate a dosarelor menționate.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 504—508D/2010
la Dosarul nr. 147D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 8 decembrie 2009, respectiv din 19
ianuarie 2010, pronunțate în dosarele nr. 7.293/212/2009,
nr. 7.294/212/2009, nr. 7.266/212/2009, nr. 7.298/212/2009,
nr. 7.264/212/2009 și nr. 7.263/212/2009, Judecătoria
Constanța — Secția civilă a sesizat Curtea Constituțională
cu excepția de neconstituționalitate a dispozițiilor art. 58
lit. q) din Ordonanța de urgență a Guvernului nr. 109/2005
privind transporturile rutiere.
Excepțiile au fost ridicate de Societatea Comercială ăTinioris
Mar” — S.R.L. din Constanța în cauze având ca obiect
soluționarea unor plângeri contravenționale.
În motivarea excepției de neconstituționalitate, având un
conținut identic, autorul acesteia susține că textul de lege
menționat îngrădește dreptul la liberă circulație în țară și în
străinătate și libertatea economică, deoarece a fost sancționat
în mod abuziv cu amendă contravențională pentru faptul că a
rulat cu autovehiculul de transport persoane printr-o localitate
intermediară, ce nu era menționată expres în licența de traseu,
dar care era punctul de legătură dintre două localități pentru care
deține licență.
Judecătoria Constanța — Secția civilă nu își exprimă
opinia cu privire la temeinicia excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 58 lit. q) din Ordonanța de urgență a Guvernului
nr. 109/2005 privind transporturile rutiere, publicată în Monitorul
Oficial al României, Partea I, nr. 655 din 22 iulie 2005, astfel cum
au fost modificate prin art. I pct. 67 din Legea nr. 102/2006
pentru aprobarea Ordonanței de urgență a Guvernului
nr. 109/2005 privind transporturile rutiere, publicată în Monitorul
Oficial al României, Partea I, nr. 398 din 9 mai 2006. Textul de
lege criticat are următorul cuprins:
— Art. 58: ăConstituie contravenții următoarele fapte: [...]
q) nerespectarea prevederilor licenței de traseu, ale
autorizației de transport internațional sau ale graficului de
circulație.”
În opinia autorului excepției de neconstituționalitate, textul de
lege criticat contravine dispozițiilor art. 25 — Libera circulație și
art. 45 — Libertatea economică din Legea fundamentală.
Examinând excepția de neconstituționalitate, Curtea
constată că susținerile autorului excepției sunt formulate prin
prisma situației concrete în care acesta se află, situație dedusă,
de altfel, judecății instanței de drept comun.
Astfel, potrivit criticilor de neconstituționalitate, dispozițiile
art. 58 lit. q) din Ordonanța de urgență a Guvernului
nr. 109/2005 privind transporturile rutiere contravin dreptului la
liberă circulație și libertății economice deoarece autorul excepției
a fost sancționat ăîn mod abuziv” cu amendă contravențională
pentru faptul că a rulat cu autovehiculul de transport persoane
printr-o localitate intermediară între cele două localități
menționate expres în licența de traseu, dar care era punctul de
legătură dintre acestea. Or, o astfel de motivare nu poate susține
teza neconstituționalității unei norme legale, ci constituie
aspecte de fapt, asupra cărora instanța judecătorească este
competentă să se pronunțe, prin interpretarea și aplicarea legii
la specificul cauzei deduse soluționării. Pretinsa contradicție
dintre un text de lege și o prevedere din Constituție implică
prezentarea unor argumente de drept, valabile independent de
circumstanțele unei anumite spețe, în caz contrar excepția de
neconstituționalitate fiind inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 58 lit. q) din Ordonanța de urgență a
Guvernului nr. 109/2005 privind transporturile rutiere, excepție ridicată de Societatea Comercială ăTinioris Mar” — S.R.L. din
Constanța în dosarele nr. 7.293/212/2009, nr. 7.294/212/2009, nr. 7.266/212/2009, nr. 7.298/212/2009, nr. 7.264/212/2009 și
nr. 7.263/212/2009 ale Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 481/14.VII.2010

13

CURTEA CONSTITUȚIONALĂ

D E C I Z I A Nr. 804
din 3 iunie 2010

referitoare la excepția de neconstituționalitate a prevederilor art. 15
din Legea contenciosului administrativ nr. 554/2004
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor art. 15 din Legea contenciosului administrativ
nr. 554/2004, excepție ridicată de intimata-reclamantă
Societatea Comercială ăLamdro” — S.A. București în Dosarul
nr. 6.190/2/2008 al Înaltei Curți de Casație și Justiție — Secția
de contencios administrativ și fiscal.
La apelul nominal răspunde autorul excepției, prin avocat
Cristian Stănescu, cu împuternicire avocațială depusă la dosar,
lipsind partea Agenția Națională pentru Administrare Fiscală,
față de care procedura de citare a fost legal îndeplinită.
Magistratul-asistent informează Curtea asupra faptului că
partea lipsă a transmis la dosarul cauzei note scrise, prin care
argumentează și solicită respingerea excepției de
neconstituționalitate.
Cauza fiind în stare de judecată, președintele Curții acordă
cuvântul reprezentantului autorului excepției. Acesta, reiterând
cele menționate în motivarea scrisă, susține, în esență,
admiterea excepției de neconstituționalitate, deoarece textul de
lege criticat nu prevede criterii clare pentru suspendarea unui
act administrativ, fiind încălcate astfel accesul liber la justiție și
egalitatea părților și deschizându-se, totodată, calea unor
abuzuri ale judecătorului.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
indicând, în acest sens, exemple din jurisprudența în materie a
Curții Constituționale, respectiv deciziile nr. 804/2007 și
nr. 939/2006.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2009, pronunțată în Dosarul
nr. 6.190/2/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 15 din Legea contenciosului administrativ
nr. 554/2004.
Excepția de neconstituționalitate a fost ridicată de intimatareclamantă Societatea Comercială ăLamdro” — S.A. București
într-o cauză având ca obiect soluționarea cererii de suspendare
a executării unui act administrativ.
În motivarea excepției de neconstituționalitate autorul
arată, în esență, că ădispozițiile legale criticate nu prevăd criterii
clare pentru a determina situațiile în care suspendarea
executării unui act administrativ unilateral poate fi dispusă de
către instanță și, fiind lăsată la aprecierea judecătorului, există
riscul erorii sau al abuzului, situație în care se creează o stare
de pericol pentru persoana vătămată în ceea ce privește
protecția recunoscută prin dispozițiile constituționale ale
accesului liber la justiție și a unui proces echitabil”.

Înalta Curte de Casație și Justiție — Secția de contencios
administrativ și fiscal, exprimându-și opinia asupra excepției,
arată că textul criticat ănu privește un aspect de
neconstituționalitate, ci o presupusă omisiune de reglementare
de către legislativ. Or, potrivit art. 2 alin. (3) din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15 din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, astfel cum au fost modificate
prin art. I pct. 21 din Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007, care au următorul cuprins:
— Art. 15: ă(1) Suspendarea executării actului administrativ
unilateral poate fi solicitată de reclamant, pentru motivele
prevăzute la art. 14, și prin cererea adresată instanței
competente pentru anularea, în tot sau în parte, a actului atacat.
În acest caz, instanța poate dispune suspendarea actului
administrativ atacat, până la soluționarea definitivă și irevocabilă
a cauzei. Cererea de suspendare se poate formula o dată cu
acțiunea principală sau printr-o acțiune separată, până la
soluționarea acțiunii în fond.
(2) Dispozițiile art. 14 alin. (2)—(7) se aplică în mod
corespunzător.
(3) Hotărârea dată cererii de suspendare este executorie de
drept, iar introducerea recursului, potrivit art. 14 alin. (4), nu
suspendă executarea.
(4) În ipoteza admiterii acțiunii de fond, măsura suspendării,
dispusă în condițiile art. 14, se prelungește de drept până la
soluționarea definitivă și irevocabilă a cauzei, chiar dacă
reclamantul nu a solicitat suspendarea executării actului
administrativ în temeiul alin. (1).”
În opinia autorului excepției de neconstituționalitate, textul de
lege criticat contravine următoarelor dispoziții din Legea
fundamentală: art. 16 alin. (1) și (2), care prevede egalitatea

14

MONITORUL OFICIAL AL ROMÂNIEI, PARTEA I, Nr. 481/14.VII.2010

cetățenilor în fața legii și a autorităților publice și că nimeni nu
este mai presus de lege; art. 21 alin. (3), care consacră dreptul
părților la un proces echitabil, soluționat într-un termen
rezonabil; art. 52 alin. (1) și (2) referitor la dreptul persoanei
vătămate de o autoritate publică și art. 124 alin. (2) potrivit căruia
justiția este unică, imparțială și egală pentru toți.
Examinând excepția de neconstituționalitate, Curtea
Constituțională constată că s-a mai pronunțat asupra
prevederilor de lege criticate, prin raportare la aceleași texte
constituționale și din perspectiva unor critici similare, prin
Decizia nr. 750 din 12 mai 2009, publicată în Monitorul Oficial al

României, Partea I, nr. 467 din 7 iulie 2009, Decizia nr. 804 din
27 septembrie 2007, publicată în Monitorul Oficial al României,
Partea I, nr. 715 din 23 octombrie 2007. Prin aceste decizii,
Curtea a reținut, pentru argumentele acolo expuse, că
dispozițiile art. 15 din Legea contenciosului administrativ
nr. 554/2004 nu contravin normelor fundamentale invocate și în
prezenta cauză.
În lipsa unor elemente noi, de natură a modifica jurisprudența
Curții în materie, cele statuate în deciziile indicate își mențin
valabilitatea și în acest dosar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 15 din Legea contenciosului administrativ
nr. 554/2004, excepție ridicată de intimata-reclamantă Societatea Comercială ăLamdro” — S.A. București în Dosarul nr.
6.190/2/2008 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 805
din 3 iunie 2010

referitoare la excepția de neconstituționalitate a prevederilor art. 24 alin. (1)
din Legea contenciosului administrativ nr. 554/2004
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 24 alin. (1) din Legea contenciosului
administrativ nr. 554/2004, excepție ridicată de Autoritatea
Națională pentru Restituirea Proprietăților în Dosarul
nr. 20.783/3/2009 al Curții de Apel București — Secția a VIII-a
contencios administrativ și fiscal.
La apelul nominal răspunde, pentru partea Dumitru Hagi,
domnul avocat Eugen Sebastian Cudrici, membru al Baroului
București. Se constată lipsa autorului excepției, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul apărătorului ales al părții Dumitru Hagi, care solicită
respingerea excepției de neconstituționalitate ca neîntemeiată.
În acest sens, arată că Autoritatea Națională pentru Restituirea
Proprietăților invocă în mod abuziv imposibilitatea de a lua

cunoștință de dispozițiile hotărârilor judecătorești pronunțate
împotriva sa ca justificare pentru refuzul de a le pune în
executare.
Reprezentantul Ministerului Public pune concluzii de
respingere a excepției ca neîntemeiată, invocând jurisprudența
în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2010, pronunțată în Dosarul
nr. 20.783/3/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 24 alin. (1) din Legea contenciosului
administrativ nr. 554/2004. Excepția de neconstituționalitate a
fost ridicată de Autoritatea Națională pentru Restituirea
Proprietăților într-un litigiu de contencios administrativ având ca
obiect ăsancțiune pentru neexecutare hotărâre”.
În motivarea excepției de neconstituționalitate autorul
acesteia susține că necomunicarea hotărârilor pronunțate de
instanțe în soluționarea recursurilor creează o situație
defavorabilă pentru părțile care nu s-au putut prezenta la
proces, în comparație cu părțile aflate în procedura de judecată

MONITORUL OFICIAL AL ROMÂNIEI, PARTEA I, Nr. 481/14.VII.2010
a fondului sau a apelului. Ca urmare a faptului că hotărârile
instanței de recurs nu se comunică și nu se publică, se poate
pierde termenul de introducere a cererii de contestație în
anulare sau de revizuire. Precizează că, din cauza personalului
insuficient, a solicitat judecata în lipsă în toate etapele
procesuale. În aceste condiții, susține că se încalcă dispozițiile
art. 21 din Carta Drepturilor Fundamentale a Uniunii Europene,
care prevăd interzicerea oricărei forme de discriminare,
enumerând exemplificativ și nu limitativ cele mai frecvente forme
de discriminare.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, în punctul său de vedere, consideră că excepția
de neconstituționalitate invocată este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
apărătorului părții Dumitru Hagi, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

15

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 24 alin. (1) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificată
și completată prin Legea nr. 262/2007, publicată în Monitorul
Oficial al României, Partea I, nr. 510 din 30 iulie 2007. Textul de
lege criticat are următorul cuprins:
— Art. 24 alin. (1): ă(1) Dacă în urma admiterii acțiunii
autoritatea publică este obligată să încheie, să înlocuiască sau
să modifice actul administrativ, să elibereze un alt înscris sau
să efectueze anumite operațiuni administrative, executarea
hotărârii definitive și irevocabile se face în termenul prevăzut în
cuprinsul acesteia, iar în lipsa unui astfel de termen, în cel mult
30 de zile de la data rămânerii irevocabile a hotărârii.”
În opinia autorului excepției de neconstituționalitate, textul de
lege criticat contravine dispozițiilor art. 31 alin. (2) și art. 124
alin. (2) din Legea fundamentală, precum și ale art. 21 din Carta
Drepturilor Fundamentale a Uniunii Europene —
ăNediscriminarea”, coroborate cu cele ale art. 148 din Constituție —
ăIntegrarea în Uniunea Europeană”.
Examinând excepția de neconstituționalitate, Curtea observă
că s-a mai pronunțat, prin prisma unor critici similare, asupra
constituționalității prevederilor de lege ce formează obiectul
prezentei excepții, prin Decizia nr. 920 din 23 iunie 2009,
publicată în Monitorul Oficial al României, Partea I, nr. 575 din
18 august 2009, prilej cu care a constatat că nu aduc atingere
nici principiului egalității, garantat la nivel constituțional, nici
dreptului la apărare. Întrucât în cauza de față nu au intervenit
elemente noi, care să justifice reconsiderarea acestei
jurisprudențe, se impune menținerea soluției pronunțate cu
acele prilejuri și argumentele pe care aceasta s-a bazat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 24 alin. (1) din Legea contenciosului administrativ
nr. 554/2004, excepție ridicată de Autoritatea Națională pentru Restituirea Proprietăților în Dosarul nr. 20.783/3/2009 al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 481/14.VII.2010 conține 16 pagini.

Prețul: 3,20 lei

&JUYDGY|444676]
ISSN 1453—4495

