CristinaGabriela F.
Popescu

PARTEA I

Anul 178 (XXII) — Nr. 164

Luni, 15 martie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 131 din 25 februarie 2010 referitoare la excepția de
neconstituționalitate a prevederilor art. 4 alin. (4) și
art. 11 alin. (1) din Ordonanța de urgență a Guvernului
nr. 194/2002 privind regimul străinilor în România ....

2–3

Decizia nr. 143 din 25 februarie 2010 referitoare la excepția de
neconstituționalitate a dispozițiilor art. 3 pct. 1 lit. a) și
pct. 6, art. 33, art. 42 alin. (1) și art. 47 alin. (1) și (3)
din Legea nr. 85/2006 privind procedura insolvenței ....

3–6

Decizia nr. 150 din 25 februarie 2010 referitoare la excepția de
neconstituționalitate a dispozițiilor art. 78 alin. (2) din
Legea nr. 53/2003 — Codul muncii ..........................

6–8

Decizia nr. 167 din 25 februarie 2010 referitoare la excepția de
neconstituționalitate a dispozițiilor art. 286—288 din
Legea nr. 53/2003 — Codul muncii, ale art. 74, art. 75
și art. 77 din Legea nr. 168/1999 privind soluționarea
conflictelor de muncă și ale art. 164 din Codul de
procedură civilă ..........................................................

8–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.31. — Ordin al ministrului apărării naționale privind
resubordonarea Universității Naționale de Apărare
ăCarol I” ......................................................................

10

M.32. — Ordin al ministrului apărării naționale pentru
aprobarea atribuțiilor directorului Oficiului Național
pentru Cultul Eroilor....................................................

11

72.

— Ordin al președintelui Autorității Naționale pentru
Protecția Consumatorilor privind unele măsuri de
informare a consumatorilor ........................................

Digitally signed by CristinaGabriela F. Popescu
Date: 2010.03.15 12:34:41
+02:00
Reason: Regia Autonoma
Monitorul Oficial
Location: Bucuresti

11–15

2

MONITORUL OFICIAL AL ROMÂNIEI, PARTEA I, Nr. 164/15.III.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 131
din 25 februarie 2010

referitoare la excepția de neconstituționalitate a prevederilor art. 4 alin. (4) și art. 11 alin. (1)
din Ordonanța de urgență a Guvernului nr. 194/2002 privind regimul străinilor în România
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 4 alin. (4) și art. 11 alin. (1) din Ordonanța de
urgență a Guvernului nr. 194/2002 privind regimul străinilor în
România, excepție ridicată de Lin Liming în Dosarul
nr. 2.126/2/2009 al Curții de Apel București — Secția a VIII-a
contencios administrativ și fiscal.
La apelul nominal răspunde autoarea excepției, lipsind
partea Oficiul Român pentru Imigrări, față de care procedura de
citare a fost legal îndeplinită.
Curtea dispune a se face apelul și în Dosarul
nr. 5.350D/2009 având ca obiect aceeași excepție de
neconstituționalitate, ridicată de Hou Shouhuo în Dosarul
nr. 2.719/2/2009 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
În ambele dosare se prezintă domnul Ioan Budura, interpret
autorizat de limba chineză.
Curtea, din oficiu, pune în discuție conexarea dosarelor.
Autorul prezent și reprezentantul Ministerului Public sunt de
acord cu conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 5.350D/2009 la Dosarul
nr. 5.054D/2009, care a fost primul înregistrat.
Cauza fiind în stare de judecată, președintele acordă
cuvântul autoarei excepției de neconstituționalitate ce formează
obiectul Dosarului nr. 5.054D/2009. Aceasta solicită, prin
interpret, admiterea excepției, precizând că Oficiul Român
pentru Imigrări a dispus returnarea sa, fără să îi acorde suficient
timp pentru a introduce o plângere.
Reprezentantul Ministerului Public pune concluzii de
respingere a excepției de neconstituționalitate, ca inadmisibilă,
întrucât motivările excepției vizează complinirea unor omisiuni
de reglementare.
C U R T E A,

având în vedere actele și lucrările dosarelor, constată
următoarele:
Prin încheierile din 9 iunie 2009 și 12 mai 2009, pronunțate
în dosarele nr. 2.126/2/2009 și nr. 2.719/2/2009, Curtea de Apel
București — Secția a VIII-a contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 4 alin. (4) și art. 11
alin. (1) din Ordonanța de urgență a Guvernului nr. 194/2002
privind regimul străinilor în România. Excepțiile au fost

ridicate de Lin Liming și Hou Shouhuo în cauze având ca obiect
menținerea regimului tolerării șederii pe teritoriul României,
respectiv soluționarea plângerii împotriva unei decizii de
returnare de pe teritoriul României.
În motivările excepțiilor de neconstituționalitate, având
un conținut similar, se susține, în esență, că textele de lege
criticate sunt lipsite de precizie și claritate, neîndeplinind criteriul
de calitate prevăzut de Convenția pentru apărarea drepturilor
omului și a libertăților fundamentale, în înțelesul dat de practica
jurisprudențială a Curții Europene a Drepturilor Omului. Aceasta
deoarece textele de lege criticate nu prevăd cu privire la situații
similare cu cele în care autorii excepției se află. În acest sens,
arată că este posibil ca Oficiul Român pentru Imigrări să emită
o decizie de returnare a străinului în același moment în care îi
comunică acestuia decizia de respingere a cererii de acordare
a regimului tolerării pe teritoriul României, așadar înainte de
expirarea termenului legal de contestare a deciziei de
respingere a cererii de menținere a regimului de tolerare. O
astfel de situație are drept consecință transformarea dreptului
la justiție într-un drept formal și iluzoriu, actul de justiție fiind golit
de conținutul său.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază, în punctul său de vedere
transmis în Dosarul nr. 5.054D/2009, că prevederile de lege ce
formează obiect al excepției nu împiedică părțile interesate să
apeleze la instanțele judecătorești și să se prevaleze de toate
garanțiile procesuale care condiționează, într-o societate
democratică, procesul echitabil.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, susținerile autorului prezent, rapoartele
întocmite de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (4) și art. 11 alin. (1) din Ordonanța de
urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul conținut:
— Art. 4 alin. (4): ă(4) Străinii aflați pe teritoriul României sunt
obligați să respecte scopul pentru care li s-a acordat dreptul de

MONITORUL OFICIAL AL ROMÂNIEI, PARTEA I, Nr. 164/15.III.2010
a intra și, după caz, de a rămâne pe teritoriul României, să nu
rămână pe teritoriul României peste perioada pentru care li s-a
aprobat șederea, precum și să depună toate diligențele
necesare pentru a ieși din România până la expirarea acestei
perioade.”;
— Art. 11 alin. (1): ăStrăinii aflați temporar în mod legal în
România pot rămâne pe teritoriul statului român numai până la
data la care încetează dreptul de ședere stabilit prin viză sau,
după caz, prin permisul de ședere.”
În opinia autorilor excepției, textele de lege criticate contravin
dispozițiilor art. 21 din Constituție privind accesul liber la justiție
și celor ale art. 6 paragraful 1 din Convenția pentru apărarea
drepturilor omului și a libertăților fundamentale, care consacră
dreptul la un proces echitabil.
Examinând excepția de neconstituționalitate, Curtea observă
că argumentele formulate de autorii acesteia în motivarea
pretinsei neconstituționalități a textelor de lege criticate

3

constituie, în realitate, consecințe ale modalității de aplicare în
practică a acestora. Or, lămurirea aspectelor legate de aplicarea
și interpretarea legii la spețe individual determinate revine
exclusiv instanțelor de judecată învestite cu soluționarea litigiilor
în cadrul cărora au fost ridicate excepțiile de neconstituționalitate, excedând competenței Curții Constituționale.
Totodată, Curtea constată că autorii excepției își întemeiază
criticile și pe lipsa din cuprinsul Ordonanței de urgență a
Guvernului nr. 194/2002 a unor prevederi care să prevină
posibilitatea apariției în practică a situațiilor concrete descrise
de aceștia în cuprinsul motivărilor scrise ale excepției. Instanța
de contencios constituțional nu poate examina, însă, astfel de
critici, întrucât, potrivit art. 2 alin. (3) din Legea nr. 47/1992,
aceasta se pronunță numai asupra constituționalității actelor cu
privire la care a fost sesizată, fără a putea modifica sau
completa prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 4 alin. (4) și art. 11 alin. (1) din Ordonanța
de urgență a Guvernului nr. 194/2002 privind regimul străinilor în România, excepție ridicată de Lin Liming în Dosarul
nr. 2.126/2/2009 al Curții de Apel București — Secția a VIII-a contencios administrativ și fiscal și de Hou Shouhuo în Dosarul
nr. 2.719/2/2009 al aceleiași instanțe.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 143
din 25 februarie 2010

referitoare la excepția de neconstituționalitate a dispozițiilor art. 3 pct. 1 lit. a) și pct. 6, art. 33,
art. 42 alin. (1) și art. 47 alin. (1) și (3) din Legea nr. 85/2006 privind procedura insolvenței
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 3 pct. 1 lit. a) și pct. 6, art. 33, art. 42 alin. (1)
și art. 47 alin. (1) și (3) din Legea nr. 85/2006 privind procedura
insolvenței, excepție ridicată de Societatea Comercială ăZen
Pharm” — S.R.L. din Craiova în Dosarul nr. 16.694/63/2008 al
Tribunalului Dolj — Secția comercială.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin încheierile din 4 martie 2009 și 24 iunie 2009, pronunțate
în Dosarul nr. 16.694/63/2008, Tribunalul Dolj — Secția
comercială a sesizat Curtea Constituțională cu excepția de
neconstituționalitate a dispozițiilor art. 3 pct. 1 lit. a) și pct. 6,
art. 33, art. 42 alin. (1) și art. 47 alin. (1) și (3) din Legea
nr. 85/2006 privind procedura insolvenței, excepție ridicată
de Societatea Comercială ăZen Pharm” — S.R.L. din Craiova
într-o cauză având ca obiect cereri ale creditorilor pentru
deschiderea procedurii insolvenței.

4

MONITORUL OFICIAL AL ROMÂNIEI, PARTEA I, Nr. 164/15.III.2010

În motivarea excepției de neconstituționalitate se
apreciază că art. 3 pct. 1 lit. a) din Legea nr. 85/2006 sunt
neconstituționale, întrucât, prin instituirea unei prezumții de
insolvență, se creează o situație nefavorabilă debitorului în
raport cu creditorul, debitorul fiind cel care trebuie să probeze
inexistența stării de insolvență. Cu privire la prevederile art. 3
pct. 6 din lege, se apreciază că derogă de la dispozițiile dreptului
comun din materia recuperării creanțelor, astfel încât, chiar dacă
societatea comercială în cauză deține în patrimoniu bunuri care
pot acoperi valoarea creanței, creditorul va putea cere
deschiderea procedurii insolvenței față de aceasta.
Se susține că art. 33 din lege ăîngrădește accesul liber la
justiție al debitorului care contestă starea de insolvență prin
exercitarea dreptului de a formula contestație în temeiul art. 33
alin. (2) din Legea nr. 85/2006”.
În raport cu dispozițiile art. 42 alin. (1) din lege, se susține că
sunt contrare principiului egalității în drepturi, întrucât interzic
doar administratorului debitoarei, persoană juridică, să
înstrăineze fără acordul judecătorului-sindic acțiunile sau părțile
sociale deținute de acesta la societatea debitoare, nu și celorlalți
asociați care nu îndeplinesc funcția de administrator.
În fine, se mai apreciază că art. 47 alin. (1) și (3) din lege
este contrar prevederilor constituționale referitoare la dreptul de
proprietate privată, întrucât măsura ridicării dreptului de
administrare poate fi dispusă de judecătorul-sindic în tot sau în
parte. Prin urmare, dreptul de proprietate privată nu este ocrotit
în mod egal în raport cu diverși debitori aflați în procedura
insolvenței.
Tribunalul Dolj — Secția comercială apreciază că excepția
de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 3 pct. 1 lit. a) și pct. 6, art. 33, art. 42 alin. (1) și
art. 47 alin. (1) și (3) din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, care au următorul cuprins:
— Art. 3 pct. 1 lit. a): ăa) insolvența este prezumată ca fiind
vădită atunci când debitorul, după 30 de zile de la scadență, nu
a plătit datoria sa față de unul sau mai mulți creditori;”;
— Art. 3 pct. 6: ăPrin creditor îndreptățit să solicite
deschiderea procedurii insolvenței se înțelege creditorul a cărui
creanță împotriva patrimoniului debitorului este certă, lichidă și
exigibilă de mai mult de 30 de zile;”;
— Art. 33: ă(1) În termen de 48 de ore de la înregistrarea
cererii creditorului îndreptățit să solicite deschiderea procedurii
insolvenței, judecătorul-sindic va comunica cererea, în copie,
debitorului.
(2) În termen de 10 zile de la primirea copiei, debitorul trebuie
fie să conteste, fie să recunoască existența stării de insolvență.
Dacă debitorul contestă starea de insolvență, iar contestația sa

este ulterior respinsă, el nu va mai avea dreptul să solicite
reorganizarea judiciară.
(3) La cererea debitorului, judecătorul-sindic îi poate obliga
pe creditorii care au introdus cererea să consemneze, în termen
de 15 zile, la o bancă, o cauțiune de cel mult 10% din valoarea
creanțelor. Cauțiunea va fi restituită creditorilor, dacă cererea lor
va fi admisă. Dacă cererea va fi respinsă, cauțiunea va fi folosită
pentru a acoperi pagubele suferite de debitori. Dacă nu este
consemnată în termen cauțiunea, cererea introductivă va fi
respinsă.
(4) Dacă judecătorul-sindic stabilește că debitorul este în
stare de insolvență, îi va respinge contestația și va deschide,
printr-o sentință, procedura generală, situație în care un plan de
reorganizare poate fi formulat numai de către administratorul
judiciar sau de către creditorii deținând împreună sau separat
minimum 20% din valoarea masei credale și numai dacă aceștia
își exprimă intenția de a depune un plan în termenul prevăzut la
art. 59 alin. (1), respectiv la art. 60 alin. (2).
(5) Dacă judecătorul-sindic stabilește că debitorul nu este în
stare de insolvență, respinge cererea creditorilor, care va fi
considerată ca lipsită de orice efect chiar de la înregistrarea ei.
(6) Dacă debitorul nu contestă, în termenul prevăzut la alin. (2),
că ar fi în stare de insolvență și își exprimă intenția de a-și
reorganiza activitatea, judecătorul-sindic va da o sentință de
deschidere a procedurii generale. În cazul în care, din declarația
debitorului, făcută până la data pronunțării sentinței, rezultă că
acesta se încadrează în una dintre categoriile prevăzute la art. 1
alin. (2) sau a mai beneficiat de reorganizare în ultimii 5 ani
anteriori deschiderii procedurii, judecătorul-sindic va pronunța o
sentință de deschidere a procedurii simplificate.
(7) Prin sentința de deschidere a procedurii, judecătorulsindic va dispune administratorului judiciar sau lichidatorului,
după caz, să efectueze notificările prevăzute la art. 61.”;
— Art. 42 alin. (1): ă(1) După ce s-a dispus deschiderea
procedurii potrivit art. 33, este interzis administratorilor
debitorilor, persoane juridice, sub sancțiunea nulității, să
înstrăineze, fără acordul judecătorului-sindic, acțiunile ori părțile
lor sociale sau de interes deținute de debitorul care face obiectul
acestei proceduri.”;
— Art. 47 alin. (1) și (3): ă(1) Deschiderea procedurii ridică
debitorului dreptul de administrare — constând în dreptul de
a-și conduce activitatea, de a-și administra bunurile din avere și
de a dispune de acestea —, dacă acesta nu și-a declarat, în
condițiile art. 28 alin. (1) lit. h) sau, după caz, art. 33 alin. (6),
intenția de reorganizare.[...]
(3) Judecătorul-sindic va putea ordona ridicarea, în tot sau în
parte, a dreptului de administrare al debitorului odată cu
desemnarea unui administrator judiciar, indicând totodată și
condiția de exercitare a conducerii debitorului de către acesta.”
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi, art. 21 privind accesul liber la justiție, art. 44 privind
dreptul de proprietate privată și ale art. 45 privind libertatea
economică.
Examinând excepția de neconstituționalitate ridicată, Curtea
constată următoarele:
I. Sub aspectul admisibilității excepției de neconstituționalitate a prevederilor art. 42 alin. (1) din Legea nr. 85/2006,
se constată că acestea nu mai sunt în vigoare, fiind abrogate în
mod expres prin art. I pct. 9 din Legea nr. 277/2009 privind
aprobarea Ordonanței de urgență a Guvernului nr. 173/2008
pentru modificarea și completarea Legii nr. 85/2006 privind
procedura insolvenței și pentru modificarea lit. c) a art. 6 din
Legea nr. 146/1997 privind taxele judiciare de timbru, publicată
în Monitorul Oficial al României, Partea I, nr. 486 din 14 iulie
2009.

MONITORUL OFICIAL AL ROMÂNIEI, PARTEA I, Nr. 164/15.III.2010
În consecință, excepția de neconstituționalitate ce privește
prevederile art. 42 alin. (1) urmează să fie respinsă ca devenită
inadmisibilă.
II.
Sub
aspectul
admisibilității
excepției
de
neconstituționalitate ce privește art. 33 și art. 47 alin. (1) și (3)
din Legea nr. 85/2006, Curtea observă că dispozițiile art. 33 din
lege vizează deschiderea procedurii insolvenței, pe când art. 47
alin. (1) și (3) reprezintă un efect al unei proceduri deja deschise.
Curtea reține că, la data sesizării sale, excepția ce privește
art. 33 din lege era admisibilă, întrucât nu fusese deschisă încă
procedura insolvenței, pe rol fiind judecarea cererii de
deschidere; în aceste condiții excepția ce privește art. 47 alin. (1)
și (3) din lege nu avea legătură cu soluționarea cauzei. Instanța
de judecată a sesizat Curtea Constituțională, însă, în
conformitate cu prevederile art. 8 alin. (7) din lege, nu a dispus
suspendarea judecării cauzei. După sesizarea Curții, și anume
prin Sentința nr. 941 din 21 octombrie 2009, a fost dispusă
deschiderea procedurii insolvenței, astfel încât art. 47 alin. (1) și
(3) din lege în momentul de față are legătură cu soluționarea
cauzei. Astfel, excepția ce privește art. 47 alin. (1) și (3) nu avea
legătură cu soluționarea cauzei la data sesizării Curții
Constituționale, însă, în momentul de față, datorită parcursului
procesual al cauzei, aceasta are legătură cu cauza. Legătura
cu cauza și-o menține și excepția ce privea art. 33 din lege,
întrucât la data sesizării Curții aceasta îndeplinea condițiile
cerute de art. 29 alin. (1) din Legea nr. 47/1992. În consecință,
relevanța excepției ce privește cele două texte de lege este
indubitabilă pentru soluționarea cauzei.
În aceste condiții, se constată că legătura cu soluționarea
cauzei și-o păstrează și excepția ce privește art. 3 pct. 1 lit. a)
și pct. 6 din lege, texte cu valoare de principiu pentru
deschiderea procedurii insolvenței.
De asemenea, tot sub aspectul admisibilității excepției ce
privește art. 33 din lege, Curtea constată că aceasta nu este
motivată în sensul exigențelor stabilite prin art. 10 alin. (2) din
Legea nr. 47/1992. Această cauză de inadmisibilitate poate fi
constatată numai de Curtea Constituțională, nefiind o
competență partajată cu cea a instanțelor judecătorești, și, în
legătură cu aceasta, Curtea a stabilit, cu valoare de principiu,
că o excepție este inadmisibilă în cazul în care autorul acesteia
ăse mărginește numai la a invoca în susținerea acesteia o
prevedere constituțională, precum și o afirmație cu caracter
absolut generic [...]. Simpla enumerare în susținerea excepției a
unor prevederi constituționale pretins încălcate nu este de
natură să satisfacă exigențele art. 10 alin. (2) din Legea
nr. 47/1992”. De altfel, în acest sens, Curtea s-a mai pronunțat
prin numeroase decizii, cu titlu exemplificativ, reținându-se:
Decizia nr. 627 din 29 mai 2008, publicată în Monitorul Oficial al
României, Partea I, nr. 555 din 23 iulie 2008, Decizia nr. 465 din
17 mai 2007, publicată în Monitorul Oficial al României,
Partea I, nr. 367 din 30 mai 2007, Decizia nr. 517 din 8 mai
2008, publicată în Monitorul Oficial al României, Partea I, nr. 412
din 2 iunie 2008, Decizia nr. 245 din 19 februarie 2009, publicată
în Monitorul Oficial al României, Partea I, nr. 166 din 17 martie
2009, sau Decizia nr. 588 din 14 aprilie 2009, publicată în
Monitorul Oficial al României, Partea I, nr. 338 din 21 mai 2009.
III. Pe fondul excepției ce privește dispozițiile art. 3 pct. 1
lit. a) și pct. 6 și ale art. 47 alin. (1) și (3) din Legea nr. 85/2006,
Curtea
reține
că
sunt
neîntemeiate
criticile
de
neconstituționalitate formulate.
Astfel, prin Decizia nr. 954 din 30 octombrie 2007, publicată
în Monitorul Oficial al României, Partea I, nr. 801 din
23 noiembrie 2007, Curtea a statuat, cu privire la art. 3 pct. 1
lit. a), că acesta ăinstituie o prezumție de insolvență pentru
comerciantul debitor care nu stinge o datorie exigibilă după
30 de zile de la scadență. Instituirea acestei prezumții este
justificată de necesitatea asigurării celerității în desfășurarea

5

procedurii insolvenței, principiu recunoscut pentru desfășurarea
raporturilor de drept comercial, cât și de nevoia de a se evita
obligația creditorului de a dovedi starea de insolvență, fapt ce ar
fi imposibil în condițiile în care acesta nu are acces la
documentele debitorului și la datele privind disponibilitățile
bănești ale acestuia.
Cu toate acestea, contrar celor susținute de autorul excepției,
prezumția instituită de art. 3 pct. 1 lit. a) din Legea nr. 85/2006
nu are caracter absolut. Astfel, debitorul are posibilitatea, potrivit
art. 33 alin. (2) din aceeași lege, să conteste existența stării de
insolvență, dovedind că, în realitate, nu sunt întrunite condițiile
pentru constatarea existenței acesteia”.
Cât privește critica art. 3 pct. 6 din Legea nr. 85/2006, Curtea,
prin Decizia nr. 1.138 din 4 decembrie 2007, publicată în
Monitorul Oficial al României, Partea I, nr. 31 din 15 ianuarie
2008, a stabilit că, ăpotrivit art. 126 alin. (2) din Constituție,
legiuitorul se bucură de atributul exclusiv de a stabili normele
privind procedura de judecată, putând institui prevederi speciale
în vederea reglementării unor situații deosebite. O situație
deosebită o reprezintă și starea de insolvența cauzată de culpa
debitorului constând în neplata unei creanțe certe, lichide și
exigibile, având un anumit cuantum, într-un termen de 30 de zile
și care, sub imperiul celerității specifice soluționării raporturilor
comerciale, a impus adoptarea unei proceduri speciale ce are
drept scop protejarea patrimoniului debitorului și reîntregirea
acestuia, în cazurile în care a fost diminuat prin acte juridice
frauduloase, urmărind, în același timp, valorificarea cu eficiență
sporită a activelor debitorului, în vederea satisfacerii într-o
măsură cât mai mare a creanțelor creditorilor.
Acest mod de reglementare este în perfect acord cu principiul
constituțional al egalității în drepturi, care, după cum s-a statuat
în numeroase rânduri în jurisprudența Curții Constituționale, nu
presupune omogenitate, astfel încât situații diferite justifică
instituirea unui tratament juridic diferențiat”.
În fine, Curtea, prin Decizia nr. 780 din 12 mai 2009,
publicată în Monitorul Oficial al României, Partea I, nr. 459 din
2 iulie 2009, sau Decizia nr. 388 din 17 aprilie 2007, publicată în
Monitorul Oficial al României, Partea I, nr. 370 din 31 mai 2007,
cu privire la art. 47 alin. (1) și (3) din Legea nr. 85/2006, a stabilit
că ălimitarea prin lege a exercițiului dreptului de proprietate al
debitorului asupra averii sale este determinată de constatarea
că acesta s-a dovedit a fi un administrator nepriceput, nechibzuit
ori neglijent, din care cauză a ajuns în stare de insolvență,
lezând în mod direct drepturile și interesele legitime ale
creditorilor săi. Ridicarea dreptului de administrare și
încredințarea acestuia unui administrator judiciar calificat are ca
scop prevenirea unor noi pierderi și reîntregirea patrimoniului
debitorului, ori valorificarea cât mai avantajoasă a activelor
acestuia în interesul ocrotirii proprietății sale, dar și a creanțelor
legale ale creditorilor.
În consecință, restrângerea exercițiului dreptului de
proprietate apare nu doar ca justificată, dar chiar necesară
pentru o bună administrare a averii debitorului, astfel că nu se
aduce atingere dreptului de proprietate și nici nu sunt înfrânte
dispozițiile art. 53 din Constituție.
În același timp, Curtea reține că principiul constituțional al
egalității în drepturi presupune un tratament egal pentru situații
identice, or, în situația debitorului împotriva căruia s-a deschis
procedura insolvenței, nu se poate susține că se află în aceeași
situație cu cea a altor persoane care desfășoară o activitate
economică, astfel că tratamentul juridic special instituit de lege
este justificat”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziilor amintite își păstrează
valabilitatea și în prezenta cauză.

6

MONITORUL OFICIAL AL ROMÂNIEI, PARTEA I, Nr. 164/15.III.2010

În aceste condiții, excepția de neconstituționalitate a
prevederilor art. 33 din Legea nr. 85/2006 urmează să fie
respinsă ca inadmisibilă, a celor ale art. 42 alin. (1) din Legea

nr. 85/2006 ca devenită inadmisibilă, iar a celor ale art. 3 pct. 1
lit. a) și pct. 6 și ale art. 47 alin. (1) și (3) din Legea nr. 85/2006
ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 33 din Legea nr. 85/2006 privind procedura
insolvenței, excepție ridicată de Societatea Comercială ăZen Pharm” — S.R.L. din Craiova în Dosarul nr. 16.694/63/2008 al
Tribunalului Dolj — Secția comercială.
II. Respinge ca devenită inadmisibilă excepția de neconstituționalitate a dispozițiilor art. 42 alin. (1) din Legea nr. 85/2006
privind procedura insolvenței, excepție ridicată de același autor în același dosar al aceleiași instanțe.
III. Respinge ca neîntemeiată excepția de neconstituționalitate a dispozițiilor art. 3 pct. 1 lit. a) și pct. 6 și ale art. 47 alin. (1)
și (3) din Legea nr. 85/2006 privind procedura insolvenței, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 150
din 25 februarie 2010

referitoare la excepția de neconstituționalitate a dispozițiilor art. 78 alin. (2)
din Legea nr. 53/2003 — Codul muncii
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 78 alin. (2) din Legea nr. 53/2003 — Codul
muncii, excepție ridicată de Societatea Comercială ăRosign” —
S.A. din Timișoara în Dosarul nr. 9.801/30/2008 al Tribunalului
Timiș — Secția civilă.
La apelul nominal răspunde Societatea Comercială ăRosign” —
S.A. din Timișoara, prin avocat, cu delegație la dosar, lipsind
cealaltă parte, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul reprezentantului autorului excepției, care arată, în
esență, că nulitatea deciziei de concediere nu trebuie să atragă
automat obligația reintegrării angajatului afectat prin măsura
respectivă. Numai anumite cauze de nulitate ar trebui să
producă acest efect, pentru că, în caz contrar, textul, astfel cum
este aplicat în practica judiciară, este neconstituțional.

Reprezentantul Ministerului Public apreciază că excepția
ridicată este neîntemeiată, invocând, în acest sens,
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2009, pronunțată în Dosarul
nr. 9.801/30/2008, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 78 alin. (2) din Legea nr. 53/2003 — Codul
muncii, excepție ridicată de Societatea Comercială ăRosign” —
S.A. din Timișoara într-o cauză având ca obiect soluționarea
contestației ce vizează o decizie de concediere și reintegrarea
angajatului în funcția anterior deținută.
În motivarea excepției de neconstituționalitate se arată
că Decizia Curții Constituționale nr. 269/2005 este eronată,
întrucât textul legal criticat nu prevede posibilitatea instanțelor
judecătorești de a dispune reintegrarea, ci obligația acestora.
Astfel, indiferent de motivul de nulitate a deciziei de concediere,
instanța este obligată să-l reintegreze pe angajatul în cauză,
ceea ce este inadmisibil. Se arată că nu orice motiv de nulitate
a deciziei de concediere trebuie să ducă la reintegrare, astfel
un motiv de formă ce atrage nulitatea deciziei nu poate fi
considerat suficient pentru reintegrare din moment ce, pe fond,
decizia de concediere este întemeiată. În final, se susține că
art. 78 alin. (2) din Codul muncii încurajează comportamentul

MONITORUL OFICIAL AL ROMÂNIEI, PARTEA I, Nr. 164/15.III.2010
antisocial al angajaților, aceștia rămânând nepedepsiți pentru
faptele săvârșite, consacră lipsa de egalitate între părțile
semnatare ale unui contract de muncă și reactivează raporturi
de muncă iremediabil compromise.
Tribunalul Timiș — Secția civilă apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 78 alin. (2) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, care au următorul cuprins:
ă(2) La solicitarea salariatului instanța care a dispus anularea
concedierii va repune părțile în situația anterioară emiterii actului
de concediere.”
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi, ale art. 44 privind dreptul de proprietate privată, ale art. 45
privind libertatea economică, ale art. 57 privind exercitarea
drepturilor și a libertăților, ale art. 124 privind înfăptuirea justiției
și ale art. 135 alin. (2) lit. a) privind economia.
Examinând excepția de neconstituționalitate ridicată, se
constată următoarele:
Prin Decizia nr. 269 din 12 mai 2005, publicată în Monitorul
Oficial al României, Partea I, nr. 525 din 21 iunie 2005, și Decizia
nr. 1.230 din 20 decembrie 2007, publicată în Monitorul Oficial
al României, Partea I, nr. 119 din 14 februarie 2008, Curtea,
respingând excepția de neconstituționalitate a dispozițiilor
art. 78 alin. (2) din Codul muncii, a statuat că ărepunerea părților
în situația anterioară nu lezează în niciun mod dreptul de
proprietate al angajatorului, drept care trebuie exercitat cu
respectarea conținutului și limitelor sale, stabilite de lege. Fără
posibilitatea repunerii părților în situația anterioară concedierii,
atingerea adusă dreptului la muncă al salariatului nu s-ar repara
și nu s-ar asigura stabilitatea raporturilor la muncă.
De asemenea, Curtea a mai statuat că prevederile art. 45
din Constituție nu îl îndreptățesc pe angajatorul agent economic
să acționeze în mod arbitrar, nesocotind dispozițiile legale
referitoare la angajarea și concedierea personalului.
Pentru aceleași argumente, Curtea a stabilit că nu poate fi
reținută nici critica privind încălcarea prevederilor art. 57 din
Constituție, referitoare la obligația exercitării drepturilor și
libertăților constituționale cu bună-credință, fără încălcarea
drepturilor și a libertăților altora”.
Prin Decizia nr. 1.101 din 8 septembrie 2009, publicată în
Monitorul Oficial al României, Partea I, nr. 678 din 9 octombrie
2009, Curtea a reținut că ăinstanța de judecată se pronunță
asupra aspectelor de temeinicie și legalitate a deciziilor de

7

concediere și dispune măsura reintegrării în măsura în care este
posibil la solicitarea salariatului în cazul anulării măsurii
concedierii, fără a analiza oportunitatea acestei măsuri. Analiza
oportunității măsurii excede controlului judiciar și este irelevantă
în raport cu efectele anulării măsurii concedierii. Mai mult,
încetarea raporturilor de muncă nu poate fi guvernată de factori
subiectivi pe care le-ar putea invoca angajatorul. Totodată, nu se
poate susține că în materie de muncă anularea unei măsuri să
nu repună părțile în situația inițială. În caz contrar, nulitatea
măsurii concedierii ar îndreptăți salariatul numai la plata unor
sume de bani și s-ar deschide posibilitatea angajatorului de a
concedia oricând o persoană, fără ca aceasta să aibă
posibilitatea de a reveni pe postul anterior ocupat.
În consecință, Curtea constată că textul legal criticat nu
contravine nici prevederilor art. 124 din Constituție”.
Întrucât în cauză nu au intervenit elemente noi, de natură a
reconsidera jurisprudența Curții Constituționale, soluțiile și
considerentele acestor decizii își mențin valabilitatea și în
prezenta cauză.
Prin urmare, Curtea reține că este lipsită de orice fundament
juridic susținerea autorului excepției în sensul că Decizia Curții
Constituționale nr. 269 din 12 mai 2005 este eronată. Nulitatea
unui act juridic aduce părțile în situația în care acestea au fost
înainte de apariția acelui act, deci operează regula repunerii în
situația anterioară. Prin urmare, instanța de judecată trebuie să
repună în situația anterioară persoana căreia i s-a desfăcut în
mod nelegal contractul de muncă, în măsura în care aceasta
solicită, în mod expres, reintegrarea. Curtea reține că
reintegrarea este o consecință firească, un efect al constatării
nulității actului, renunțarea la această măsură putând-o face
numai cel în favoarea căruia s-ar impune.
Raportat la motivele care pot atrage nulitatea contractului de
muncă, Curtea constată că nulitatea unui act poate fi atrasă de
condiții de formă și de fond. Or, ambele categorii de nulități, în
cazul de față, sunt de ordine publică, astfel încât încălcarea
oricăreia dintre ele atrage anularea deciziei de concediere.
Rațiunea care stă la baza acestei orientări, a considerării
ambelor categorii de condiții ca fiind de ordine publică și, deci,
de o importanță egală, o constituie faptul că în raportul de
muncă ce se naște statul, prin politica sa, trebuie să ocrotească
partea aflată în situație de inferioritate economică. În acest sens,
Curtea, prin Decizia nr. 356 din 5 iulie 2005, publicată în
Monitorul Oficial al României, Partea I, nr. 825 din 13 septembrie
2005, a statut că, ăîn condițiile în care, de regulă, între părțile
contractului de muncă — angajator și salariat — există o
discrepanță vădită din punctul de vedere al potențialului
economic și financiar în favoarea celui dintâi, de natură să-i
permită a-și impune punctul de vedere la negocierea clauzelor
contractului, statul — și anume statul de drept, democratic și
social, așa cum este definită România în termenii art. 1 alin. (3)
din Constituție, — este ținut să intervină legal în sprijinul celui
aflat într-o poziție de inferioritate economică. Obligația statului,
în sensul arătat, decurge nemijlocit din prevederile art. 41
alin. (2) din Constituție”. Prin urmare, nu se poate reține nici
încălcarea art. 16 din Constituție, părțile contractante nefiind în
aceeași situație, ceea ce, după cum s-a arătat, justifică
acordarea unei mai mari atenții din partea statului în raport cu
partea mai vulnerabilă economic.
Cu referire la pretinsa încălcare a textului art. 135 alin. (2)
lit. a) din Constituție, Curtea constată că această susținere este
neîntemeiată, întrucât de plano nu se poate ajunge la ideea că
reintegrarea în muncă este contrară valorificării factorilor de
producție. Măsurile pozitive pe care statul trebuie să le adopte
pentru valorificarea tuturor factorilor de producție nu echivalează
cu lipsa oricărei preocupări a acestuia de protecție a celor ce
reprezintă partea inferioară economic în raporturile de muncă
în sensul art. 41 alin. (2) din Constituție. Prin urmare, ambele

8

MONITORUL OFICIAL AL ROMÂNIEI, PARTEA I, Nr. 164/15.III.2010

categorii de măsuri legislative se coroborează între ele, ceea ce
impune ca și concluzie irefragabilă faptul că aceste măsuri
coexistă, și nu intră în raporturi de contrarietate. Astfel, raportat
la cauza de față, se constată că reintegrarea este o măsură

legislativă ce vizează protecția angajaților împotriva
concedierilor abuzive și coexistă cu celelalte măsuri pozitive pe
care statul le poate adopta în considerarea art. 135 alin. (2) lit. a)
din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 78 alin. (2) din Legea nr. 53/2003 — Codul
muncii, excepție ridicată de Societatea Comercială ăRosign” — S.A. din Timișoara în Dosarul nr. 9.801/30/2008 al Tribunalului
Timiș — Secția civilă.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 167
din 25 februarie 2010

referitoare la excepția de neconstituționalitate a dispozițiilor art. 286—288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999 privind soluționarea conflictelor
de muncă și ale art. 164 din Codul de procedură civilă
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 286—288 din Legea nr. 53/2003 — Codul
muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă, excepție ridicată de Societatea
Comercială ăPetrom” — S.A. București în Dosarul
nr. 32.614/3/2007 al Tribunalului București — Secția a VIII-a
conflicte de muncă și asigurări sociale și care formează obiectul
Dosarului Curții Constituționale nr. 7.856D/2009.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 7.863D — nr. 7.868D/2009, având ca obiect o excepție de
neconstituționalitate identică cu cea ridicată în Dosarul
nr. 7.856D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 7.863D —
nr. 7.868D/2009 la Dosarul nr. 7.856D/2009.

Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 7.863D —
nr. 7.868D/2009 la Dosarul nr. 7.856D/2009, care este primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea ca neîntemeiată a excepției de neconstituționalitate
ridicate.
C U R T E A,

având în vedere actele și lucrările dosarelor, constată
următoarele:
Prin încheierile din 27 mai 2009, 3 iunie 2009, 17 iunie 2009
și 24 iunie 2009, pronunțate în dosarele nr. 32.614/3/2007,
nr. 31.010./3/2007, nr. 35.118/3/2007, nr. 44.601/2/2008,
nr. 13.227./3/2008, nr. 777./3/2008 și nr. 37.148./3/2007,
Tribunalul București — Secția a VIII-a conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 286—
288 din Legea nr. 53/2003 — Codul muncii, ale art. 74, art. 75
și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă, excepție ridicată de Societatea Comercială ăPetrom” —
S.A. București în cauze având ca obiect pretenții bănești.
În motivarea excepției de neconstituționalitate autorul
acesteia susține, în esență, că textele de lege criticate încalcă
accesul liber la justiție, dreptul la un proces echitabil, dreptul la
apărare, precum și condițiile și limitele restrângerii exercițiului

MONITORUL OFICIAL AL ROMÂNIEI, PARTEA I, Nr. 164/15.III.2010
unor drepturi sau al unor libertăți. Astfel, arată că dispozițiile
art. 286—288 din Legea nr. 53/2003 — Codul muncii și ale
art. 74, 75 și 77 din Legea nr. 168/1999 sunt de un formalism
excesiv, de natură să afecteze grav efectivitatea exercitării
drepturilor recunoscute de lege atât pentru angajat, cât și pentru
angajator și să restrângă nejustificat dreptul la apărare al
angajatorului, care este pus într-o situație de dezechilibru față de
angajatul care are calitatea de reclamant. Autorul excepției
invocă faptul că intervalul de timp dintre data primirii citației și
data termenului de judecată este prea scurt pentru ca un
angajator să își exercite dreptul la apărare și să se achite de
sarcina probei care îi revine. De asemenea, faptul că prevederile
art. 164 din Codul de procedură civilă lasă la aprecierea
instanței posibilitatea conexării cauzelor și nu obligă la luarea
unei astfel de măsuri, ceea ce ar conduce la o economie de timp
și cheltuieli, precum și la o judecată unitară, este de natură să
aducă atingere dreptului la apărare. Astfel, dispozițiile de lege
atacate încalcă, în opinia autorului, și principiul efectivității
juridice.
Autorul mai susține că obligarea angajatorului de a suporta
nelimitat întreaga sarcină a probei vine în contradicție cu
normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi, cu titlu de exemplu — expertizele, care în
cazul unor coparticipanți procesuali ajung la costuri uriașe,
suportate de angajator.
Tribunalul București — Secția a VIII-a conflicte de muncă
și asigurări sociale, în dosarele nr. 7.856D/2009 și
nr. 7.863D—7.866D/2009, apreciază că excepția de
neconstituționalitate ridicată este neîntemeiată.
Tribunalul București — Secția a VIII-a conflicte de muncă
și asigurări sociale, în dosarele nr. 7.867D/2009 și
nr. 7.868D/2009, contrar art. 29 alin. (4) din Legea nr. 47/1992,
nu și-a exprimat opinia.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286—288 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, ale art. 74, 75 și 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă, având următorul cuprins:
— Art. 286 din Legea nr. 53/2003 — Codul muncii:
ă(1) Cererile referitoare la soluționarea conflictelor de muncă
se judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;

9

— Art. 287 din Legea nr. 53/2003 — Codul muncii:
ăSarcina probei în conflictele de muncă revine angajatorului,
acesta fiind obligat să depună dovezile în apărarea sa până la
prima zi de înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia”;
— Art. 74 din Legea nr. 168/1999:
ă(1) Cererile referitoare la soluționarea conflictelor de drepturi
se judecă în regim de urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999:
ăÎn cazul în care sunt contestate măsuri unilaterale dispuse
de unitate, aceasta are obligația ca, până la prima zi de
înfățișare, să depună dovezile în baza cărora a luat măsura
respectivă.”;
— Art. 77 din Legea nr. 168/1999:
ă(1) În cazul în care judecata continuă, administrarea
probelor se va face cu respectarea regimului de urgență al
judecării conflictelor de drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă:
ăPărțile vor putea cere întrunirea mai multor pricini ce se află
înaintea aceleiași instanțe sau instanțe deosebite, de același
grad, în care sunt aceleași părți sau chiar împreună cu alte părți
și al căror obiect și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1)—(3) referitoare la accesul liber la justiție și
dreptul la un proces echitabil, ale art. 24 privind dreptul la
apărare și ale art. 53 alin. (1) referitoare la restrângerea
exercițiului unor drepturi sau al unor libertăți, precum și ale
art. 11 alin. (2) privind raportul dintre dreptul internațional și
dreptul intern și ale art. 20 alin. (2) referitoare la tratatele
internaționale privind drepturile omului raportate la prevederile
art. 6 paragraful 1 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, se constată că
dispozițiile de lege criticate au mai fost supuse controlului de
constituționalitate, prin raportare la aceleași prevederi din
Constituție și din Convenția pentru apărarea drepturilor omului
și a libertăților fundamentale, invocate de același autor și cu o
motivare identică. Astfel, spre exemplu, prin Decizia nr. 1.015
din 7 iulie 2009, publicată în Monitorul Oficial al României,
Partea I, nr. 547 din 6 august 2009, Curtea a respins excepția de
neconstituționalitate a dispozițiilor art. 286—288 din Legea
nr. 53/2003 — Codul muncii. Curtea Constituțională, cu acel
prilej, a constatat că dispozițiile art. 286, art. 287 și art. 288 din
Codul muncii sunt constituționale, întrucât acestea sunt norme
care stabilesc o procedură specială, derogatorie, privind
termenele de judecată și modalitatea administrării probelor în
cazul judecării cererilor referitoare la conflictele de muncă.
Modalitatea în care au fost reglementate aceste dispoziții este o
opțiune a legiuitorului, care a avut în vedere instituirea unei
proceduri simple și urgente, adaptată raporturilor de muncă și
exercitării dreptului la muncă. Regulile de procedură prevăzute
de aceste dispoziții se aplică în mod echitabil atât angajatorilor,

10

MONITORUL OFICIAL AL ROMÂNIEI, PARTEA I, Nr. 164/15.III.2010

cât și angajaților, fără a fi favorizată o categorie sau alta. Pentru
aceleași considerente s-a reținut și conformitatea cu normele
constituționale invocate a prevederilor art. 74, art. 75 și art. 77
din Legea nr. 168/1999.
În ceea ce privește dispozițiile art. 164 din Codul de
procedură civilă, Curtea a constatat constituționalitatea

acestora, reținând că ele reglementează norme de procedură a
căror interpretare și aplicare revine instanțelor de judecată.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 286—288 din Legea nr. 53/2003 — Codul
muncii, ale art. 74, art. 75 și art. 77 din Legea nr. 168/1999 privind soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială ăPetrom” — S.A. București în dosarele nr. 32.614/3/2007,
nr. 31.010./3/2007, nr. 35.118/3/2007, nr. 44.601/2/2008, nr. 13.227./3/2008, nr. 777./3/2008 și nr. 37.148./3/2007 ale Tribunalului
București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
privind resubordonarea Universității Naționale de Apărare ăCarol I”
Pentru aplicarea dispozițiilor art. 7 și ale art. 32 alin. (3) din Legea nr. 346/2006 privind organizarea și funcționarea
Ministerului Apărării Naționale, cu modificările ulterioare,
în temeiul prevederilor art. 33 alin. (1) din Legea nr. 346/2006, cu modificările ulterioare,
ministrul apărării naționale emite prezentul ordin.
Art. 1. — La data intrării în vigoare a prezentului ordin,
Universitatea Națională de Apărare ăCarol I”, inclusiv structurile
subordonate acesteia, funcționează în subordinea Statului Major
General.
Art. 2. — Bugetul pe anul 2010 al Universității Naționale de
Apărare ăCarol I”, al structurilor subordonate și al celor aflate în
asigurare financiară se transferă din programul major
Administrație centrală și pensii în programul major Stat Major
General/Conducere Strategică, în condițiile legii.
Art. 3. — Șeful Statului Major General emite dispoziții pentru
conducerea și coordonarea activităților Universității Naționale
de Apărare ăCarol I”.

Art. 4. — La data intrării în vigoare a prezentului ordin se
abrogă:
a) art. 1 lit. b) din Ordinul ministrului apărării nr. M.176/2006*)
privind funcționarea unor structuri în subordinea nemijlocită a
ministrului apărării, cu modificările și completările ulterioare;
b) Ordinul ministrului apărării nr. M.39/2008 pentru delegarea
către șeful Direcției management resurse umane a competenței
îndeplinirii atribuțiilor privind coordonarea și controlul
Universității Naționale de Apărare ăCarol I”, publicat în Monitorul
Oficial al României, Partea I, nr. 346 din 6 mai 2008.
Art. 5. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 9 martie 2010.
Nr. M.31.

*) Ordinul ministrului apărării nr. M.176/2006 nu a fost publicat în Monitorul Oficial al României, Partea I, deoarece avea ca obiect reglementări din
sectorul de apărare a țării și securitate națională.

MONITORUL OFICIAL AL ROMÂNIEI, PARTEA I, Nr. 164/15.III.2010

11

MINISTERUL APĂRĂRII NAȚIONALE

ORDIN
pentru aprobarea atribuțiilor directorului
Oficiului Național pentru Cultul Eroilor
Pentru aplicarea dispozițiilor art. 11 alin. (3) din Regulamentul de organizare
și funcționare a Oficiului Național pentru Cultul Eroilor, aprobat prin Hotărârea
Guvernului nr. 635/2004, cu modificările și completările ulterioare,
în temeiul prevederilor art. 33 alin. (1) din Legea nr. 346/2006 privind
organizarea și funcționarea Ministerului Apărării Naționale, cu modificările
ulterioare,
ministrul apărării naționale emite următorul ordin:
Art. 1. — Se aprobă atribuțiile directorului Oficiului Național pentru Cultul
Eroilor, prevăzute în anexa care face parte integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul apărării naționale,
Gabriel Oprea
București, 9 martie 2010.
Nr. M.32.
ANEXĂ

AT R I B U Ț I I L E

directorului Oficiului Național pentru Cultul Eroilor
Articol unic. — Directorul Oficiului Național pentru Cultul
Eroilor are următoarele atribuții:
a) asigură managementul instituției și conducerea unitară a
procesului de elaborare și aplicare a planurilor, programelor și
proiectelor Oficiului Național pentru Cultul Eroilor;
b) realizează cadrul optim de adoptare a deciziilor, delegare
a competențelor, stimulare, motivare, pregătire și evaluare a
personalului, de comunicare și dezvoltare a relațiilor
interpersonale;
c) asigură funcționalitatea și veridicitatea sistemului național
de cercetare și evidență a mormintelor și operelor comemorative
de război;

d) identifică oportunități de încheiere a acordurilor
internaționale privind mormintele și operele comemorative de
război și aplicarea cu rigoare a acestora;
e) promovează proiecte și programe pentru valorificarea în
plan educativ a memoriei celor căzuți pentru țară;
f) reprezintă Guvernul României la activitățile internaționale
care au ca obiect mormintele și operele comemorative de
război;
g) asigură colaborarea cu celelalte organe de specialitate ale
administrației publice centrale, cu reprezentanții administrației
publice locale, cu alte instituții publice, precum și cu societatea
civilă;
h) administrează și gestionează patrimoniul Oficiului Național
pentru Cultul Eroilor.

AUTORITATEA NAȚIONALĂ PENTRU PROTECȚIA CONSUMATORILOR

ORDIN
privind unele măsuri de informare a consumatorilor
Având în vedere:
— Referatul nr. 1/229 din 2 martie 2010 întocmit de Direcția generală supraveghere piață,
— art. 1 alin. (1), art. 8 și art. 66 lit. e) din Ordonanța Guvernului nr. 21/1992 privind protecția consumatorilor, republicată,
cu modificările și completările ulterioare,
în temeiul art. 5 alin. (5) din Hotărârea Guvernului nr. 284/2009 privind organizarea și funcționarea Autorității Naționale
pentru Protecția Consumatorilor, cu modificările ulterioare,
președintele Autorității Naționale pentru Protecția Consumatorilor emite prezentul ordin.
Art. 1. — (1) Pentru corecta informare a consumatorilor și
pentru a le da acestora posibilitatea să afle informații referitoare
la modul în care pot face sesizări sau reclamații cu privire la
produsele și/sau serviciile care le sunt puse la dispoziție,
operatorii economici au obligația să afișeze numărul de telefon
denumit TELEFONUL CONSUMATORULUI: 0800 080 999 —

linie telefonică cu apelare gratuită din rețeaua ROMTELECOM —,
adresa și numerele de telefon/fax cu tarif normal și adresele de
e-mail ale comisariatelor județene pentru protecția
consumatorilor, respectiv ale Comisariatului pentru Protecția
Consumatorilor al Municipiului București, în a cărui rază
teritorială se află operatorul economic, precum și adresa

12

MONITORUL OFICIAL AL ROMÂNIEI, PARTEA I, Nr. 164/15.III.2010

site-ului Autorității Naționale pentru Protecția Consumatorilor:
www.anpc.gov.ro
(2) Adresele, numerele de telefon/fax și adresele de e-mail
ale comisariatelor județene pentru protecția consumatorilor,
respectiv adresa, numărul de telefon/fax și adresa de e-mail ale
Comisariatului pentru Protecția Consumatorilor al Municipiului
București sunt prevăzute în anexa nr. 1, care face parte
integrantă din prezentul ordin.
(3) Afișarea informațiilor prevăzute la alin. (1) va fi realizată
prin grija operatorului economic, conform modelului prezentat în
anexa nr. 2, care face parte integrantă din prezentul ordin, și se
face în câmpul vizual al consumatorului, la loc vizibil, lângă casa
de marcat ori lângă orarul de funcționare, în spațiul de
comercializare sau, după caz, de prestare a serviciului, inclusiv
a serviciilor turistice, de comercializare de pachete de servicii
turistice sau bilete de avion.
Art. 2. — Toți operatorii economici care administrează site-uri
de vânzări, preluare comenzi on-line și/sau publicitate la
produse și/sau servicii, la serviciile turistice, de comercializare
de pachete de servicii turistice sau bilete de avion, inclusiv
e-commerce (comerț electronic), sunt obligați să prezinte pe
prima pagină a site-ului (home page) un link vizibil către adresa

oficială de web a Autorității Naționale pentru Protecția
Consumatorilor (www.anpc.gov.ro), denumit PROTECȚIA
CONSUMATORILOR — A.N.P.C.
Art. 3. — Indicarea unor numere telefonice, cu sau fără taxă,
pentru apelarea de către consumatori a unor servicii de
consiliere a consumatorilor oferite de către operatorii economici
sau de alte autorități publice nu exclude informarea prevăzută
de prezentul ordin.
Art. 4. — Reprezentanții împuterniciți ai Autorității Naționale
pentru Protecția Consumatorilor vor urmări ca informațiile oferite
consumatorilor în baza altor dispoziții similare prezentului ordin
să fie corectate, actualizate și, după caz, completate în termen
de 45 de zile de la publicarea prezentului ordin în Monitorul
Oficial al României, Partea I.
Art. 5. — Prezentul ordin intră în vigoare în termen de 30 de
zile de la data publicării în Monitorul Oficial al României, Partea I.
Art. 6. — La data intrării în vigoare a prezentului ordin, se
abrogă Ordinul președintelui Autorității Naționale pentru
Protecția Consumatorilor nr. 433/2009 privind unele măsuri de
informare a consumatorilor, publicat în Monitorul Oficial al
României, Partea I, nr. 444 din 29 iunie 2009.

Președintele Autorității Naționale pentru Protecția Consumatorilor,
Constantin Cerbulescu
București, 11 martie 2010.
Nr. 72.
ANEXA Nr. 1

C O M I S A R I AT E J U D E Ț E N E P E N T R U P R O T E C Ț I A C O N S U M AT O R I L O R

Comisariatul Județean pentru Protecția Consumatorilor Alba
Adresa: Alba Iulia, bd. Octavian Goga nr. 9, cod 510150
Tel.: 0258/811.946
Fax: 0258/811.946
E-mail: reclamatii.alba@opc.ro
Comisariatul Județean pentru Protecția Consumatorilor Arad
Adresa: Arad, Str. Revoluției nr. 50, cod 310009
Tel.: 0257/257.049
Fax: 0257/257.047
E-mail: reclamatii.arad@opc.ro
Comisariatul Județean pentru Protecția Consumatorilor Argeș
Adresa: Pitești, Str. Zorilor nr. 22, cod 110046
Tel.: 0248/222.960
Fax: 0248/218.522
E-mail: reclamatii.arges@opc.ro
Comisariatul Județean pentru Protecția Consumatorilor Bacău
Adresa: Bacău, str. Erou Nechita nr. 2, cod 600011
Tel.: 0234/511.273
Fax: 0234/511.273
E-mail: reclamatii.bacau@opc.ro
Comisariatul Județean pentru Protecția Consumatorilor
Bistrița-Năsăud
Adresa: Bistrița, piața Petru Rareș nr. 1, cod 420080
Tel.: 0263/211.681
Fax: 0263/215.898
E-mail: reclamatii.bistrita-nasaud@opc.ro

Comisariatul Județean pentru Protecția Consumatorilor
Brașov
Adresa: Brașov, str. Al. I. Cuza nr. 12, cod 500085
Tel.: 0268/413.951
Fax: 0268/418.389
E-mail: reclamatii.brasov@opc.ro
Comisariatul Județean pentru Protecția Consumatorilor
Brăila
Adresa: Brăila, str. 1 Decembrie 1918 nr. 121, cod 810204
Tel.: 0239/614.846
Fax: 0239/615.641
E-mail: reclamatii.braila@opc.ro
Comisariatul Județean pentru Protecția Consumatorilor Bihor
Adresa: Oradea, Str. Sucevei nr. 4 A, cod 410078
Tel.: 0259/431.817
Fax: 0259/431.817
E-mail: reclamatii.bihor@opc.ro
Comisariatul Județean pentru Protecția Consumatorilor
Botoșani
Adresa: Botoșani, str. Arhimandrit Marchian nr. 10, bloc Turn
parter, ap. 1—2, cod 710224
Tel.: 0231/512.959
Tel./Fax: 0231/512.958
E-mail: reclamatii.botosani@opc.ro

MONITORUL OFICIAL AL ROMÂNIEI, PARTEA I, Nr. 164/15.III.2010
Comisariatul pentru Protecția Consumatorilor al Municipiului
București
Adresa: București, Str. Transilvaniei nr. 2, sectorul 1,
cod 010798
Tel.: 021/310.63.75 sau 021/9660
Fax: 021/310.63.80
E-mail: reclamatii.bucuresti@opc.ro
Comisariatul Județean pentru Protecția Consumatorilor
Buzău
Adresa: Buzău, str. Cartier Bazar, bl. 4C, P, cod 120036
Tel.: 0238/720.908
Fax: 0238/720.908
E-mail: reclamatii.buzau@opc.ro
Comisariatul Județean pentru Protecția Consumatorilor
Călărași
Adresa: Călărași, Str. Griviței nr. 91, cod 910069
Tel.: 0242/317.897
Fax: 0242/312.499
E-mail: reclamatii.calarasi@opc.ro
Comisariatul Județean pentru Protecția Consumatorilor
Caraș-Severin
Adresa: Reșița, Aleea Pinilor, bl. 1, sc. B, P, cod 320119
Tel.: 0255/213.083
Fax: 0255/211.040
E-mail: reclamatii.caras-severin@opc.ro
Comisariatul Județean pentru Protecția Consumatorilor Cluj
Adresa: Cluj-Napoca, str. Năvodari nr. 2, cod 400117
Tel.: 0264/431.367
Fax: 0264/431.368
E-mail: reclamatii.cluj@opc.ro
Comisariatul Județean pentru Protecția Consumatorilor
Constanța
Adresa: Constanța, Str. Poporului nr. 121 bis, cod 900205
Tel.: 0241/550.550
Fax: 0241/631.528
E-mail: reclamatii.constanta@opc.ro
Comisariatul Județean pentru Protecția Consumatorilor
Covasna
Adresa: Sfântu Gheorghe, str. Gabor Aron nr. 1, cod 520003
Tel.: 0267/312.297
Fax: 0267/318.752
E-mail: reclamatii.covasna@opc.ro
Comisariatul Județean pentru Protecția Consumatorilor
Dâmbovița
Adresa: Târgoviște, str. Udriște Nasturel nr. 1, cod 130132
Tel.: 0245/215.940
Fax: 0245/620.867
E-mail: reclamatii.dambovita@opc.ro

13

Comisariatul Județean pentru Protecția Consumatorilor Dolj
Adresa: Craiova, str. Gh. Chițu nr. 58, cod 200541
Tel.: 0251/510.400
Fax: 0251/510.666
E-mail: reclamatii.dolj@opc.ro
Comisariatul Județean pentru Protecția Consumatorilor
Galați
Adresa: Galați, str. Al. I. Cuza nr. 45 bis, sc. II, et. III,
bl. Cristal, cod 800216
Tel.: 0236/413.929
Fax: 0236/460.355
E-mail: reclamatii.galati@opc.ro
Comisariatul Județean pentru Protecția Consumatorilor
Giurgiu
Adresa: Giurgiu, aleea Prof. Savin Popescu, bl. MUV3,
anexa D, cod 080088
Tel.: 0246/216.402
Fax: 0246/216.402
E-mail: reclamatii.giurgiu@opc.ro
Comisariatul Județean pentru Protecția Consumatorilor Gorj
Adresa: Târgu Jiu, Str. Victoriei nr. 2, Prefectura Gorj, Parter
Tel.: 0253/212.521
Fax: 0253/217.776
E-mail: reclamatii.gorj@opc.ro
Comisariatul Județean pentru Protecția Consumatorilor
Harghita
Adresa: Miercurea-Ciuc, Piața Libertății nr. 5, cod 530140
Tel.: 0266/311.702
Fax: 0266/312.532
E-mail: reclamatii.harghita@opc.ro
Comisariatul Județean pentru Protecția Consumatorilor
Hunedoara
Adresa: Deva, str. M. Viteazu nr. 3
Tel.: 0254/214.971
Fax: 0254/215.936
E-mail: reclamatii.hunedoara@opc.ro
Comisariatul Județean pentru Protecția Consumatorilor
Ialomița
Adresa: Slobozia, Aleea Parcului nr. 5, bl. B27, cod 920006
Tel.: 0243/231.067
Fax: 0243/231.410
E-mail: reclamatii.ialomita@opc.ro
Comisariatul Județean pentru Protecția Consumatorilor Iași
Adresa: Iași, str. Toma Cozma nr. 11, cod 700554
Tel.: 0232/278.233
Fax: 0232/278.234
E-mail: reclamatii.iasi@opc.ro
Comisariatul Județean pentru Protecția Consumatorilor Ilfov
Adresa: București, bd. N. Bălcescu nr. 21, et. III, sectorul 1,
cod 010044

14

MONITORUL OFICIAL AL ROMÂNIEI, PARTEA I, Nr. 164/15.III.2010

Tel.: 021/315.03.55
Fax: 021/315.03.28
E-mail: reclamatii.ilfov@opc.ro
Comisariatul Județean pentru Protecția Consumatorilor
Maramureș
Adresa: Baia Mare, str. Dimitrie Cantemir nr. 4B, cod 430093
Tel.: 0262/218.887
Fax: 0262/218.644
E-mail: reclamatii.maramures@opc.ro
Comisariatul Județean pentru Protecția Consumatorilor
Mehedinți
Adresa: Drobeta-Turnu Severin, Str. Unirii nr. 78—80,
cod 220133
Tel.: 0252/315.276
Fax: 0252/315.837
E-mail: reclamatii.mehedinti@opc.ro
Comisariatul Județean pentru Protecția Consumatorilor
Mureș
Adresa: Târgu Mureș, str. Livezeni nr. 7, cod 540472
Tel.: 0265/254.625
Fax: 0265/255.153
E-mail: reclamatii.mures@opc.ro
Comisariatul Județean pentru Protecția Consumatorilor
Neamț
Adresa: Piatra-Neamț, str. Alecu Russo nr. 12 bis,
cod 610126
Tel.: 0233/217.090
Fax: 0233/219.810
E-mail: reclamatii.neamt@opc.ro
Comisariatul Județean pentru Protecția Consumatorilor Olt
Adresa: Slatina, str. Sevastopol nr. 2, cod 230079
Tel.: 0249/415.531
Fax: 0249/424.182
E-mail: reclamatii.olt@opc.ro
Comisariatul Județean pentru Protecția Consumatorilor
Prahova
Adresa: Ploiești, Str. Industriei nr. 111, cod 100514
Tel.: 0244/576.436
Fax: 0244/576.643
E-mail: reclamatii.prahova@opc.ro
Comisariatul Județean pentru Protecția Consumatorilor
Satu Mare
Adresa: Satu Mare, str. Gheorghe Lazăr nr. 3, cod 440011
Tel.: 0261/768.733
Fax: 0261/736.240
E-mail: reclamatii.satumare@opc.ro
Comisariatul Județean pentru Protecția Consumatorilor Sălaj
Adresa: Zalău, Piața Unirii nr. 20, cod 450059
Tel.: 0260/612.832
Fax: 0260/612.832
E-mail: reclamatii.salaj@opc.ro

Comisariatul Județean pentru Protecția Consumatorilor Sibiu
Adresa: Sibiu, Str. Dorului nr. 21, cod 550352
Tel.: 0269/234.458
Fax: 0269/232.772
E-mail: reclamatii.sibiu@opc.ro
Comisariatul Județean pentru Protecția Consumatorilor
Suceava
Adresa: Suceava, bd. G. Enescu nr. 2, bl. 7, parter, cod 720196
Tel.: 0230/530.876
Fax: 0230/523.111
E-mail: reclamatii.suceava@opc.ro
Comisariatul Județean pentru Protecția Consumatorilor Timiș
Adresa: Timișoara, Str. Circumvalațiunii nr. 6, cod 300013
Tel.: 0256/422.790
Fax: 0256/443.287
E-mail: reclamatii.timis@opc.ro
Comisariatul Județean pentru Protecția Consumatorilor
Teleorman
Adresa: Alexandria, șos. Turnu Măgurele nr. 12, cod 140003
Tel.: 0247/312.643
Fax: 0247/315.618
E-mail: reclamatii.teleorman@opc.ro
Comisariatul Județean pentru Protecția Consumatorilor
Tulcea
Adresa: Tulcea, Str. Păcii nr. 17A, cod 820048
Tel.: 0240/515.658
Fax: 0240/511.216
E-mail: reclamatii.tulcea@opc.ro
Comisariatul Județean pentru Protecția Consumatorilor
Vaslui
Adresa: Vaslui, str. Ștefan cel Mare nr. 304, parter,
cod 730187
Tel.: 0235/361.450
Fax: 0235/361.450
E-mail: reclamatii.vaslui@opc.ro
Comisariatul Județean pentru Protecția Consumatorilor
Vâlcea
Adresa: Râmnicu Vâlcea, Str. Splaiul Independenței nr. 7,
bl. 8, sc. A, ap. 3, cod 240167
Tel.: 0250/747.120
Fax: 0250/743.906
E-mail: reclamatii.valcea@opc.ro
Comisariatul Județean pentru Protecția Consumatorilor
Vrancea
Adresa: Focșani, str. Lupeni nr. 6, cod 620151
Tel.: 0237/217.000
Fax: 0237/217.000
E-mail: reclamatii.vrancea@opc.ro

MONITORUL OFICIAL AL ROMÂNIEI, PARTEA I, Nr. 164/15.III.2010

15
ANEXA Nr. 2*)

Dimensiune minimă: 16 cm x 16 cm.
Modelul poate fi descărcat în format electronic de pe site-ul oficial al Autorității Naționale pentru Protecția Consumatorilor.

*) Anexa nr. 2 este reprodusă în facsimil.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 164/15.III.2010 conține 16 pagini.

Prețul: 3,20 lei

&JUYDGY|441507]
ISSN 1453—4495

