PARTEA I

Anul 178 (XXII) — Nr. 423

Joi, 24 iunie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE CURȚII EUROPENE
A DREPTURILOR OMULUI

Hotărârea din 1 aprilie 2008, definitivă la 1 iulie 2008,
în Cauza Valentin Dumitrescu împotriva României ....

2–8

Hotărârea din 14 octombrie 2008, definitivă la 14 ianuarie 2009,
în Cauza Megheleș și Popa împotriva României ......

9–12

ACTE ALE COMISIEI DE SUPRAVEGHERE
A ASIGURĂRILOR
481.

— Decizie privind sancționarea cu retragerea aprobării
acordate domnului Dan Burcă, persoană semnificativă
la Societatea Comercială ăEli Asigurări Broker de
Asigurare Reasigurare” — S.R.L. ..............................

13

482.

— Decizie privind sancționarea cu retragerea
autorizației de funcționare a Societății Comerciale ăEli
Asigurări Broker de Asigurare Reasigurare” — S.R.L.

14

483.

— Decizie privind sancționarea cu retragerea aprobării
domnului Mihai Neagu, persoană semnificativă la
Societatea Comercială ăAssess Broker de
Asigurare” — S.R.L. ..................................................

15

484.

— Decizie privind sancționarea cu interzicerea
temporară a exercitării activității și amendă a Societății
Comerciale ăAssess Broker de Asigurare” — S.R.L. ....

15–16

2

MONITORUL OFICIAL AL ROMÂNIEI, PARTEA I, Nr. 423/24.VI.2010

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 1 aprilie 2008,
definitivă la 1 iulie 2008,

în Cauza Valentin Dumitrescu împotriva României
(Cererea nr. 36.820/02)
În Cauza Valentin Dumitrescu împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Corneliu Bîrsan, Boštjan M. Zupančič, Alvina Gyulumyan, Egbert Myjer, Ineta Ziemele, Luis López Guerra, judecători,
și din Stanley Naismith, grefier adjunct de secție,
după ce a deliberat în camera de consiliu la data de 11 martie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 36.820/02)
îndreptată împotriva României, prin care 2 cetățeni ai acestui
stat, domnul Valentin Dumitru Dumitrescu și, mama sa, doamna
Iordana Cornelia Dumitrescu (reclamanții), au sesizat Curtea la
data de 2 octombrie 2002 în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Reclamanții au fost reprezentați de doamna N. Popescu,
avocat profesând în București, renunțând la serviciile doamnei
avocat după depunerea observațiilor. Guvernul român
(Guvernul) este reprezentat de agentul său, domnul R. H. Radu,
din cadrul Ministerului Afacerilor Externe.
3. Reclamanții au susținut în special că li s-au încălcat
dreptul de acces la o instanță și dreptul la respectarea bunurilor
din cauza neexecutării unei hotărâri definitive și a refuzului
instanțelor de a analiza pe fond cererea de restituire a unui teren
pe vechiul amplasament și s-au plâns de durata excesivă a
procedurilor civile de restituire a terenului respectiv.
4. La data de 24 ianuarie 2006, Curtea a decis să comunice
cererea Guvernului. Invocând prevederile art. 29 § 3 din
Convenție, aceasta a decis să analizeze în același timp
admisibilitatea și temeinicia cauzei.
5. În observațiile sale din data de 31 iulie 2006, reclamantul,
moștenitor legal al reclamantei, a informat Curtea despre
decesul acesteia, ce a avut loc la data de 13 aprilie 2006. Din
motive de ordin practic, prezenta hotărâre va continua să facă
referire, în faptele pertinente, la reclamanți, deși în prezent
calitatea de reclamant trebuie atribuită numai domnului Valentin
Dumitru Dumitrescu.
ÎN FAPT

I. Circumstanțele cauzei
6. Reclamantul s-a născut în anul 1948 și locuiește în
București. Reclamanta s-a născut în anul 1914.
7. O rudă a reclamanților, D.G., a dobândit în anul 1940,
printr-un contract de vânzare-cumpărare, un teren agricol în
suprafață de 4 ha, care a fost naționalizat în anul 1953 de către
autoritățile comuniste și folosit de o societate agricolă de stat.
Terenul în discuție, situat într-o regiune de câmpie, în comuna
Chiajna, în apropiere de București, a făcut obiectul Legii fondului

funciar nr. 18/1991 (Legea nr. 18/1991) și a fost recalificat în
anul 1996 de către autorități ca teren situat în zona construibilă
a orașului București (teren intravilan). Cu toate acestea, comisia
pentru aplicarea Legii nr. 18/1991 din Chiajna (Comisia Chiajna)
a rămas competentă cu aplicarea acestei legi în privința tuturor
terenurilor ce fuseseră administrate înainte de 1990 de
societatea agricolă din Chiajna, așa cum a fost și cazul terenului
în cauză.
A. Acțiune în reconstituirea dreptului de proprietate asupra
terenului în suprafață de 4 ha

8. În anul 1991, în temeiul Legii nr. 18/1991, reclamanții le-au
solicitat succesiv comisiilor Chiajna și București să le
reconstituie dreptul de proprietate asupra terenului în suprafață
de 4 ha în cauză.
9. În 1992 și 1994, Comisia Chiajna i-a pus pe niște foști
funcționari ai primăriei locale în posesia terenului revendicat de
reclamanți. În anul 1995 și la data de 28 martie 1996, ea le-a
eliberat titluri de proprietate asupra acestui teren, care a fost
vândut în aprilie 1996 de către noii proprietari unei societăți
comerciale.
10. La data de 9 mai 1996, comisia abilitată cu aplicarea
Legii nr. 18/1991 în București și în județul Ilfov, din care făcea
parte comuna Chiajna, (Comisia Ilfov) a respins cererea
formulată de reclamanți în anul 1991, din cauză că aceștia nu au
dovedit că avuseseră un drept de proprietate asupra terenului în
discuție în momentul naționalizării.
11. Reclamanții au sesizat Judecătoria Buftea cu o acțiune
împotriva Prefecturii București și a Prefecturii Ilfov în anularea
Hotărârii din data de 9 mai 1996. În cursul procedurii, Comisia
Chiajna a informat instanța că i-a pus pe niște terți, conform
Legii nr. 18/1991, în posesia unui teren din care făcea parte și
parcela revendicată de reclamanți. Prin Sentința din data de
26 noiembrie 1996, Judecătoria Buftea a admis acțiunea
reclamanților cu motivarea că își dovediseră, prin contractul de
vânzare-cumpărare din anul 1940 și prin martori, dreptul de
proprietate pe care îl aveau asupra terenului în suprafață de
4 ha. În temeiul Legii nr. 18/1991, instanța a statuat că
reclamanților trebuia să li se reconstituie dreptul de proprietate
ăasupra terenului în suprafață de 4 ha, pe raza comunei
Chiajna”. Din sentință reiese că reclamanții nu au solicitat
rambursarea cheltuielilor de judecată. Această sentință a rămas
definitivă prin nerecurare de către părțile în litigiu.

MONITORUL OFICIAL AL ROMÂNIEI, PARTEA I, Nr. 423/24.VI.2010
B. Cererea de intervenție voluntară într-o procedură ce viza
recunoașterea dreptului de proprietate asupra terenului în litigiu și
punerea în posesie asupra acestui teren

12. La data de 14 februarie 1995, reclamanții au depus
concluzii de intervenție voluntară într-o procedură aflată pe rol în
fața secției de contencios administrativ a Tribunalului București,
procedură care se desfășura între foștii funcționari menționați
mai sus, alți terți și autoritățile locale și care avea ca obiect
anularea titlului administrativ de proprietate eliberat în anul 1995
pentru o parte din terenul în cauză (vezi paragraful 9 de mai
sus). Plângându-se de abuzurile Comisiei Chiajna, ei i-au
solicitat instanței să anuleze titlul de proprietate din anul 1995,
să le recunoască dreptul de proprietate asupra celor 4 ha
dobândite de ruda lor în anul 1940 și să oblige autoritățile
competente să îi pună în posesia acestui teren.
13. După ce tribunalul și-a declinat competența în favoarea
Curții de Apel București, la termenul de judecată din 23 ianuarie
1996, Curtea de Apel a supus dezbaterii părților și a declarat
admisibilă cererea părților interesate.
14. Prin Încheierea de ședință din data de 25 iunie 1996,
Secția de contencios administrativ a Curții de Apel București și-a
constatat din oficiu necompetența și a trimis cauza în fața
instanțelor civile.
15. După ce a ținut o primă ședință de judecată la data de
9 decembrie 1996, prin Sentința din data de 10 martie 1997, pe
baza contractului de vânzare-cumpărare din anul 1940 și a
Sentinței definitive din data de 26 noiembrie 1996 menționate
mai sus, Judecătoria Sectorului 6 București a admis cererea de
intervenție voluntară a reclamanților și a obligat Prefectura
București și Comisia Chiajna la reconstituirea dreptului de
proprietate al reclamanților asupra terenului în suprafață de
4 ha, precizând amplasamentul exact al acestuia, și la punerea
lor în posesia acestui teren.
16. După casarea cu trimitere spre rejudecare a sentinței
menționate mai sus din 12 octombrie 1998, pentru viciu de
procedură, prin Sentința din 12 noiembrie 1999, Judecătoria
Sectorului 6 București a respins cererea reclamanților de a le
reconstitui dreptul de proprietate ca fiind lipsită de obiect, pe
motivul că ăsentința definitivă din 26 noiembrie 1996 (...) le
recunoscuse și reconstituise deja dreptul de proprietate asupra
terenului în suprafață de 4 ha”. Judecătoria a anulat titlul de
proprietate eliberat foștilor funcționari ai primăriei în anul 1995.
17. Reclamanții au formulat apel împotriva acestei sentințe,
cu motivarea că cererea lor de reconstituire a dreptului de
proprietate urmărise într-adevăr revendicarea terenului
cumpărat de ruda lor în anul 1940 și că Sentința definitivă din
data de 26 noiembrie 1996 nu identificase cu exactitate
amplasamentul terenului care trebuia să le fie restituit, de unde
interesul de a interveni în procedură. Ei au solicitat tribunalului
să dispună o expertiză tehnică topografică pentru a identifica
terenurile în litigiu și pentru a le constata dreptul de a li se restitui
terenul rudei lor.
18. În ședința de judecată din data de 24 martie 2000,
Tribunalul București a amânat cauza pentru data de 9 mai 2000,
deoarece unuia dintre judecători nu îi era îngăduit să judece,
întrucât se pronunțase deja la judecarea în primă instanță a
cauzei. La această dată, reclamanții i-au cerut instanței să
stabilească un nou termen pentru a-și putea pregăti apărarea.
19. Prin Decizia din data de 11 octombrie 2000, Tribunalul
București a respins apelul reclamanților. Pasajele relevante ale
deciziei sunt următoarele:
ăDreptul de proprietate asupra terenului în suprafață de 4 ha
le-a fost reconstituit intervenienților prin sentința rămasă
definitivă din data de 26 noiembrie 1996 a Judecătoriei Buftea.
Instanța a decis în mod corect doar să reconstituie dreptul de
proprietate asupra celor 4 ha de teren pe raza comunei Chiajna,
în conformitate cu posibilitățile instanțelor în temeiul Legii
nr. 18/1991, deoarece stabilirea dreptului de proprietate și a

3

amplasamentului terenului în discuție este un drept exclusiv al
comisiei pentru aplicarea Legii nr. 18/1991. A admite un punct de
vedere contrar ar avea drept consecință intervenția nelegală a
justiției în atribuțiile prevăzute de lege pentru comisiile
menționate mai sus.
Cererea de intervenție din data de 14 februarie 1995 nu
poate fi calificată drept cerere în revendicare a parcelei de teren
în suprafață de 4 ha, deoarece din cerere reiese că reclamanții
nu au solicitat decât reconstituirea dreptului de proprietate.
Conform articolului 294 § 1 din Codul de procedură civilă,
reclamanții nu-și pot modifica cererea în apel.”
20. După ce a ținut o primă ședință de judecată la data de
22 februarie 2001, când a amânat cauza, stabilind un nou
termen din motiv de viciu de procedură de citare, așa cum s-a
întâmplat și la datele de 5 aprilie, 13 septembrie, 8 noiembrie și
20 decembrie 2001, prin Decizia din data de 4 aprilie 2002,
Curtea de Apel București a respins recursul formulat de
reclamanți, confirmând Decizia din 11 octombrie 2000 a
Tribunalului București.
21. La o dată neprecizată în anul 2003, Prefectura Ilfov, de
care aparține comuna Chiajna, le-a precizat reclamanților că, în
temeiul normelor de aplicare a Legii nr. 18/1991, comisiile aveau
competența exclusivă în ceea ce privește punerea în posesie și
stabilirea amplasamentelor terenurilor ce trebuiau restituite
părților interesate. Ea a observat că Sentința din 26 noiembrie
1996 nu precizase în dispozitivul său că punerea în posesie a
reclamanților trebuia să se facă pe vechiul amplasament al
terenului ce îi aparținuse rudei lor.
C. Contestația referitoare la executarea Sentinței din
26 noiembrie 1996

22. La data de 20 septembrie 1999, reclamanții au sesizat
Judecătoria Buftea cu o contestație referitoare la executarea
Sentinței din 26 noiembrie 1996 a aceleiași instanțe, urmărind
interpretarea dispozitivului acestei sentințe (contestație la titlu).
În mod special, ei doreau să afle dacă terenul în suprafață de
4 ha ce trebuia să le fie restituit era cel ce făcuse obiectul
contractului de vânzare-cumpărare din anul 1940, menționat în
considerentele sentinței.
23. Prin Sentința din data de 28 octombrie 1999, instanța a
statuat că cererea lor nu putea fi analizată în cadrul unei astfel
de acțiuni, deoarece dispozitivul Sentinței din 26 noiembrie 1996
era foarte clar, referindu-se exclusiv la reconstituirea unui titlu
de proprietate în baza Legii nr. 18/1991. Pe de altă parte,
identificarea și punerea în posesia unui teren individualizat erau
de competența exclusivă a comisiilor administrative.
24. Atât apelul, cât și recursul reclamanților împotriva acestei
sentințe au fost respinse ca nefondate, primul prin Decizia din
15 mai 2000 a Tribunalului București, iar al doilea prin Decizia
din 18 septembrie 2000 a Curții de Apel București.
D. Demersurile reclamanților pentru executarea Sentinței din
26 noiembrie 1996

25. În urma Deciziei din 11 mai 1995 a Consiliului
Municipiului București, aprobată în anul 1996 de departamentul
de urbanism și amenajare a teritoriului, mai multe terenuri
agricole aflate în vecinătatea Capitalei, printre care parcela de
4 ha dobândită de ruda reclamanților în anul 1940, au fost
recalificate drept terenuri situate în zona construibilă a
Bucureștiului. Prin urmare, valoarea comercială a parcelei
respective a crescut rapid.
26. La data de 4 aprilie 1997, Primăria București a răspuns
la o scrisoare a reclamanților, în sensul că Comisia Chiajna era
competentă cu executarea Sentinței definitive din 26 noiembrie
1996.
27. La 11 iunie și 5 septembrie 1997, autoritățile însărcinate
cu cadastrul din București și Ilfov i-au informat pe reclamanți că
parcela revendicată se afla în perimetrul municipiului București
și că aplicarea Legii nr. 18/1991 de către Comisia București se
afla în curs de desfășurare.

4

MONITORUL OFICIAL AL ROMÂNIEI, PARTEA I, Nr. 423/24.VI.2010

28. La data de 6 ianuarie 1998, reclamanții i-au solicitat
Comisiei Chiajna să le reconstituie dreptul de proprietate asupra
parcelei de 4 ha în cauză, conform Legii nr. 18/1991, modificată
în 1997, invocând, printre altele, în sprijinul cererii lor, Sentința
din 26 noiembrie 1996. Comisia Chiajna a refuzat să îi pună în
posesia acestei parcele și nu le-a făcut propuneri pentru a-i
pune în posesia unui alt teren, conform sentinței menționate mai
sus.
29. La data de 5 octombrie 1998, invocând, printre altele,
Sentința definitivă din 26 noiembrie 1996, reclamanții au depus
o plângere penală la parchetul competent, invocând refuzul
primarului din Chiajna de a-i pune în posesia parcelei de 4 ha în
discuție. Ei nu au primit niciun răspuns la plângere.
30. La data de 20 februarie 2003, reclamanții i-au solicitat
Comisiei Chiajna să îi pună în posesia unui teren în suprafață de
4 ha, conform Sentinței definitive din 26 noiembrie 1996 și
contractului de vânzare-cumpărare din anul 1940.
31. Prin procesul-verbal din 10 martie 2003, pe care
reclamanții l-au primit și l-au semnat la data de 22 iulie 2003,
Comisia Chiajna i-a pus în posesia a 7 parcele de teren agricol,
în suprafață totală de 4 ha, pe raza comunei Chiajna.
32. La data de 10 noiembrie 2003, Comisia Chiajna le-a
precizat reclamanților, nemulțumiți de parcelele ce le fuseseră
atribuite, că nu mai existau alte terenuri disponibile în urma
aplicării Legii nr. 18/1991 și i-a invitat să se prezinte pentru a li
se elibera un titlu de proprietate. Din dosar reiese că reclamanții
au refuzat să dea curs acestei invitații.
II. Dreptul și practica internă pertinente
33. În ceea ce privește competența instanțelor de a analiza
deciziile comisiilor administrative abilitate cu aplicarea Legii
nr. 18/1991, esențialul reglementării interne relevante, și anume
extrasele din Legea nr. 18/1991, publicată în Monitorul Oficial al
României, Partea I, nr. 37 din 20 februarie 1991 și republicată la
data de 5 ianuarie 1998, după modificările aduse prin Legea
nr. 169/1997 pentru modificarea și completarea Legii fondului
funciar nr. 18/1991, este descris în Hotărârea Glod împotriva
României (nr. 41.134/98, §§ 22—24, 16 septembrie 2003).
34. Jurisprudența internă divergentă referitoare la
competența instanțelor de a analiza legalitatea modului în care
comisiile administrative stabileau amplasamentul terenurilor ce
trebuiau restituite în temeiul Legii nr. 18/1991 a fost rezumată în
Hotărârea Hauler împotriva României (nr. 67.703/01, §§ 19—21,
12 iulie 2007). După modificarea Legii nr. 18/1991 prin Legea
nr. 169/1997 și Legea nr. 1/2000 pentru reconstituirea dreptului
de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, în sensul întinderii, de acum înainte
nelimitate, a competenței instanțelor chemate să statueze
asupra legalității deciziilor administrative ale comisiilor, larga
majoritate a instanțelor interne au statuat că instanțele aveau
competența să analizeze legalitatea modului în care comisiile
au stabilit amplasamentul terenurilor ce trebuiau să fie atribuite
reclamanților (deciziile din 6 februarie 2002, 13 mai 2003 și
27 iunie 2005 ale curților de apel Timișoara, Târgu Mureș și,
respectiv, Bacău; a contrario, deciziile din 5 aprilie 2000 și
3 iunie 2005 ale curților de apel Oradea și, respectiv, Craiova).
Pe de altă parte, în decizia sa din data de 6 februarie 2002
menționată mai sus, Curtea de Apel Timișoara a considerat că,
după ce a urmat procedura prevăzută de Legea nr. 18/1991,
reclamanta nu era obligată să urmeze procedura Legii
nr. 1/2000 pentru analizarea chestiunii aplicării Legii nr. 18/1991
și, în special, a chestiunii amplasamentului terenului ce îi fusese
atribuit de comisie.
35. Art. 13 din Legea nr. 18/1991 prevedea că, în regiunile de
câmpie, punerea persoanelor îndreptățite în posesia unor
terenuri situate în afara zonei construibile a unei localități este
realizată de comisia administrativă, nu neapărat pe vechiul

amplasament deținut de părțile interesate. După modificarea
acestei legi prin Legea nr. 1/2000, art. 2 prevede că punerea în
posesie se face în mod normal pe vechiul amplasament, cu
condiția ca același teren să nu le fi fost atribuit unor terți conform
Legii nr. 18/1991. În ceea ce privește terenurile situate în zona
construibilă a unei localități, Legea nr. 18/1991, interpretată prin
jurisprudența în materie, prevedea principiul atribuirii de terenuri
pe vechiul amplasament, în special dacă terenul nu le fusese
atribuit unor terți, înainte de intrarea în vigoare a legii, pentru
a-și construi casa. În mai multe cauze, instanțele interne au
statuat pe fond că, în temeiul art. 13 din Legea nr. 18/1991, fiind
vorba chiar de terenurile situate în regiunile de câmpie, refuzul
comisiilor administrative de a pune în posesie persoanele
îndreptățite pe vechiul amplasament nu trebuie să fie arbitrar, ci
justificat (deciziile nr. 449/1994, 9/1995 și nr. 228/1996 ale Curții
de Apel Galați și Decizia nr. 944 din 15 mai 1996 a Curții
Supreme de Justiție; a contrario, Decizia din 25 aprilie 1995 a
Curții de Apel Galați).
36. Din prevederile Legii nr. 18/1991, în special din art. 8,
reiese că pentru a stabili dreptul de proprietate al persoanelor
îndreptățite asupra terenurilor ce fac obiectul acestei legi,
autoritățile competente procedează la reconstituirea acestui
drept de proprietate, la cererea părților interesate, procedură
care se încheie cu eliberarea unui titlu administrativ de
proprietate. Procedura administrativă și, după caz, cea judiciară
în discuție se finalizează prin punerea în posesie asupra
terenului și eliberarea titlului de proprietate. De altfel, doctrina
și jurisprudența internă au fost divergente în ceea ce privește
posibilitatea de a introduce o acțiune în revendicare pentru a-și
valorifica dreptul de proprietate pentru o persoană care, în
cadrul procedurii menționate mai sus, nu beneficia încă de un
titlu administrativ de proprietate, ci numai de un certificat
administrativ eliberat de comisie și de un proces-verbal de
punere în posesia terenului în litigiu (vezi, pentru admisibilitatea
acțiunii, Decizia Curții de Apel Pitești nr. 2.159 din 16 octombrie
1998; a contrario, în special Decizia Secțiilor Unite ale Curții
Supreme de Justiție din data de 30 iunie 1997).
ÎN DREPT

I. Asupra pretinselor încălcări ale art. 6 § 1 din Convenție
37. Reclamantul invocă două încălcări ale dreptului său de
acces la o instanță din cauza neexecutării Sentinței definitive
din 26 noiembrie 1996 și a refuzului instanțelor de a-i analiza pe
fond cererea de restituire a unui teren pe vechiul amplasament.
De asemenea, el se plânge de durata excesivă a procedurilor în
cauză. Reclamantul invocă art. 6 § 1 din Convenție, care
prevede următoarele în partea sa relevantă:
ăOrice persoană are dreptul la judecarea în mod echitabil (...)
și într-un termen rezonabil a cauzei sale, de către o instanță
independentă și imparțială (...) care va hotărî (...) asupra
încălcării drepturilor și obligațiilor sale cu caracter civil (...).”
A. Asupra neexecutării Sentinței definitive din 26 noiembrie
1996 a Judecătoriei Buftea
1. Asupra admisibilității

38. Curtea constată că acest capăt de cerere nu este vădit
neîntemeiat în sensul art. 35 § 3 din Convenție. Mai mult, ea
constată că acesta nu este afectat de niciun alt motiv de
inadmisibilitate. Prin urmare, trebuie declarat admisibil.
2. Asupra fondului

39. După ce a contestat modul în care Sentința definitivă din
26 noiembrie 1996 a fost executată la data de 10 martie 2003 de
către autorități, în observațiile sale, reclamantul consideră că a
suferit o încălcare a dreptului său de acces la o instanță din
cauza executării tardive a acestei sentințe. El pune în evidență
faptul că această întârziere nu se poate explica prin
imposibilitatea autorităților de a identifica amplasamentul pe
care îl solicitase sau prin desfășurarea procedurii în care a

MONITORUL OFICIAL AL ROMÂNIEI, PARTEA I, Nr. 423/24.VI.2010
intervenit, avându-se în vedere că din dosar reiese că autoritățile
știau unde era situată parcela revendicată și că ele nu au obținut
o suspendare a executării sentinței definitive în cauză. Pe de
altă parte, înainte de 10 martie 2003, autoritățile nu au făcut
nicio propunere de punere în posesie asupra vreunui teren
conform Sentinței din 26 noiembrie 1996.
40. Guvernul apreciază că dreptul de proprietate al
reclamantului și al mamei sale asupra terenului în suprafață de
4 ha situat pe raza comunei Chiajna era un drept condiționat,
ce depindea de identificarea amplasamentului. Dacă alegerea
amplasamentului aparținea autorităților, imprecizia reclamantului
și a mamei sale în ceea ce privește identificarea vechiului
amplasament și atitudinea lor insistentă cu privire la restituirea
vechiului lor teren au determinat Comisia Chiajna să aștepte
sfârșitul procedurilor pentru a-i pune în posesie. În plus,
reclamantul a fost informat de Comisia Chiajna despre
imposibilitatea punerii în posesie pe amplasamentul deținut de
ruda sa în anul 1940.
41. Curtea reamintește că, potrivit unei jurisprudențe
constante, executarea unei sentințe sau a unei decizii, indiferent
de la ce instanță ar emana, trebuie considerată ca făcând parte
integrantă din ăproces” în sensul art. 6 din Convenție (Hornsby
împotriva Greciei, Hotărârea din 19 martie 1997, Culegere de
hotărâri și decizii, 1997-II, § 40). Pe de altă parte, admițând
faptul că dreptul de acces la o instanță nu poate obliga un stat
să asigure executarea fiecărei sentințe cu caracter civil, oricare
ar fi ea și oricare ar fi circumstanțele (Sanglier împotriva Franței,
nr. 50.342/99, § 39, 27 mai 2003), ea reiterează totuși că dacă
administrația refuză sau omite să se execute ori dacă întârzie să
o facă, garanțiile art. 6 de care a beneficiat justițiabilul în faza
judiciară a procedurii își pierd orice rațiune de a fi (Hornsby,
citată mai sus, § 41).
42. Curtea a analizat în mai multe rânduri cauze ce ridicau
probleme similare cu cele ale cazului de față și a constatat
încălcarea dreptului reclamanților la un acces efectiv la o
instanță din cauza executării tardive de către autorități a
sentințelor definitive care le obliga, în temeiul Legii nr. 18/1991,
să reconstituie dreptul de proprietate al părților interesate asupra
unor terenuri (vezi, printre altele, Acatrinei împotriva României,
nr. 7.114/02, §§ 37—44, 6 octombrie 2006, și Gavrileanu
împotriva României, nr. 18.037/02, §§ 36—46, 22 februarie
2002).
43. Curtea a analizat cauza de față și consideră că Guvernul
nu a prezentat niciun fapt sau argument convingător care să
poată duce la o altă concluzie. În mod special, aceasta observă
că Sentința definitivă din 26 noiembrie 1996 dispunea ca
autoritățile locale să reconstituie dreptul de proprietate al
reclamantului și al mamei sale asupra unui teren în suprafață
de 4 ha situat pe raza comunei Chiajna, fără a preciza
amplasamentul acestui teren. Curtea observă că, chiar dacă
sentința în cauză nu preciza în mod expres acest lucru, din
dreptul intern în materie reiese că reconstituirea efectivă a
dreptului de proprietate implica punerea în posesie asupra unui
teren și eliberarea unui titlu administrativ de proprietate de către
autoritățile locale, singurele competente în materie de executare
a sentinței menționate mai sus (vezi paragraful 36 de mai sus).
Or, Curtea constată că Guvernul nu contestă faptul că
reclamantul și mama sa au primit și au semnat procesul-verbal
de punere în posesie asupra parcelelor în suprafață totală de
4 ha la data de 22 iulie 2003 și că au fost invitați să se prezinte
pentru a li se elibera titlul de proprietate la data de 10 noiembrie
2003, fără ca înainte de aceste date să li se fi făcut vreo altă
propunere de executare a Sentinței din 26 noiembrie 1996.
Având în vedere dispozițiile sentinței în cauză, trebuie constatat
că în anul 2003, prin cele două demersuri menționate mai sus,
autoritățile și-au îndeplinit obligațiile ce decurg din această
sentință, rămânând în discuție doar chestiunea termenului de

5

executare. De altfel, reclamantul admite acest lucru în
observațiile sale.
44. Curtea nu poate accepta argumentele Guvernului pentru
a justifica întârzierea în executarea Sentinței definitive din
26 noiembrie 1996. Pe de o parte, din dosar rezultă că
autoritățile locale cunoșteau amplasamentul revendicat de
reclamant (vezi paragrafele 11 și 15 de mai sus). Pe de altă
parte, având în vedere dispozițiile sentinței în discuție, Curtea
este de părere că Comisia Chiajna ar fi putut lua mai devreme
inițiativa pentru a o executa, astfel cum a făcut-o în anul 2003.
Aceasta cu atât mai mult cu cât sentința în cauză nu stabilea
amplasamentul terenului ce trebuia acordat reclamantului și
mamei sale, iar comisia era singura autoritate competentă
pentru a identifica parcelele libere și pentru a formula oferte
concrete. Prin urmare, Curtea nu este de părere că întârzierea
în executare îi este imputabilă reclamantului (vezi, mutatis
mutandis, Acatrinei, citată mai sus, § 41).
45. Aceste elemente îi sunt suficiente Curții pentru a constata
că statul, prin intermediul organelor sale specializate, nu a
depus toate eforturile necesare pentru a asigura executarea cu
celeritate a Sentinței definitive din 26 noiembrie 1996 a
Judecătoriei Buftea.
46. Prin urmare, a avut loc încălcarea art. 6 § 1 din
Convenție.
47. Pe de altă parte, Curtea consideră că, după constatarea
încălcării, concluzie la care a ajuns din cauza duratei de
neexecutare a Sentinței definitive din 26 noiembrie 1996, nu
este cazul să analizeze separat dacă în speță a avut loc și
încălcarea dreptului reclamantului de a i se soluționa cauza
într-un ătermen rezonabil”, capăt de cerere ce trebuie considerat
ca absorbit de cel precedent (vezi, mutatis mutandis, Lunari
împotriva Italiei, nr. 21.463/93, § 46, 11 ianuarie 2001, Popea
împotriva României, nr. 6.248/03, § 38, 5 octombrie 2006, și
Societatea de gestiune a portului din Campoloro și societatea
fermieră din Campoloro împotriva Franței, nr. 57.516/00, § 67,
26 septembrie 2006).
B. Asupra refuzului instanțelor interne de a analiza chestiunea
punerii în posesie a reclamantului asupra terenului în litigiu pe
vechiul amplasament
1. Asupra admisibilității

48. Curtea constată că acest capăt de cerere nu este vădit
neîntemeiat în sensul art. 35 § 3 din Convenție. Mai mult,
aceasta constată că nu este afectat de niciun alt motiv de
inadmisibilitate. Prin urmare, trebuie declarat admisibil.
2. Asupra fondului

49. Reclamantul pune în evidență faptul că obiectul cererii
sale de intervenție voluntară din 14 februarie 1995 a fost
obligarea autorităților locale de a-l pune în posesia terenului în
suprafață de 4 ha pe vechiul amplasament ce îi aparținuse rudei
sale în anul 1940, obiect diferit de procedura la finalul căreia el
a obținut, împreună cu mama sa, Sentința definitivă din
26 noiembrie 1996, care nu preciza unde trebuia efectuată
punerea în posesie. Într-un mod similar Cauzei Glod împotriva
României (nr. 41.134/98, § 39, 16 septembrie 2003),
respingerea cererii de intervenție voluntară s-a întemeiat pe
ădreptul exclusiv” al comisiilor administrative de a stabili
amplasamentul terenului ce trebuia să le fie atribuit.
50. Guvernul consideră că prezenta cauză este diferită de
Cauza Glod menționată mai sus, în măsura în care instanțele
interne nu au invocat lipsa de competență materială pentru a
analiza cererea reclamantului, ci au statuat că această cerere
este lipsită de obiect, având în vedere constatarea din Sentința
definitivă din 26 noiembrie 1996, care le atribuise părților
interesate 4 ha de teren, fără a stabili amplasamentul.
51. Curtea a analizat deja chestiunea dreptului de acces la
o instanță în cazul reclamanților cărora, după ce au sesizat
instanțele interne cu o acțiune ce viza controlul deciziilor luate de

6

MONITORUL OFICIAL AL ROMÂNIEI, PARTEA I, Nr. 423/24.VI.2010

comisiile locale pentru a stabili amplasamentul terenurilor
atribuite în temeiul Legii nr. 18/1991, li s-a respins acțiunea, fără
o judecată pe fond, din cauza competenței exclusive a comisiilor
administrative în materie; ea a constatat încălcarea art. 6 § 1
din Convenție (Glod, citată mai sus, §§ 35—40, și Hauler
împotriva României, nr. 67.703/01, §§ 32—37, 12 iulie 2007).
52. Curtea a analizat cauza de față și consideră că Guvernul
nu a prezentat niciun fapt sau argument convingător care să
poată duce la o altă concluzie. În mod special, ea observă că,
la fel ca și în Cauza Hauler menționată mai sus, reclamantul și
mama sa au sesizat instanțele interne cu o acțiune privind
aplicarea efectivă a dreptului de proprietate ce le fusese
recunoscut prin Sentința definitivă din 26 noiembrie 1996, drept
pe care ei l-au considerat încălcat printr-o decizie administrativă
care le elibera unor terți un titlu de proprietate pe vechiul
amplasament al terenului ce îi aparținuse rudei lor, considerând
că ei trebuie puși în posesia acestui teren. Procedura în care a
intervenit reclamantul nu avea, așadar, același obiect cu cea
soluționată prin sentința menționată mai sus. Deoarece acțiunea
reclamantului a fost respinsă din cauza dreptului exclusiv al
Comisiei Chiajna de a stabili amplasamentul terenului ce trebuia
să le fie atribuit, rezultă că, în conformitate cu afirmațiile
instanțelor sesizate cu cauza de față, odată stabilită suprafața
de teren la care reclamantul și mama sa aveau dreptul, nu mai
era de datoria instanțelor să controleze deciziile comisiilor
administrative referitoare la punerea în posesie a părților
interesate, în temeiul Legii nr. 18/1991. Or, art. 6 § 1 din
Convenție dispune ca deciziile luate de autoritățile administrative
ce nu îndeplinesc ele însele cerințele acestei prevederi, cum se
întâmplă în cazul de față, să fie supuse controlului ulterior al
unui organ judiciar cu competență deplină (vezi, mutatis
mutandis, Glod, citată mai sus, §§ 35—36).
53. În lumina celor de mai sus, Curtea apreciază că refuzul
instanțelor interne de a analiza chestiunea dreptului
reclamantului, în temeiul Legii nr. 18/1991, de a fi pus în posesia
terenului în cauză pe vechiul amplasament, chestiune lăsată la
discreția comisiei administrative, a adus atingere esenței înseși
a dreptului său de acces la o instanță (vezi, mutatis mutandis,
Hauler, citată mai sus, § 36, și Terra Woningen împotriva
Olandei, Hotărârea din 17 decembrie 1996, Culegere 1996-VI;
pp. 2122—2123, §§ 52—55).
54. Aceste elemente îi sunt suficiente Curții pentru a constata
că a avut loc încălcarea art. 6 § 1 din Convenție.
C. Asupra duratei procedurii ce viza punerea în posesie pe
vechiul amplasament

55. Perioada ce trebuie luată în considerare a început la data
de 14 februarie 1995, odată cu cererea de intervenție voluntară
a reclamantului, și s-a încheiat la data de 4 aprilie 2002. Așadar,
ea a durat aproape 7 ani și două luni, pentru 8 instanțe și
3 grade de competență.
1. Asupra admisibilității

56. Curtea constată că acest capăt de cerere nu este vădit
neîntemeiat în sensul art. 35 § 3 din Convenție. Mai mult, ea
constată că acesta nu este afectat de niciun alt motiv de
inadmisibilitate. Prin urmare, trebuie declarat admisibil.
2. Asupra fondului

57. Reclamantul susține că durata procedurii în discuție a
fost excesivă și că nu îi este imputabilă.
58. Guvernul apreciază că era vorba de o cauză de
complexitate deosebită, având în vedere cererea de intervenție
a reclamantului care solicita o analiză asupra admisibilității. Pe
de altă parte, el observă declinările de competență și stabilirea
unui nou termen de judecată din cauză că unul dintre judecători
era incompatibil. Ținând cont de faptul că nu există perioade
lungi de inactivitate a instanțelor interne și că reclamantul a
solicitat mai multe amânări ale cauzei, el apreciază că durata
respectivă nu a fost nerezonabilă.

59. Curtea reamintește faptul că rezonabilitatea duratei unei
proceduri se apreciază în funcție de circumstanțele cauzei și
ținând cont de criteriile consacrate de jurisprudența sa, în
special de complexitatea cauzei, de comportamentul
reclamanților și de cel al autorităților competente, precum și de
miza litigiului pentru părțile interesate (vezi, printre multe altele,
Frydlender împotriva Franței [MC], nr. 30.979/96, § 43, CEDO
2000-VII).
60. Curtea a analizat în mai multe rânduri cauze ce ridicau
probleme similare cu cele ale cazului de față și a constatat
încălcarea art. 6 § 1 din Convenție (vezi Frydlender citată mai
sus).
61. După ce a analizat toate elementele ce i-au fost supuse
atenției, Curtea consideră că Guvernul nu a expus niciun fapt
sau argument convingător care să poată duce la o altă concluzie
în cazul de față. În primul rând, contrar argumentului Guvernului,
din dosar nu reiese că analiza admisibilității cererii de intervenție
a reclamantului a întârziat procedura sau a crescut
complexitatea cauzei. Mai exact, Curtea observă că
desfășurarea procedurii a fost marcată de amânarea repetată a
cauzei pentru noi termene de judecată din cauza unor vicii ale
procedurii de citare, de termenele lungi acordate înainte ca o
nouă instanță sesizată cu dosarul să stabilească primul termen
de judecată și, în special, de declinările de competență de la
începutul procedurii, cauza nefiind trimisă în fața instanțelor
civile competente decât la data de 25 iunie 1996 (vezi, mutatis
mutandis, Ispan împotriva României, nr. 67.710/01, § 44, 31 mai
2007). Întârzierile rezultate din aceste amânări, precum și
casarea cu trimitere spre rejudecare din 12 octombrie 1998
pentru viciu de procedură sunt imputabile autorităților. În ceea ce
privește comportamentul reclamantului, chiar observând cele
câteva amânări pentru un alt termen de judecată solicitate în
special pentru a-și pregăti apărarea, Curtea reiterează faptul că
nu i se poate reproșa că a folosit diverse căi de atac interne
pentru a-și apăra drepturile (Simon împotriva Franței,
nr. 66.053/01, § 31, 8 iunie 2004).
62. Curtea apreciază, prin urmare, că nici complexitatea
cauzei, nici comportamentul reclamantului nu explică durata
procedurii, privită în ansamblul ei.
63. Ținând cont de cele de mai sus și de jurisprudența sa în
materie, Curtea apreciază că, în speță, durata procedurii
litigioase nu respectă cerința ătermenului rezonabil”.
64. Prin urmare, a avut loc încălcarea art. 6 § 1.
II. Asupra pretinselor încălcări ale art. 1 din Protocolul
nr. 1, analizat separat și coroborat cu art. 13 din Convenție
65. Reclamantul se plânge, pe de o parte, de refuzul
instanțelor de judecată interne de a-i analiza pe fond cererea de
intervenție voluntară ce viza punerea sa în posesia terenului de
4 ha pe vechiul amplasament, considerând că este lipsit de
acest teren și că nu a beneficiat de un recurs efectiv în acest
sens. Pe de altă parte, el se plânge de termenul în care
autoritățile au executat Sentința din 26 noiembrie 1996 a
Judecătoriei Buftea. El invocă art. 1 din Protocolul nr. 1, analizat
separat și — în ceea ce privește primul capăt de cerere —
coroborat cu art. 13 din Convenție, articole care prevăd
următoarele în părțile lor relevante:
Articolul 13
ăOrice persoană, ale cărei drepturi și libertăți recunoscute de
prezenta convenție au fost încălcate, are dreptul să se adreseze
efectiv unei instanțe naționale (...).”

MONITORUL OFICIAL AL ROMÂNIEI, PARTEA I, Nr. 423/24.VI.2010
Articolul 1 din Protocolul nr. 1
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.”
A. Asupra admisibilității

66. În ceea ce privește punerea în posesie a reclamantului și
a mamei sale pe vechiul amplasament ce îi aparținuse unei
rude, Guvernul consideră că ei nu beneficiază de un ăbun” sau
cel puțin de o ăsperanță legitimă” în privința amplasamentului
litigios, deoarece nicio instanță nu a precizat că ei aveau dreptul
să li se atribuie acest amplasament.
67. Reclamantul consideră că avea o ăsperanță legitimă” în
ceea ce privește punerea în posesia terenului în suprafață de
4 ha pe amplasamentul respectiv deoarece, deși Sentința din
data de 10 martie 1997 a Judecătoriei Sectorului 6 București,
care le recunoștea dreptul asupra acestui amplasament, fusese
casată, nicio instanță nu a analizat și nu a respins pe fond, în
procedura ulterioară, cererea de intervenție privind
amplasamentul în cauză.
68. Curtea consideră că argumentul Guvernului tinde la
invocarea unei excepții de inadmisibilitate din cauza
necompetenței ratione materiae în ceea ce privește primul capăt
de cerere întemeiat pe art. 1 din Protocolul nr. 1 și, având în
vedere natura cererii și elementele aflate la dosar, apreciază că
trebuie să unească această excepție cu fondul.
69. Pe de altă parte, în ceea ce privește ambele capete de
cerere, Curtea constată că ele nu sunt vădit neîntemeiate în
sensul art. 35 § 3 din Convenție. Mai mult, ea constată că nu
sunt afectate de niciun alt motiv de inadmisibilitate. Prin urmare,
le declară admisibile.
B. Asupra fondului
1. Asupra refuzului autorităților de a-l pune pe reclamant în posesia
terenului pe vechiul amplasament

70. Având în vedere constatarea referitoare la dreptul de
acces la o instanță prevăzut de art. 6 § 1 (paragrafele 51—54 de
mai sus), Curtea apreciază că nu este necesar să analizeze
separat dacă, în speță, a avut loc încălcarea art. 1 din Protocolul
nr. 1, analizat separat și coroborat cu art. 13 din Convenție
(Glod, citată mai sus, § 46, Hauler, citată mai sus, § 41, și Crisan
împotriva României, nr. 42.930/98, § 32, 27 mai 2003). Această
concluzie scutește, pe de altă parte, Curtea să se pronunțe
asupra excepției ridicate de Guvern (Moschopoulos-Veïnoglou
și alții împotriva Greciei, nr. 32.636/05, § 35, 18 octombrie 2007).
2. Asupra executării tardive a Sentinței definitive din 26 noiembrie
1996

71. Admițând că în temeiul sentinței menționate mai sus
reclamantul și mama sa erau îndreptățiți să li se atribuie un teren
în suprafață de 4 ha situat pe raza comunei Chiajna, Guvernul
își reiterează argumentele prezentate cu privire la art. 6 § 1 din
Convenție (paragraful 40 de mai sus) pentru a justifica
executarea tardivă, în anul 2003, a acestei sentințe definitive.
72. Reclamantul consideră că era de datoria autorităților să
execute sentința în cauză și că a fost lipsit înainte de anul 2003
de exercitarea dreptului său de proprietar asupra terenului în
suprafață de 4 ha.
73. Făcând referire la jurisprudența aplicabilă în materie
(Kopecky împotriva Slovaciei [MC], nr. 44.912/98, § 35,
28 septembrie 2004, și Gavrileanu, citată mai sus, § 52), Curtea
constată că, în speță, Sentința definitivă din 26 noiembrie 1996

7

a creat în beneficiul reclamantului și al mamei sale ăsperanța
legitimă” de a li se reconstitui un drept de proprietate asupra
unui teren de 4 ha pe raza comunei Chiajna, această creanță
constituind așadar o ăvaloare patrimonială” ce duce la aplicarea
garanțiilor art. 1 din Protocolul nr. 1.
74. Cu toate acestea, Curtea constată că, în speță,
autoritățile locale însărcinate să execute sentința respectivă nu
au îndeplinit demersurile necesare acestui scop decât în
noiembrie 2003, întârzierea fiindu-le imputabilă (vezi paragrafele
44—45 de mai sus). Curtea observă că Guvernul nu a oferit
nicio justificare valabilă pentru ingerința cauzată prin
neexecutarea într-un termen rezonabil a sentinței definitive
pronunțate în speță; așadar, ea era arbitrară și încălca principiul
legalității. O astfel de concluzie scutește Curtea de a mai cerceta
dacă a fost păstrat un just echilibru între cerințele interesului
general și imperativele de apărare a dreptului individual al
reclamantului (Gavrileanu, citată mai sus, § 55).
75. Prin urmare, Curtea apreciază că avut loc încălcarea
art. 1 din Protocolul nr. 1.
III. Asupra aplicării art. 41 din Convenție
76. Conform art. 41 din Convenție,
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

77. Reclamantul solicită suma de 2.800.000 euro (EUR) cu
titlu de daune materiale suferite din cauza nerestituirii terenului
de 4 ha pe vechiul amplasament, prejudiciu calculat în funcție de
valoarea acestui teren. Pe de altă parte, el solicită suma de
40.000 EUR cu titlu de daune morale suferite, printre altele, ca
urmare a frustrării și neplăcerilor cauzate de faptele autorităților
descrise în cererea sa adresată Curții.
78. Guvernul apreciază că nu este cazul să repare prejudiciul
material pretins de reclamant, având în vedere că a fost pus în
posesia unui teren în conformitate cu Sentința din 26 noiembrie
1996. În ceea ce privește cererea de daune morale, el apreciază
că nu există nicio legătură de cauzalitate între prejudiciul pretins
și presupusele încălcări ale Convenției și, în subsidiar, că o
eventuală hotărâre de condamnare din partea Curții ar putea
constitui, în sine, o reparație satisfăcătoare în acest sens. Pe
de altă parte, el consideră că suma solicitată este excesivă,
având în vedere jurisprudența Curții.
79. Curtea constată că, în ceea ce privește cererea
întemeiată pe lipsa de restituire a terenului pe vechiul
amplasament, singura bază ce trebuie reținută pentru acordarea
unei satisfacții echitabile constă, în speță, în faptul că
reclamantul nu a beneficiat de dreptul de acces la o instanță
pentru a se analiza chestiunea dreptului său de a i se atribui
terenul în cauză, chestiune lăsată la discreția comisiilor
administrative. Desigur, Curtea nu poate specula care ar fi fost
soluția procesului în caz contrar, dar nu consideră nerezonabil
să creadă că partea interesată a suferit o reală pierdere de
șansă (vezi, mutatis mutandis, Glod citată mai sus, § 50, și
Hauler, citată mai sus, § 45). Pe de altă parte, Curtea admite că
reclamantul a suferit un anumit prejudiciu moral din cauza
frustrării provocate de întârzierea în executarea sentinței
definitive pronunțate în favoarea sa, din cauza lipsei de acces la
o instanță și ca urmare a duratei excesive a procedurii civile și
că acest prejudiciu nu este suficient compensat prin constatarea
încălcărilor în discuție. Statuând în echitate, conform art. 41, ea
îi acordă suma de 8.000 EUR pentru toate prejudiciile.

8

MONITORUL OFICIAL AL ROMÂNIEI, PARTEA I, Nr. 423/24.VI.2010

B. Cheltuieli de judecată

80. Reclamantul solicită și suma de 13.675 EUR cu titlu de
cheltuieli de judecată suportate în fața instanțelor interne și, în
special, în fața Curții, pe care le detaliază astfel:
a) 3.265 EUR pentru munca depusă de avocatul care l-a
reprezentat în fața Curții în anul 2006 și care i-a redactat
observațiile (reclamantul a furnizat o convenție de onorarii, cu
tarifele orare ale avocatului, și un decont orar al muncii depuse
de acesta);
b) 10.500 EUR pentru alte cheltuieli suportate în fața
instanțelor interne și în fața Curții, referitor la care prezintă copii
ale unor contracte de asistență judiciară pentru procedurile
interne, indicând onorariile percepute de avocații săi, pentru o
sumă totală de 2.600.000 lei românești (ROL), respectiv
320 EUR la momentul respectiv, conform informațiilor furnizate
de Banca Națională a României; de asemenea, el mai pune la
dispoziție fotocopiile recipiselor poștale privitoare la taxele
poștale de corespondență cu Curtea.
81. Guvernul observă că reclamantul nu a oferit documente
justificative decât pentru o parte din cheltuielile pe care pretinde
că le-a suportat. Referitor la cheltuielile avute în fața instanțelor

interne, el apreciază că reclamantul putea cere instanțelor
rambursarea lor. Referitor la procedura în fața Curții, el își
exprimă îndoiala față de realitatea mențiunilor din decontul orar
al avocatului său, considerând, în orice caz, că onorariile sunt
excesive.
82. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care li s-au stabilit realitatea, necesitatea și caracterul
rezonabil al cuantumului acestora. În speță, ținând cont de
elementele aflate în posesia sa și de criteriile menționate mai
sus, Curtea consideră rezonabilă suma de 250 EUR cu titlu de
cheltuieli de judecată suportate în procedurile naționale și de
1.500 EUR pentru procedura în fața Curții. Din această a doua
sumă trebuie dedusă suma percepută cu titlu de ajutor judiciar,
plătită de Consiliul Europei, și anume 850 EUR. Prin urmare,
Curtea îi acordă reclamantului 650 EUR pentru procedura în fața
Curții.
C. Dobânzi moratorii

83. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

PENTRU ACESTE MOTIVE,

în unanimitate,
C U R T E A:

1. declară cererea admisibilă;
2. hotărăște că a avut loc încălcarea art. 6 § 1 din Convenție în ceea ce privește dreptul reclamantului de acces la o
instanță din cauza întârzierii în executarea Sentinței definitive din 26 noiembrie 1996 și a lipsei de analiză pe fond a cererii sale
de intervenție voluntară referitoare la punerea în posesie pe vechiul amplasament;
3. hotărăște că nu este necesar să analizeze capătul de cerere întemeiat pe art. 6 § 1 din Convenție referitor la durata
procedurii de reconstituire a dreptului de proprietate asupra terenului în suprafață de 4 ha;
4. hotărăște că a avut loc încălcarea art. 6 § 1 din Convenție din cauza duratei procedurii privind cererea de intervenție
voluntară;
5. hotărăște că nu este necesar să analizeze capătul de cerere întemeiat pe art. 1 din Protocolul nr. 1, separat și coroborat
cu art. 13 din Convenție, privind lipsa de analiză pe fond a cererii de intervenție voluntară referitoare la punerea în posesie pe
vechiul amplasament;
6. hotărăște că a avut loc încălcarea art. 1 din Protocolul nr. 1 din cauza întârzierii în executarea Sentinței definitive din
26 noiembrie 1996;
7. hotărăște:
a) ca statul pârât să îi plătească reclamantului, în 3 luni de la data rămânerii definitive a prezentei hotărâri, conform
art. 44 § 2 din Convenție, suma de 8.000 EUR (opt mii euro) pentru toate prejudiciile, 250 EUR (două sute cincizeci euro) pentru
cheltuielile de judecată suportate în cadrul procedurilor naționale și 650 EUR (șase sute cincizeci euro) pentru cele suportate în
procedura în fața Curții;
b) ca sumele respective să fie convertite în moneda statului pârât la cursul de schimb valabil la data plății și ca la acestea
să fie adăugată orice sumă ce ar putea fi datorată cu titlu de impozit;
c) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
8. respinge cererea de reparație echitabilă în rest.
Întocmită în limba franceză, ulterior fiind comunicată în scris la data de 1 aprilie 2008 pentru a face aplicarea art. 77 §§ 2
și 3 din Regulament.
Josep Casadevall,

Stanley Naismith,

președinte

grefier adjunct

MONITORUL OFICIAL AL ROMÂNIEI, PARTEA I, Nr. 423/24.VI.2010

9

CURTEA EUROPEANĂ A DREPTURILOR OMULUI

HOTĂRÂREA
din 14 octombrie 2008,
definitivă la 14 ianuarie 2009,

în Cauza Megheleș și Popa împotriva României
(Cererea nr. 28.266/05)
În Cauza Megheleș și Popa împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Corneliu Bîrsan, Boštjan M. Zupančič, Egbert Myjer, Ineta Ziemele, Luis López Guerra, Ann Power, judecători, și
Santiago Quesada, grefier de secție,
după ce a deliberat în camera de consiliu la data de 23 septembrie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 28.266/05)
îndreptată împotriva României, prin care 2 cetățeni ai acestui
stat, doamnele Ana Megheleș și Elena Popa (reclamantele), au
sesizat Curtea la data de 21 iulie 2005 în temeiul art. 34 din
Convenția pentru apărarea drepturilor omului și a libertăților
fundamentale (Convenția).
2. Reclamantele au fost reprezentate de domnul A. Iorgovan,
decedat între timp, și de domnul A. M. Mihălcescu, avocați în
București. Guvernul român (Guvernul) este reprezentat de
agentul său, domnul Răzvan-Horațiu Radu, din cadrul
Ministerului Afacerilor Externe.
3. La data de 16 februarie 2007, președintele Secției a treia
a decis să comunice cererea Guvernului. Astfel cum prevede
art. 29 § 3 din Convenție, acesta a decis, de asemenea, să se
analizeze în același timp admisibilitatea și temeinicia cauzei.
ÎN FAPT

I. Circumstanțele cauzei
4. Reclamantele s-au născut în anul 1939 și, respectiv, în
anul 1937 și locuiesc în Sichevița, județul Caraș-Severin.
5. În anul 1959, statul a preluat două terenuri, unul în
suprafață de 982 m2 și celălalt în suprafață de 1.856 m2, ce îi
aparțineau lui A. L., bunicul reclamantelor, și erau situate în satul
Gornea (comuna Sichevița). La data respectivă nu a fost
operată nicio modificare în cartea funciară.
6. La data de 16 mai 1997, Ministerul Agriculturii a transferat
cele două terenuri în patrimoniul societății comerciale A.
Acesteia i s-a emis un titlu administrativ de proprietate.
A. Acțiunea în anulare a titlului de proprietate din 16 mai 1997
emis pe numele societății A.

7. Reclamantele au sesizat instanțele cu o acțiune vizând
anularea titlului de proprietate eliberat la data de 16 mai 1997
societății A. Acestea arătau că terenurile îi aparținuseră lui A. L.,
ale cărui moștenitoare erau.
8. Prin Sentința din data de 18 ianuarie 2000, Curtea de Apel
Timișoara a respins cererea reclamantelor. Instanța a statuat că
acestea nu făcuseră dovada dreptului lor de proprietate asupra
terenurilor în litigiu, cu atât mai mult cu cât cererea lor de
restituire formulată în temeiul Legii fondului funciar nr. 18/1991
le fusese respinsă de comisia administrativă competentă.

9. Prin Decizia din data de 21 septembrie 2001, Curtea
Supremă de Justiție a luat notă de faptul că reclamantele
renunțaseră, la data de 19 septembrie 2001, la recursul formulat
împotriva hotărârii Curții de Apel Timișoara.
B. Acțiunea în revendicare formulată împotriva societății A.

10. La data de 15 februarie 2001, reclamantele au chemat în
judecată societatea comercială A., care se afla în posesia
terenurilor, în fața Judecătoriei Moldova Nouă și au solicitat
restituirea acestora.
11. Prin Sentința din data de 26 iunie 2001, Judecătoria
Moldova Nouă a constatat că bunicul reclamantelor figura în
continuare în cartea funciară ca proprietar și a dispus restituirea
terenurilor către reclamante. De asemenea, instanța a dispus
ca acestea din urmă să îi plătească societății comerciale A.
contravaloarea construcțiilor aflate pe teren, și anume
38.500.000 lei vechi.
12. Această sentință a fost confirmată în ultimă instanță de
Curtea de Apel Timișoara, la data de 28 februarie 2002. Curtea
de apel a adăugat că existența titlului administrativ de
proprietate al societății A., precum și respingerea acțiunii în
anulare a acestui titlu, introdusă de reclamante, erau lipsite de
relevanță în cauză.
13. Sentința din data de 26 iunie 2001 a fost pusă în
executare la data de 18 iunie 2002 și 14 martie 2003. La aceste
date au fost întocmite procese-verbale de către un executor
judecătoresc.
14. La o dată neprecizată, procurorul general al României a
formulat un recurs în anulare în fața Înaltei Curți de Casație și
Justiție (denumită în continuare Curtea de Casație) împotriva
Sentinței pronunțate de Judecătoria Moldova Nouă la data de
26 iunie 2001, cu motivarea că judecătorii ar fi încălcat legea.
15. Prin Decizia din data de 18 mai 2005, Curtea de Casație
a admis recursul în anulare, a casat Sentința din data de
26 iunie 2001 și, pe fond, a respins cererea de restituire a
reclamantelor. Aceasta a arătat că restituirea terenurilor pe care
statul comunist le confiscase făcea obiectul Legii fondului funciar
nr. 18/1991. Or, reclamantele depuseseră o cerere de restituire
a acestor terenuri, ce fusese respinsă de comisia administrativă
competentă deoarece părții pârâte i se emisese între timp un
titlu administrativ de proprietate referitor la terenurile
revendicate. În plus, acțiunea în anulare a acestui titlu de
proprietate fusese respinsă definitiv prin Sentința din 18 ianuarie
2000 a Curții de Apel Timișoara.

10

MONITORUL OFICIAL AL ROMÂNIEI, PARTEA I, Nr. 423/24.VI.2010

II. Dreptul intern pertinent
16. La data evenimentelor, articolele relevante din Codul de
procedură civilă prevedeau următoarele:
ARTICOLUL 330

ăProcurorul general, din oficiu sau la cererea Ministrului
Justiției, poate ataca cu recurs în anulare, la Curtea Supremă de
Justiție, hotărârile judecătorești irevocabile pentru următoarele
motive:
(...)
2. când prin hotărârea atacată s-a produs o încălcare
esențială a legii, ce a determinat o soluționare greșită a cauzei
pe fond, ori această hotărâre este vădit netemeinică (...).”
ARTICOLUL 3301

ăÎn cazurile prevăzute de art. 330 pct. 1 și 2, recursul în
anulare se poate declara în termen de 1 an de la data când
hotărârea judecătorească a rămas irevocabilă.”
17. Art. 330 și 3301 au fost abrogate prin art. I pct. 17 din
Ordonanța de urgență a Guvernului nr. 58/2003 privind
modificarea și completarea Codului de procedură civilă.
ÎN DREPT

I. Asupra pretinsei încălcări a art. 6 § 1 din Convenție
18. Reclamantele susțin că repunerea în discuție a Sentinței
definitive a Judecătoriei Moldova Nouă din 26 iunie 2001 prin
Decizia Curții de Casație din 18 mai 2005 a încălcat principiul
securității raporturilor juridice. În plus, dreptul lor de acces la o
instanță ar fi fost încălcat prin faptul că Curtea de Casație a
admis recursul în anulare invocând prevederile Legii fondului
funciar nr. 18/1991, care constituie o procedură de restituire
specială, care nu ar împiedica, în opinia lor, introducerea unei
acțiuni în revendicare întemeiată pe dreptul comun. Prin urmare,
ele susțin că ar fi avut loc încălcarea art. 6 § 1 din Convenție,
care prevede următoarele în partea sa relevantă:
ăOrice persoană are dreptul la judecarea în mod echitabil (...)
a cauzei sale, de către o instanță independentă și imparțială (...)
care va hotărî (...) asupra încălcării drepturilor și obligațiilor sale
cu caracter civil (...).”
A. Asupra admisibilității

19. Curtea constată că acest capăt de cerere nu este vădit
neîntemeiat în sensul art. 35 § 3 din Convenție. Pe de altă parte,
Curtea constată că acesta nu este afectat de niciun alt motiv de
inadmisibilitate. Prin urmare, trebuie declarat admisibil.
B. Asupra fondului
1. Argumentele părților

20. Guvernul face trimitere la Cauza Brumărescu, în care
Curtea a constatat încălcarea art. 6 § 1 din Convenție din cauza
repunerii în discuție a unei hotărâri definitive în urma introducerii
unui recurs în anulare de către procurorul general, care
dispunea în acest scop de o putere discreționară (Brumărescu
împotriva României, [MC], nr. 28.342/95, § 62, CEDO 1999-VII).
În opinia Guvernului, recursul în anulare introdus de procurorul
general urmărea să garanteze respectarea principiului legalității,
deoarece scopul Curții de Casație a fost să concilieze două
hotărâri judecătorești contradictorii, și anume Hotărârea Curții
de Apel Timișoara din 18 ianuarie 2000 și cea a Judecătoriei
Moldova Nouă din 26 iunie 2001. Guvernul reamintește că
Codul de procedură civilă a fost modificat, eliminând calea
extraordinară de atac a recursului în anulare în materie civilă.
21. În final, Guvernul consideră că dreptul de acces al
reclamantelor la o instanță nu a fost încălcat prin faptul că
Curtea de Casație a luat în calcul respingerea cererii de

restituire introduse de părțile interesate în cadrul procedurii
administrative prevăzute de legea fondului funciar, deoarece
această lege prevede o procedură administrativă prealabilă și
orice hotărâre luată în acest cadru de o autoritate administrativă
poate face obiectul unei analize de către instanțe.
22. Reclamantele nu au prezentat observații drept răspuns la
observațiile Guvernului.
2. Aprecierea Curții

23. Curtea reamintește că dreptul la un proces echitabil în
fața unei instanțe, garantat de art. 6 § 1 din Convenție, trebuie
să se interpreteze în lumina preambulului Convenției, care
enunță supremația dreptului ca element al patrimoniului comun
al statelor contractante. Unul dintre elementele fundamentale
ale supremației dreptului este principiul securității raporturilor
juridice, care prevede, printre altele, ca soluția dată în mod
definitiv oricărui litigiu de către instanțele judecătorești să nu mai
fie supusă unei noi judecăți (Cauza Brumărescu, citată mai sus,
§ 61). În virtutea acestui principiu, nicio parte nu este abilitată să
solicite reverificarea unei hotărâri definitive și executorii cu unicul
scop de a obține reanalizarea cauzei și o nouă hotărâre în ceea
ce o privește. Instanțele superioare nu trebuie să își folosească
puterea de supervizare decât pentru a corecta erorile de fapt
sau de drept și erorile judiciare, și nu pentru a proceda la o nouă
analiză. Supervizarea nu trebuie să devină o cale de atac
deghizată. Nu trebuie să se facă derogare de la acest principiu
decât dacă o impun motive substanțiale și imperioase (Riabykh
împotriva Rusiei, nr. 52.854/99, § 52, CEDO 2003-IX).
24. În speță, în măsura în care Guvernul susține că Sentința
Judecătoriei Moldova Nouă din 26 iunie 2001, astfel cum a fost
confirmată în ultimă instanță de Curtea de Apel Timișoara la data
de 28 februarie 2002, era rezultatul unei erori de drept, Curtea
reamintește că simplul fapt că ar putea exista două puncte de
vedere asupra chestiunii respective nu este un motiv suficient
pentru a rejudeca o cauză (Cauza Riabykh, citată mai sus,
§ 52). În acest sens, Curtea observă că Curtea de Apel
București apreciase deja, în Decizia sa din 28 februarie 2002, că
titlul administrativ de proprietate al societății A., precum și
respingerea acțiunii în anulare a acestui titlu, introdusă de
reclamante, erau lipsite de relevanță pentru cauză.
25. Mai mult, Curtea remarcă faptul că anularea unei hotărâri
judecătorești definitive nu a fost motivată, în speță, de existența
unor probe noi, care nu se aflaseră la dispoziția părților până
atunci, și care erau de natură să influențeze soluționarea
procedurii (Pravednaya împotriva Rusiei, nr. 69.529/01, § 27,
18 noiembrie 2004).
26. În plus, în cauza de față regăsim alte două elemente care
au determinat Curtea, în Cauza Brumărescu, să constate
încălcarea principiului securității raporturilor juridice și, prin
urmare, încălcarea art. 6 § 1 din Convenție, și anume intervenția
într-un litigiu civil a procurorului general, care nu era parte la
procedură, și repunerea pe rol a unei hotărâri definitive ce
dobândise autoritate de lucru judecat și care, mai mult, fusese
executată.
27. Aceste elemente îi sunt suficiente Curții pentru a constata
că anularea Sentinței definitive din 26 iunie 2001 a dus la
încălcarea dreptului reclamantelor la un proces echitabil.
28. Prin urmare, a avut loc încălcarea art. 6 § 1.
29. Având în vedere concluziile de mai sus, Curtea apreciază
că nu este necesar să analizeze separat capătul de cerere al
reclamantelor referitor la încălcarea dreptului lor de acces la o
instanță (vezi Konnerth împotriva României, nr. 21.118/02, § 51,
12 octombrie 2006).

MONITORUL OFICIAL AL ROMÂNIEI, PARTEA I, Nr. 423/24.VI.2010
II. Asupra pretinsei încălcări a art. 1 din Protocolul nr. 1
30. Reclamantele se plâng de faptul că Decizia Curții de
Casație din 18 mai 2005 ar fi avut ca efect încălcarea dreptului
acestora la respectarea bunurilor lor, astfel cum este recunoscut
acesta în art. 1 din Protocolul nr. 1, care prevede următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.”
A. Asupra admisibilității

31. Curtea constată că acest capăt de cerere nu este vădit
neîntemeiat, în sensul art. 35 § 3 din Convenție. De asemenea,
Curtea constată că acesta nu este afectat de niciun alt motiv de
inadmisibilitate. Prin urmare, trebuie declarat admisibil.
B. Asupra fondului
1. Argumentele părților

32. Guvernul admite că reclamantele dețineau bunuri în
sensul art. 1 din Protocolul nr. 1 în temeiul Sentinței Judecătoriei
Moldova Nouă din 26 iunie 2001. Prin urmare, ele au suferit o
ingerință în dreptul lor la respectarea acestor bunuri din cauza
anulării sentinței respective prin Decizia Curții de Casație din
18 mai 2005.
33. Cu toate acestea, Guvernul consideră că ingerința era
justificată față de art. 1 din Protocolul nr. 1, din moment ce ea
era legală, urmărea un scop legitim și era proporțională.
34. În ceea ce privește respectarea principiului legalității,
Guvernul arată că ingerința se bazează pe prevederile art. 330
și 3301 din Codul de procedură civilă, astfel cum erau redactate
la data evenimentelor.
35. Cât privește scopul legitim urmărit, acesta susține că
ingerința era necesară în vederea respectării dreptului altora.
36. În final, el consideră că ingerința era proporțională,
deoarece Decizia Curții de Casație din 18 mai 2005 nu a făcut
decât să corecteze o eroare de drept.
37. Reclamantele nu au prezentat observații în răspuns la
observațiile Guvernului.
2. Aprecierea Curții

38. Curtea observă încă de la început că părțile sunt de
aceeași părere când consideră că anularea Sentinței definitive
a Judecătoriei Moldova Nouă din 26 iunie 2001 de către Curtea
de Casație constituie o ingerință în respectarea bunurilor
reclamantelor.
39. Curtea reamintește faptul că o privare de proprietate ce
intră în sfera celei de-a doua norme prevăzute de art. 1 din
Protocolul nr. 1 nu se justifică decât dacă se demonstrează în
special faptul că ea a avut loc pentru o cauză de utilitate publică
și în condițiile prevăzute de lege. Mai mult, orice ingerință în
folosirea proprietății trebuie să respecte criteriul de
proporționalitate. Curtea nu încetează să reamintească faptul
că un just echilibru trebuie păstrat între cerințele interesului
general al comunității și imperativele de apărare a drepturilor
fundamentale ale omului. Grija pentru asigurarea acestui
echilibru este inerentă întregii Convenții. Echilibrul ce trebuie
păstrat este distrus dacă individul respectiv suportă o sarcină
specială și exorbitantă (Sporrong și Lönnrot din 23 septembrie
1982, seria A nr. 52, pp. 26—28, §§ 69—74 și Cauza
Brumărescu, citată mai sus, § 76).

11

40. În speță, Curtea observă încă de la început că nu s-a
contestat faptul că ingerința în dreptul reclamantelor la
respectarea bunurilor lor a avut loc în condițiile prevăzute de
lege, și anume conform prevederilor Codului de procedură civilă
ce reglementează recursul în anulare.
41. Curtea observă că Guvernul invocă o eroare de drept a
instanțelor ordinare pentru a justifica ingerința în dreptul la
respectarea bunurilor reclamantelor. În acest sens, Curtea
apreciază că, în ciuda marjei de apreciere de care dispune statul
în materie, această pretinsă eroare nu poate fi de ajuns pentru
a justifica lipsirea de un bun dobândit în deplină legalitate în
urma unui litigiu civil soluționat în mod definitiv.
42. Mai mult, presupunând chiar să s-ar putea demonstra că
lipsirea de proprietate a servit pentru o cauză de interes public,
Curtea consideră că justul echilibru a fost înlăturat și că
reclamantele au suportat o sarcină specială și exorbitantă, din
moment ce au fost lipsite de două terenuri fără a primi nicio
despăgubire care să reflecte valoarea reală a acestora.
43. Având în vedere cele de mai sus și jurisprudența sa în
materie, Curtea apreciază că, în speță, zădărnicirea dreptului
de proprietate al reclamantelor asupra bunurilor lor le-a făcut să
suporte o sarcină disproporționată și excesivă, incompatibilă cu
dreptul la respectarea bunurilor, garantat de art. 1 din Protocolul
nr. 1.
Prin urmare, a avut loc încălcarea acestei prevederi.
III. Asupra aplicării art. 41 din Convenție
44. Conform art. 41 din Convenție,
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

45. Reclamantele solicită suma de 10.000 euro (EUR) pentru
prejudiciul material pe care pretind că l-au suferit, sumă ce
reprezintă valoarea de piață a celor două terenuri în litigiu. În
scrisoarea din 19 aprilie 2007, reclamantele își evaluează
pretențiile la 20.000 EUR, însă fără a menționa dacă este vorba
de un prejudiciu material sau moral. În scrisoarea din 2 iulie
2008, reclamantele precizează că solicită în primul rând
restituirea terenurilor în litigiu și că suma de 20.000 EUR ar
acoperi în realitate prejudiciul material și moral suferit.
46. Guvernul precizează în primul rând că nu a fost stabilită
nicio legătură de cauzalitate între pretențiile reclamantelor și
pretinsa încălcare a Convenției. Apoi, acesta atrage atenția
asupra faptului că reclamantele nu au prezentat niciun
document justificativ referitor la valoarea de piață a terenurilor
pe care o pretind. În ceea ce îl privește, Guvernul prezintă
adrese de la Primăria Sichevița și de la Camera Notarilor Publici
Timișoara, care menționează valorile minime și maxime ale
terenurilor în comuna Sichevița (între 0,25 și 1 euro/m2 pentru
terenurile în extravilan și între 1 și 2,50 euro/m2 pentru terenurile
în intravilan). În măsura în care suma solicitată, și anume
20.000 EUR, poate fi considerată ca fiind referitoare și la
prejudiciul moral, Guvernul consideră că aceasta este excesivă
și face trimitere în acest sens la jurisprudența Curții în materie.
În final, Guvernul consideră că hotărârea Curții ar putea
constitui, în sine, o reparație suficientă a prejudiciului moral suferit.
47. Curtea reamintește că o hotărâre ce constată o încălcare
atrage pentru statul pârât obligația juridică față de Convenție de
a pune capăt încălcării și de a-i înlătura consecințele. Dacă
dreptul intern nu permite decât o înlăturare parțială a
consecințelor acestei încălcări, art. 41 din Convenție îi conferă

12

MONITORUL OFICIAL AL ROMÂNIEI, PARTEA I, Nr. 423/24.VI.2010

Curții puterea de a acorda o reparație părții lezate prin actul sau
omisiunea față de care a fost constatată o încălcare a
Convenției. În exercitarea acestei puteri, ea dispune de o
anumită marjă de apreciere; adjectivul ăechitabilă” și expresia
ădacă este cazul” demonstrează acest lucru.
48. Printre elementele luate în considerare de Curte atunci
când statuează în materie se numără prejudiciul material, adică
pierderile efectiv suferite ca o consecință directă a încălcării
pretinse, și prejudiciul moral, adică reparația stării de neliniște,
a neplăcerilor și incertitudinilor ce rezultă din această încălcare,
precum și alte daune nepatrimoniale (vezi, printre altele,
Ernestina Zullo împotriva Italiei, nr. 64.897/01, § 25,
10 noiembrie 2004).
49. În plus, acolo unde diferitele elemente ce constituie
prejudiciul nu se pretează la un calcul exact sau acolo unde
distincția dintre prejudiciul material și prejudiciul moral se
dovedește a fi dificilă, Curtea ar putea fi obligată să le analizeze
global (Comingersoll împotriva Portugaliei [MC], nr. 35.382/97,
§ 29, CEDO 2000-IV).
50. În circumstanțele speței, Curtea apreciază că restituirea
celor două terenuri în suprafață de 982 m2 și de 1.856 m2,
situate în satul Gornea din comuna Sichevița (județul CarașSeverin) și al căror drept de proprietate a fost confirmat prin
Sentința definitivă a Judecătoriei Moldova Nouă din 26 iunie
2001, le-ar repune pe reclamante, pe cât posibil, într-o situație
echivalentă cu cea în care s-ar fi aflat dacă cerințele art. 1 din
Protocolul nr. 1 nu ar fi fost încălcate. Dacă statul pârât nu
procedează la această restituire în cel mult 3 luni de la data
rămânerii definitive a prezentei hotărâri, Curtea hotărăște ca
acesta să le plătească împreună părților interesate, cu titlu de

daune materiale, o sumă care să corespundă cu valoarea
actuală a terenurilor.
51. Ținând cont de informațiile de care dispune cu privire la
prețurile de pe piața imobiliară locală și de elementele furnizate
de părți, Curtea estimează valoarea de piață actuală a
terenurilor la 5.000 EUR.
52. În acest sens, ea consideră că anularea Sentinței
definitive din 26 iunie 2001 de către Curtea de Casație a atras
după sine o gravă încălcare a dreptului reclamantelor la
respectarea bunurilor lor, ceea ce constituie un prejudiciu moral.
Având în vedere ansamblul elementelor aflate în posesia sa și
statuând în echitate, astfel cum prevede art. 41 din Convenție,
Curtea le acordă împreună reclamantelor suma de 3.500 EUR
pentru prejudiciul moral suferit.
B. Cheltuieli de judecată

53. Reclamantele mai solicită și suma de 3.000 EUR pentru
cheltuielile de judecată angajate în fața instanțelor interne și în
fața Curții.
54. Guvernul nu se opune acordării unei sume pentru
cheltuieli de judecată, cu condiția să fie vorba de cheltuieli reale,
necesare și rezonabile.
55. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care li s-a stabilit realitatea, necesitatea și caracterul
rezonabil al cuantumului lor. În lipsa oricărui document
justificativ, Curtea nu le acordă reclamantelor nicio sumă cu
acest titlu.
C. Dobânzi moratorii

56. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
C U R T E A:

1. declară cererea admisibilă;
2. hotărăște că a avut loc încălcarea art. 6 § 1 din Convenție din cauza lipsei unui proces echitabil;
3. hotărăște că nu este necesar să analizeze capătul de cerere întemeiat pe art. 6 § 1 din Convenție referitor la refuzul
dreptului de acces la o instanță;
4. hotărăște că a avut loc încălcarea art. 1 din Protocolul nr. 1 la Convenție;
5. hotărăște:
a) ca statul pârât să le restituie reclamantelor terenurile în suprafață de 982 m2 și, respectiv, 1.856 m2, situate în satul
Gornea din comuna Sichevița (județul Caraș-Severin), în cel mult 3 luni de la data rămânerii definitive a prezentei hotărâri conform
art. 44 § 2 din Convenție;
b) ca, în lipsa unei astfel de restituiri, statul pârât să le plătească împreună reclamantelor, în același termen de 3 luni,
5.000 EUR (cinci mii euro) cu titlu de daune materiale;
c) ca, în orice caz, statul pârât să le plătească împreună reclamantelor 3.500 EUR (trei mii cinci sute euro) cu titlu de
daune morale;
d) ca sumele respective să fie convertite în moneda statului pârât la cursul de schimb valabil la data plății, iar la acestea
să fie adăugate orice sumă ce ar putea fi datorată cu titlu de impozit;
e) ca, începând de la expirarea termenului menționat mai sus și până la efectuarea plății, această sumă să se majoreze
cu o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale.
6. respinge cererea de reparație echitabilă în rest.
Întocmită în limba franceză, ulterior fiind comunicată în scris la data de 14 octombrie 2008, pentru a face aplicarea art. 77
§§ 2 și 3 din Regulament.
Josep Casadevall,
președinte

Santiago Quesada,
grefier

MONITORUL OFICIAL AL ROMÂNIEI, PARTEA I, Nr. 423/24.VI.2010

13

AC T E A L E COMISIEI DE SUPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

DECIZIE
privind sancționarea cu retragerea aprobării acordate domnului Dan Burcă, persoană semnificativă
la Societatea Comercială ăEli Asigurări Broker de Asigurare Reasigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 27 aprilie 2010, în cadrul căreia a fost analizat Referatul de constatare nr. X.644 din 21 aprilie 2010 privind controlul permanent
efectuat la Societatea Comercială ăEli Asigurări Broker de Asigurare Reasigurare” — S.R.L., cu sediul în municipiul București,
aleea Cricovul Sărat nr. 1, bl. 13, sc. D, ap. 49, sectorul 1, nr. de ordine în registrul comerțului J40/11397/12.07.2006, CUI 18846992,
înmatriculată în Registrul brokerilor de asigurare cu nr. RBK-378/11.12.2006, reprezentată legal prin domnul Dan Burcă, persoană
semnificativă,
a constatat următoarele:
Prin Decizia Consiliului Comisiei de Supraveghere a Asigurărilor nr. 677/2009 privind sancționarea cu interzicerea
temporară a exercitării activității definite la art. 2 lit. C pct. 56 și 57 din Legea nr. 32/2000 privind activitatea de asigurare și
supravegherea asigurărilor a Societății Comerciale ăEli Asigurări Broker de Asigurare Reasigurare” — S.R.L., s-au stabilit în sarcina
societății următoarele obligații:
— să aducă la cunoștința clienților săi interzicerea activității de asigurare, în termen de cel mult 3 zile de la data primirii
deciziei, în vederea efectuării plății ratelor scadente la contractele în curs de derulare direct la asigurător, rămânând direct
răspunzătoare pentru îndeplinirea obligațiilor asumate prin contractele în vigoare;
— să restituie societăților de asigurare toate documentele de asigurare aflate în gestiunea acesteia, în termen de 3 zile
de la data primirii deciziei;
— să transmită Comisiei de Supraveghere a Asigurărilor balanța analitică la data de 31 iulie 2009, care să reflecte corecțiile
efectuate pentru remedierea deficiențelor constatate și înscrise la pct. 1.4 și 1.5 din Procesul-verbal nr. 272 din 24 august 2009,
în termen de 30 de zile de la data primirii deciziei;
— să achite toate debitele datorate societăților de asigurare, în termen de 30 de zile de la data publicării deciziei în
Monitorul Oficial al României, Partea I;
— să transmită Comisiei de Supraveghere a Asigurărilor documentele care atestă efectuarea plății în termen de 24 de ore
de la efectuarea fiecărei plăți.
Nu au fost transmise la Comisia de Supraveghere a Asigurărilor înscrisuri din care să rezulte plata primelor de asigurare
către societățile de asigurare și nici nu au fost respectate celelalte obligații stabilite prin decizie.
Fapta constituie contravenție în conformitate cu prevederile art. 39 alin. (2) lit. a) și c) din Legea nr. 32/2000, cu modificările
și completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România,
Consiliul Comisiei de Supraveghere a Asigurărilor d e c i d e:
Art. 1. — În conformitate cu prevederile art. 39 alin. (3) lit. e)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează cu retragerea aprobării acordate
domnului Dan Burcă, persoană semnificativă la Societatea
Comercială ăEli Asigurări Broker de Asigurare Reasigurare” —
S.R.L., cu domiciliul în municipiul Mangalia, Piața Republicii,
bl. 14, sc. A, ap. 2, județul Constanța, CNP 1770129133670,
C.I. seria KT nr. 185651, emisă de Poliția Municipiului Mangalia
la data de 16.03.2001, născut la data de 29 ianuarie 1977.
Art. 2. — (1) Împotriva prezentei decizii domnul Dan Burcă
poate face plângere la Curtea de Apel București, în termen de
30 de zile de la comunicarea acesteia, în conformitate cu

prevederile art. 40 alin. (1) din Legea nr. 32/2000, cu modificările
și completările ulterioare.
(2) Plângerea adresată Curții de Apel București nu suspendă
pe timpul soluționării acesteia executarea măsurii sancționatorii,
în conformitate cu prevederile art. 40 alin. (2) din Legea
nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 14 iunie 2010.
Nr. 481.

14

MONITORUL OFICIAL AL ROMÂNIEI, PARTEA I, Nr. 423/24.VI.2010

COMISIA DE SUPRAVEGHERE A ASIGURĂRILOR

DECIZIE
privind sancționarea cu retragerea autorizației de funcționare a Societății Comerciale
ăEli Asigurări Broker de Asigurare Reasigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19,) precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 27 aprilie 2010, în cadrul căreia a fost analizat Referatul de constatare nr. X.644 din 21 aprilie 2010 privind controlul permanent
efectuat la Societatea Comercială ăEli Asigurări Broker de Asigurare Reasigurare” — S.R.L. cu sediul în municipiul București,
aleea Cricovul Sărat nr. 1, bl. 13, sc. D, ap. 49, sectorul 1, nr. de ordine în registrul comerțului J40/11397/12.07.2006,
CUI 18846992, înmatriculată în Registrul brokerilor de asigurare cu nr. RBK-378/11.12.2006, reprezentată legal prin domnul Dan
Burcă, persoană semnificativă,
a constatat următoarele:
Prin Decizia Consiliului Comisiei de Supraveghere a Asigurărilor nr. 677/2009 privind sancționarea cu interzicerea
temporară a exercitării activității definite la art. 2 lit. C pct. 56 și 57 din Legea nr. 32/2000 privind activitatea de asigurare și
supravegherea asigurărilor a Societății Comerciale ăEli Asigurări Broker de Asigurare Reasigurare” — S.R.L., s-au stabilit în sarcina
societății următoarele obligații:
— să aducă la cunoștința clienților săi interzicerea activității de asigurare, în termen de cel mult 3 zile de la data primirii
deciziei, în vederea efectuării plății ratelor scadente la contractele în curs de derulare direct la asigurător, rămânând direct
răspunzătoare pentru îndeplinirea obligațiilor asumate prin contractele în vigoare;
— să restituie societăților de asigurare toate documentele de asigurare aflate în gestiunea acesteia, în termen de 3 zile
de la data primirii deciziei;
— să transmită Comisiei de Supraveghere a Asigurărilor balanța analitică la data de 31 iulie 2009, care să reflecte corecțiile
efectuate pentru remedierea deficiențelor constatate și înscrise la pct. 1.4 și 1.5 din Procesul-verbal nr. 272 din 24 august 2009,
în termen de 30 de zile de la data primirii deciziei;
— să achite toate debitele datorate societăților de asigurare, în termen de 30 de zile de la data publicării deciziei în
Monitorul Oficial al României, Partea I;
— să transmită Comisiei de Supraveghere a Asigurărilor documentele care atestă efectuarea plății, în termen de 24 de
ore de la efectuarea fiecărei plăți.
Nu au fost transmise la Comisia de Supraveghere a Asigurărilor înscrisuri din care să rezulte plata primelor de asigurare
către societățile de asigurare și nici nu au fost respectate celelalte obligații stabilite prin decizie.
Fapta constituie contravenție în conformitate cu prevederile art. 39 alin. (2) lit. a) și c) din Legea nr. 32/2000, cu modificările
și completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România,
Consiliul Comisiei de Supraveghere a Asigurărilor d e c i d e:
Art. 1. — În conformitate cu prevederile art. 39 alin. (3) lit. e)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează cu retragerea autorizației de
funcționare Societatea Comercială ăEli Asigurări Broker de
Asigurare Reasigurare” — S.R.L., cu sediul în municipiul
București, aleea Cricovul Sărat nr. 1, bl. 13, sc. D, ap. 49,
sectorul 1, nr. de ordine în registrul comerțului
J40/11397/12.07.2006, CUI 18846992, înmatriculată în Registrul
brokerilor de asigurare cu nr. RBK-378/11.12.2006, reprezentată
legal prin domnul Dan Burcă, persoană semnificativă.
Art. 2. — (1) Împotriva prezentei decizii Societatea
Comercială ăEli Asigurări Broker de Asigurare Reasigurare” —
S.R.L. poate face plângere la Curtea de Apel București, în

termen de 30 de zile de la comunicarea acesteia, în conformitate
cu prevederile art. 40 alin. (1) din Legea nr. 32/2000, cu
modificările și completările ulterioare.
(2) Plângerea adresată Curții de Apel București nu suspendă
pe timpul soluționării acesteia executarea măsurii sancționatorii,
în conformitate cu prevederile art. 40 alin. (2) din Legea
nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 14 iunie 2010.
Nr. 482.

MONITORUL OFICIAL AL ROMÂNIEI, PARTEA I, Nr. 423/24.VI.2010

15

COMISIA DE SUPRAVEGHERE A ASIGURĂRILOR

DECIZIE
privind sancționarea cu retragerea aprobării domnului Mihai Neagu, persoană semnificativă
la Societatea Comercială ăAssess Broker de Asigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/1.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 27 aprilie 2010, în cadrul căreia a fost analizată Nota nr. X.629 din 19 aprilie 2010 privind controlul efectuat la Societatea
Comercială ăAssess Broker de Asigurare” — S.R.L., cu sediul în satul Snagov, șos. Snagov nr. 191B, localitatea Snagov, județul
Ilfov, înregistrată la oficiul registrului comerțului cu nr. J23/1204/02.05.2007, CUI 21659803/02.05.2007, RBK-431/06.09.2007,
reprezentată legal de domnul Mihai Neagu, persoană semnificativă,
a constatat următoarele:
Societatea Comercială ăAssess Broker de Asigurare” — S.R.L. nu are un sediu permanent unde să poată fi transmisă
corespondența și unde să poată fi efectuate controale.
Astfel au fost încălcate prevederile art. 381 alin. (12) din Legea nr. 32/2000, cu modificările și completările ulterioare, și
art. 2 lit. e) din Normele privind autorizarea brokerilor de asigurare și/sau de reasigurare puse în aplicare prin Ordinul președintelui
Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție, în conformitate cu prevederile art. 39 alin. (2) lit. a) și d) din Legea nr. 32/2000, cu modificările
și completările ulterioare.
Față de motivele de fapt și de drept arătate, în scopul apărării dreptului asiguraților și al promovării stabilității activității de
asigurare în România, Consiliul Comisiei de Supraveghere a Asigurărilor a hotărât, în ședința din data de 27 aprilie 2010,
sancționarea cu retragerea aprobării domnului Mihai Neagu, persoană semnificativă la Societatea Comercială ăAssess Broker de
Asigurare” — S.R.L., în conformitate cu prevederile art. 39 alin. (3) lit. e) din Legea nr. 32/2000, cu modificările și completările
ulterioare,
drept care d e c i d e:
Art. 1. — În conformitate cu prevederile art. 39 alin. (3) lit. e)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează cu retragerea aprobării domnul Mihai
Neagu, persoană semnificativă la Societatea Comercială
ăAssess Broker de Asigurare” — S.R.L., cu domiciliul în
localitatea Snagov, șos. Snagov nr. 191B, județul Ilfov,
CNP 1680902434511, C.I. seria IF nr.138462, emisă de
SPCLEP Snagov la data de 27 februarie 2007, născut la data de
2 septembrie 1968 în București.
Art. 2. — (1) Împotriva prezentei decizii domnul Mihai Neagu
poate face plângere la Curtea de Apel București, în termen de

30 de zile de la comunicarea acesteia, în conformitate cu
prevederile art. 40 alin. (1) din Legea nr. 32/2000, cu modificările
și completările ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 14 iunie 2010.
Nr. 483.
COMISIA DE SUPRAVEGHERE A ASIGURĂRILOR

DECIZIE
privind sancționarea cu interzicerea temporară a exercitării activității și amendă
a Societății Comerciale ăAssess Broker de Asigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 27 aprilie 2010, în cadrul căreia a fost analizată Nota nr. X.629 din 19 aprilie 2010 privind controlul dispus la Societatea
Comercială ăAssess Broker de Asigurare” — S.R.L., cu sediul în satul Snagov, șos. Snagov nr. 191B, localitatea Snagov, județul
Ilfov, înregistrată la oficiul registrului comerțului cu nr. J23/1204/02.05.2007, CUI 21659803/02.05.2007, RBK-431/06.09.2007,

16

MONITORUL OFICIAL AL ROMÂNIEI, PARTEA I, Nr. 423/24.VI.2010

a constatat următoarele:
1. Societatea Comercială ăAssess Broker de Asigurare” — S.R.L. nu are un sediu permanent unde să poată fi transmisă
corespondența și unde să poată fi efectuate controale.
Astfel au fost încălcate prevederile art. 381 alin. (12) din Legea nr. 32/2000, cu modificările și completările ulterioare, și
art. 2 lit. e) din Normele privind autorizarea brokerilor de asigurare și/sau de reasigurare puse în aplicare prin Ordinul președintelui
Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție în conformitate cu prevederile art. 39 alin. (2) lit. a) și d) din Legea nr. 32/2000, cu modificările
și completările ulterioare.
2. Societatea Comercială ăAssess Broker de Asigurare” — S.R.L. a încasat prime de asigurare fără a le depune la
asigurători.
Fapta constituie contravenție în conformitate cu prevederile art. 63 alin. (1) lit. c) din Legea nr. 136/1995 privind asigurările
și reasigurările în România, cu modificările și completările ulterioare.
3. Domnul Mihai Neagu, persoană semnificativă la Societatea Comercială ăAssess Broker de Asigurare” — S.R.L. a fost
sancționat cu retragerea aprobării.
În urma retragerii aprobării persoanei semnificative nu mai sunt îndeplinite condițiile prevăzute de art. 35 alin. (5) lit. h) din
Legea nr. 32/2000, cu modificările și completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România,
Consiliul Comisiei de Supraveghere a Asigurărilor d e c i d e:
Art. 1. — În conformitate cu prevederile art. 63 alin. (2) lit. d)
din Legea nr. 136/1995 privind asigurările și reasigurările în
România, cu modificările și completările ulterioare, și ale art. 39
alin. (3) lit. c) din Legea nr. 32/2000 privind activitatea de
asigurare și supravegherea asigurărilor, cu modificările și
completările ulterioare, se sancționează cu interzicerea
temporară a exercitării activității până la data achitării debitelor
restante față de societățile de asigurare/reasigurare și amendă
în cuantum de 5.000 lei Societatea Comercială ăAssess Broker
de Asigurare” — S.R.L., cu sediul în satul Snagov, șos. Snagov
nr. 191B, localitatea Snagov, județul Ilfov, J23/1204/02.05.2007,
CUI 21659803/02.05.2007, RBK-431/06.09.2007.
Art. 2. — În termen de 15 zile de la data primirii deciziei
Societatea Comercială ăAssess Broker de Asigurare” — S.R.L.
are obligația de a transmite la Comisia de Supraveghere a
Asigurărilor dovada plății integrale a debitelor restante față de

societățile de asigurare/reasigurare, precum și documentația
completă în vederea aprobării unei noi persoane semnificative,
pentru conducerea activității curente a societății.
Art. 3. — (1) Împotriva prezentei decizii Societatea
Comercială ăAssess Broker de Asigurare” — S.R.L. poate face
plângere la Curtea de Apel București, în termen de 30 de zile de
la comunicarea acesteia, în conformitate cu prevederile art. 40
alin. (1) din Legea nr. 32/2000, cu modificările și completările
ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 4. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 14 iunie 2010.
Nr. 484.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 423/24.VI.2010 conține 16 pagini.

Prețul: 3,20 lei

&JUYDGY|444096]
ISSN 1453—4495

