Anul 178 (XXII) — Nr. 511

PARTEA I

Joi, 22 iulie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.018 din 19 iulie 2010 asupra obiecției de
neconstituționalitate a Legii privind integritatea în
exercitarea funcțiilor și demnităților publice, pentru
modificarea și completarea Legii nr. 144/2007 privind
înființarea, organizarea și funcționarea Agenției
Naționale de Integritate, precum și pentru modificarea
și completarea altor acte normative ..........................

1–6

REPUBLICĂRI
Ordonanța Guvernului nr. 22/1999 privind administrarea
porturilor și a căilor navigabile, utilizarea
infrastructurilor de transport naval aparținând
domeniului public, precum și desfășurarea activităților
de transport naval în porturi și pe căile navigabile
interioare ....................................................................

7–15

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.018
din 19 iulie 2010

asupra obiecției de neconstituționalitate a Legii privind integritatea în exercitarea funcțiilor
și demnităților publice, pentru modificarea și completarea Legii nr. 144/2007 privind înființarea,
organizarea și funcționarea Agenției Naționale de Integritate, precum și pentru modificarea
și completarea altor acte normative
Cu Adresa nr. 1.846 din 13 iulie 2010, Președintele României a transmis Curții Constituționale sesizarea referitoare la
neconstituționalitatea Legii privind integritatea în exercitarea funcțiilor și demnităților publice, pentru modificarea și completarea Legii
nr. 144/2007 privind înființarea, organizarea și funcționarea Agenției Naționale de Integritate, precum și pentru modificarea și
completarea altor acte normative.
Sesizarea a fost formulată în temeiul art. 146 lit. a) din Constituție, precum și al art. 11 alin. (1) lit. A.a) și al art. 15 din Legea
nr. 47/1992 privind organizarea și funcționarea Curții Constituționale, republicată, cu modificările ulterioare, a fost înregistrată la
Curtea Constituțională sub nr. 10.208 din 14 iulie 2010 și constituie obiectul Dosarului nr. 2.665A/2010.

2

MONITORUL OFICIAL AL ROMÂNIEI, PARTEA I, Nr. 511/22.VII.2010

Motivele sesizării vizează aspecte de neconstituționalitate extrinsecă, constând în încălcarea exigențelor constituționale
în materie de sesizare a Camerelor Parlamentului, în procedura de legiferare, deduse din coroborarea alin. (1) teza finală a art. 75
cu alin. (4) și (5) ale aceluiași articol din Constituția României.
Astfel, în motivarea obiecției de neconstituționalitate se enunță parcursul procedurii legislative în urma căreia a fost
adoptată legea criticată, procedură afectată de vicii de neconstituționalitate. Se arată că la data de 27 aprilie 2010 Camera
Deputaților a fost sesizată cu proiectul de lege privind consolidarea integrității în exercitarea funcțiilor și demnităților publice, iar la
data de 28 aprilie 2010 l-a adoptat, în calitate de primă Cameră sesizată. La data de 12 mai 2010, proiectul de lege a fost adoptat
de Senat, în calitate de Cameră decizională.
Ulterior, la data de 14 mai 2010, legea fost trimisă Președintelui României spre promulgare. În termenul legal, respectiv
la data de 4 iunie 2010, Președintele României a solicitat Parlamentului reexaminarea Legii privind integritatea în exercitarea
funcțiilor și demnităților publice, pentru modificarea și completarea Legii nr. 144/2007 privind înființarea, organizarea și funcționarea
Agenției Naționale de Integritate, precum și pentru modificarea și completarea altor acte normative.
După reluarea procedurii legislative, Camera Deputaților a aprobat legea, la data de 22 iunie 2010, însușindu-și propunerile
din cererea de reexaminare formulate de Președintele României. Astfel, Camera Deputaților, în calitate de primă Cameră sesizată,
a hotărât modificarea și completarea Legii nr. 115/1996 pentru declararea și controlul averii demnitarilor, magistraților, a unor
persoane cu funcții de conducere și de control și a funcționarilor publici, cu modificările și completările ulterioare, în sensul
reintroducerii comisiilor de cercetare a averilor, așa cum decisese inițial.
Senatul, la data de 30 iunie 2010, a adoptat legea ca urmare a cererii de reexaminare, într-o formă diferită de cea a
Camerei Deputaților, eliminând mare parte din textele nou-adoptate, inclusiv prevederile art. 37 referitoare la comisiile de cercetare
a averilor.
La data de 8 iulie 2010, legea a fost retrimisă la promulgare Președintelui României.
În sesizarea înaintată Curții Constituționale, Președintele României consideră că s-au încălcat dispozițiile art. 75 alin. (1)
din Constituția României, dispoziții care sunt reluate și detaliate prin Regulamentul fiecărei Camere. Astfel, sunt menționate art. 92
alin. (9) din Regulamentul Camerei Deputaților, aprobat prin Hotărârea Camerei Deputaților nr. 8/1994, republicată, cu modificările
și completările ulterioare și art. 88 alin. (7) din Regulamentul Senatului, aprobat prin Hotărârea Senatului nr. 28/2005, cu modificările
ulterioare. Din prevederile regulamentare reiese că cea care are calitatea de cameră decizională în materia dreptului de proprietate
privată, reglementată la art. 44 alin. (2) și art. 136 alin. (5) din Constituție, este Camera Deputaților.
Or, Președintele României consideră că activitatea comisiilor de cercetare înființate în scopul controlului modului de
dobândire a averii are implicații directe asupra dreptului de proprietate privată al persoanelor care au obligația depunerii declarațiilor
de avere.
În aceste condiții, Președintele României afirmă că dispozițiile referitoare la comisiile de cercetare a averilor sunt de
competența Senatului în calitate de primă Cameră sesizată și a Camerei Deputaților, în calitate de Cameră decizională.
Se menționează că, în situațiile în care s-au mai operat modificări la Legea nr. 115/1996, prima Cameră sesizată a fost
Senatul.
Art. 75 alin. (4) și (5) din Constituția României descrie procedura de urmat pentru situația în care una dintre Camere
adoptă o prevedere ce intră în competența decizională a celeilalte Camere.
Președintele României consideră că procedura legislativă ar fi fost definitiv parcursă și viciul de procedură ar fi putut fi
acoperit dacă cea de-a doua Cameră, respectiv Senatul, ar fi fost de acord cu prevederea adoptată de către Camera Deputaților.
Avându-se în vedere că Senatul a eliminat dispozițiile referitoare la comisiile de cercetare a averilor ce fuseseră adoptate de
Camera Deputaților, deveneau incidente prevederile art. 75 alin. (4) și (5) din Constituție, în sensul că doar cu privire la aceste texte
era necesar să se reia deliberarea pentru a decide definitiv Camera Deputaților, care, potrivit art. 75 alin. (1) teza finală, este
Cameră decizională.
Noile prevederi adoptate de Camera Deputaților intră sub incidența dispozițiilor art. 44 alin. (2) și a celor ale art. 136
alin. (5) din Constituție și, drept urmare, atrag competența decizională a Camerei Deputaților, ceea ce impunea întoarcerea legii,
cu privire la aceste prevederi, de la Senat, care nu și-a însușit forma primei Camere, la Camera Deputaților, care ar fi trebuit să
decidă în procedură de urgență.
În conformitate cu dispozițiile art. 16 alin. (2) din Legea nr. 47/1992, republicată, cu modificările ulterioare, sesizarea a fost
transmisă președinților celor două Camere ale Parlamentului și Guvernului, pentru a-și formula punctele de vedere asupra sesizării
de neconstituționalitate.
Președintele Camerei Deputaților a transmis Curții Constituționale, cu Adresa nr. 10.605 din 16 iulie 2010, punctul său
de vedere, în care se arată că sesizarea de neconstituționalitate este întemeiată pentru următoarele motive:
1. Legea criticată cuprinde dispoziții referitoare la dreptul de
proprietate privată, întrucât reglementează cercetarea averilor,
averi care sunt formate din bunuri proprietate privată, deci, care
fac obiectul material al dreptului de proprietate privată. Or,
avându-se în vedere prevederile art. 75 alin. (1) din Constituție,
reiese foarte clar că inițiativele legislative referitoare la dreptul de
proprietate privată sunt de competența Senatului ca primă
Cameră sesizată și sunt de competența Camerei Deputaților, în
calitatea sa de Cameră decizională.
2. În situația în care s-ar considera că sesizarea Camerei
Deputaților s-a făcut corect, trebuie observat că, în ceea ce
privește dispozițiile art. 37, prin care se reintroduceau comisiile
de cercetare a averilor, Senatul ar fi trebuit să le trimită Camerei

Deputaților pentru ca aceasta să decidă definitiv în procedură
de urgență, în calitatea sa de Cameră decizională în materia
proprietății. Avându-se în vedere că nu s-a procedat astfel, s-au
încălcat dispozițiile art. 75 alin. (4) și (5) din Constituție.
3. Prin legea criticată s-au încălcat dispozițiile art. 61 din
Constituția României. Astfel, față de forma adoptată de Camera
Deputaților, ca primă Cameră sesizată, legea adoptată de
Senat, în calitatea sa de Cameră decizională, conține modificări
esențiale referitoare la eliminarea prevederilor art. 37.
Avându-se în vedere structura bicamerală a Parlamentului
României, Constituția nu permite adoptarea unei legi de către o
singură Cameră, fără ca proiectul de lege să fi fost dezbătut și
de cealaltă Cameră. Art. 75 din Constituția României,

MONITORUL OFICIAL AL ROMÂNIEI, PARTEA I, Nr. 511/22.VII.2010
republicată, a prevăzut modul de rezolvare a posibilelor conflicte
de competență dintre prima Cameră sesizată și Camera
decizională, dar nu există un text în Constituție care să permită
Camerei decizionale să se îndepărteze de la limitele sesizării
date de soluția adoptată de prima Cameră sesizată, așa cum
s-a întâmplat în cauză.
Diferențele de conținut juridic dintre forma proiectului de lege
adoptat de Camera Deputaților, ca primă Cameră sesizată, și a
legii adoptate de Senat, în calitate de Cameră decizională, sunt
de natură să încalce principiul bicameralismului, în sensul că
forma finală a legii, în redactarea adoptată de Camera
decizională, se îndepărtează în mod substanțial de forma
adoptată de Camera de reflecție, ceea ce echivalează practic
cu excluderea acesteia din urmă de la procesul de legiferare.
Principiul bicameralismului nu poate fi respectat decât atât timp
cât ambele Camere ale Parlamentului au dezbătut și s-au
exprimat cu privire la același conținut și la aceeași formă ale
inițiativelor legislative.
Guvernul a transmis Curții Constituționale, cu Adresa
nr. 10.697 din 19 iulie 2010, punctul său de vedere, în care se
arată că sesizarea de neconstituționalitate este întemeiată
pentru următoarele motive:
Modalitatea procedurală în care a fost adoptată legea
criticată pe cale de obiecție de către Președintele României este
contrară dispozițiilor art. 75 alin. (1), (4) și (5) din Constituție.
Legea transmisă de Guvern, în calitate de inițiator, spre
adoptare Parlamentului cuprindea aspecte care țineau de
competența decizională a ambelor Camere: modificarea Legii
nr. 144/2007 privind înființarea, organizarea și funcționarea
Agenției Naționale de Integritate și dispoziții proprii proiectului
de lege transmis Parlamentului, prima Cameră sesizată fiind
aleasă Camera Deputaților, deoarece cuprinsul proiectului de
lege viza în principal modificarea acestei legi.
Modificarea și completarea Legii nr. 144/2007 este,
într-adevăr, un domeniu care intră în competența decizională a
Senatului, această lege fiind o lege adoptată în temeiul art. 117
alin. (3) din Constituție, întrucât Agenția Națională de Integritate
a fost înființată ca autoritate administrativă autonomă.
Pentru celelalte dispoziții din cuprinsul legii, precum și pentru
textul de modificare a Legii nr. 115/1996, cu modificările și
completările ulterioare, avea competență decizională Camera
Deputaților, Senatul fiind Cameră de reflecție, domeniile de
reglementare neregăsindu-se printre cele expres și limitativ
enumerate de textul constituțional, putând fi încadrate, astfel,
cum se arată și în sesizare, în materia reglementării dreptului
de proprietate.
De altfel, acesta este și motivul pentru care toate inițiativele
de modificare a Legii nr. 115/1996, cu modificările și completările
ulterioare, după revizuirea Constituției, au parcurs același traseu
parlamentar: Senat, în calitate de Cameră de reflecție, și
Camera Deputaților, în calitate de Cameră decizională.
Pentru această situație, în care un proiect de lege conține
dispoziții care intră în competența decizională a ambelor
Camere, legiuitorul constituant a reglementat soluția la art. 75
alin. (5) prin trimiterea făcută la alin. (4).
În competența decizională a Senatului nu sunt incluse și
modificarea și completarea Legii nr. 115/1996, comisiile de
cercetare introduse nefiind instanțe de judecată. Prevederile
adoptate de Camera Deputaților, care reglementau
reintroducerea comisiilor de cercetare în cuprinsul Legii
nr. 115/1996, cu modificările și completările ulterioare, au fost
înlocuite la înființarea Agenției Naționale de Integritate, organism
care a preluat competențele acestor comisii (dispoziții a căror
constituționalitate a fost constatată de Curtea Constituțională la
momentul verificării lor).
Președintele Senatului nu a comunicat punctul său de
vedere cu privire la obiecția de neconstituționalitate.

3

C U R T E A,

examinând obiecția de neconstituționalitate, punctele de vedere
ale președintelui Camerei Deputaților și Guvernului, raportul
întocmit de judecătorul-raportor, dispozițiile legii criticate,
raportate la prevederile Constituției, precum și Legea
nr. 47/1992, republicată, cu modificările ulterioare, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție,
precum și celor ale art. 1, 10, 15 și 18 din Legea nr. 47/1992,
republicată, cu modificările ulterioare, să soluționeze sesizarea
de neconstituționalitate.
Obiectul sesizării Curții Constituționale îl constituie
dispozițiile Legii privind integritatea în exercitarea funcțiilor
publice și demnităților publice, pentru modificarea și
completarea Legii nr. 144/2007 privind înființarea, organizarea și
funcționarea Agenției Naționale de Integritate, precum și pentru
modificarea și completarea altor acte normative.
Dispozițiile din Constituție considerate a fi încălcate sunt cele
ale art. 75 — Sesizarea Camerelor, potrivit cărora ă(1) Se supun
spre dezbatere și adoptare Camerei Deputaților, ca primă
Cameră sesizată, proiectele de legi și propunerile legislative
pentru ratificarea tratatelor sau a altor acorduri internaționale și
a măsurilor legislative ce rezultă din aplicarea acestor tratate
sau acorduri, precum și proiectele legilor organice prevăzute la
articolul 31 alineatul (5), articolul 40 alineatul (3), articolul 55
alineatul (2), articolul 58 alineatul (3), articolul 73 alineatul (3)
literele e), k), l), n), o), articolul 79 alineatul (2), articolul 102
alineatul (3), articolul 105 alineatul (2), articolul 117 alineatul (3),
articolul 118 alineatele (2) și (3), articolul 120 alineatul (2),
articolul 126 alineatele (4) și (5) și articolul 142 alineatul (5).
Celelalte proiecte de legi sau propuneri legislative se supun
dezbaterii și adoptării, ca primă Cameră sesizată, Senatului.
(2) Prima Cameră sesizată se pronunță în termen de 45 de
zile. Pentru coduri și alte legi de complexitate deosebită
termenul este de 60 de zile. În cazul depășirii acestor termene
se consideră că proiectele de legi sau propunerile legislative au
fost adoptate.
(3) După adoptare sau respingere de către prima Cameră
sesizată, proiectul sau propunerea legislativă se trimite celeilalte
Camere care va decide definitiv.
(4) În cazul în care prima Cameră sesizată adoptă o
prevedere care, potrivit alineatului (1), intră în competența sa
decizională, prevederea este definitiv adoptată dacă și cea
de-a doua Cameră este de acord. În caz contrar, numai pentru
prevederea respectivă, legea se întoarce la prima Cameră
sesizată, care va decide definitiv în procedură de urgență.
(5) Dispozițiile alineatului (4) referitoare la întoarcerea legii se
aplică în mod corespunzător și în cazul în care Camera
decizională adoptă o prevedere pentru care competența
decizională aparține primei Camere.”
Examinând obiecția de neconstituționalitate, Curtea reține
următoarele:
În urma controlului de constituționalitate a posteriori efectuat
de Curtea Constituțională cu privire la Legea nr. 144/2007, prin
Decizia nr. 415 din 14 aprilie 2010, publicată în Monitorul Oficial
al României, Partea I, nr. 294 din 5 mai 2010, instanța
constituțională a admis excepția de neconstituționalitate
formulată și a constatat că o serie din dispozițiile acestei legi
sunt neconstituționale.
Ca urmare a admiterii excepției de neconstituționalitate,
potrivit art. 147 alin. (1) teza întâi din Constituție, dispozițiile
constatate ca fiind neconstituționale au fost suspendate de
drept, urmând a-și înceta efectele juridice la 45 de zile de la
publicarea deciziei Curții Constituționale dacă, în acest interval,
Parlamentul nu pune de acord prevederile neconstituționale cu
dispozițiile Constituției.
Exercitându-și atribuția constituțională, Parlamentul
României a luat în dezbatere spre adoptare proiectul de lege, cu
caracter organic, inițiat de Guvern, privind consolidarea

4

MONITORUL OFICIAL AL ROMÂNIEI, PARTEA I, Nr. 511/22.VII.2010

integrității în exercitarea funcțiilor și demnităților publice,
stabilind data la care se împlinește termenul constituțional
pentru dezbatere și vot final 10 iunie 2010.
În conformitate cu dispozițiile art. 75 alin. (1) din Constituție,
proiectul de lege a fost înregistrat pentru dezbatere la Camera
Deputaților la 27 aprilie 2010, în calitate de primă Cameră
sesizată, fiind adoptat în ședința din 28 aprilie 2010, cu
respectarea art. 76 alin. (1) din Legea fundamentală.
Proiectul de lege a fost transmis în data de 28 aprilie 2010
Senatului, în calitate de Cameră decizională, spre dezbatere și
adoptare, conform art. 75 alin. (1) și (3) din Constituție. În
ședința din 12 mai 2010, Senatul a adoptat legea în forma finală.
Față de forma adoptată de Camera Deputaților, ca primă
Cameră sesizată, Legea adoptată de Senat nu mai conține
prevederile referitoare la modificările și completările Legii
nr. 115/1996 cu modificările și completările ulterioare, dispoziții
care fuseseră introduse în urma dezbaterilor care au avut loc în
prima Cameră sesizată.
La data de 14 mai 2010, legea a fost trimisă, spre
promulgare, Președintelui României, în conformitate cu
prevederile art. 77 alin. (1) din Legea fundamentală.
În temeiul art. 77 alin. (2) din Constituție, în data de 2 iunie
2010, Președintele României a formulat cerere de reexaminare
asupra Legii privind integritatea în exercitarea funcțiilor și
demnităților publice, pentru modificarea și completarea Legii
nr. 144/2007 privind înființarea, organizarea și funcționarea
Agenției Naționale de Integritate, precum și pentru modificarea
și completarea altor acte normative.
Ca urmare a exercitării de către Președinte a dreptului
constituțional de a solicita o singură dată reexaminarea legii,
Camera Deputaților, în calitate de primă Cameră sesizată, a
adoptat în ședința din 22 iunie 2010, cu respectarea art. 76
alin. (1) din Legea fundamentală, legea în forma solicitată de
Președintele României, care prevedea în art. 37 următoarele:
ăLegea nr. 115/1996 pentru declararea și controlul averii
demnitarilor, magistraților, a unor persoane cu funcții de
conducere și de control și a funcționarilor publici, publicată în
Monitorul Oficial al României, Partea I, nr. 263 din 28 octombrie
1996, cu modificările și completările ulterioare, se modifică și se
completează după cum urmează: [...]
2. Articolul 10 se modifică și va avea următorul cuprins:
«Art. 10. — (1) Pe lângă fiecare curte de apel va funcționa o
comisie de cercetare a averilor, denumită în continuare comisie
de cercetare, formată din:
a) 2 judecători de la curtea de apel, desemnați de
președintele acesteia, dintre care unul în calitate de președinte;
b) un procuror de la parchetul care funcționează pe lângă
curtea de apel, desemnat de prim-procurorul acestui parchet.
(2) Președintele și membrii comisiei de cercetare sunt
desemnați pe o perioadă de 3 ani. Pe aceeași perioadă, și de
către aceleași persoane, vor fi desemnați și 3 supleanți, care îi
vor înlocui pe titulari în cazul în care aceștia, din motive legale,
nu vor putea lua parte la lucrările comisiei de cercetare.
(3) Comisia de cercetare are un secretar desemnat de
președintele curții de apel dintre grefierii acestei instanțe.»
3. După articolul 10 se introduc patru noi articole, articolele
101—104, cu următorul cuprins:
«Art. 101. — Comisia de cercetare va începe acțiunea de
control de îndată ce este sesizată de Agenția Națională de
Integritate cu raportul de analiză.
Art. 102. — (1) Actele și lucrările comisiei de cercetare nu
sunt publice. Persoana în cauză poate lua cunoștință de actele
și lucrările dosarului și poate fi asistată de avocat.
(2) Președintele dispune citarea de urgență, în fața comisiei
de cercetare, a reprezentantului Agenției Naționale de
Integritate, precum și a persoanei a cărei avere este supusă
controlului și a soțului sau soției, după caz, pentru a fi ascultați.
Comisia de cercetare poate cita orice persoană care ar putea da
relații utile pentru lămurirea provenienței bunurilor persoanei
controlate și poate solicita autorităților publice sau oricărei alte

persoane juridice informații necesare pentru soluționarea
cauzei. Cei care, în perioada supusă controlului, au dobândit
bunuri de la persoana în cauză vor fi ascultați în mod obligatoriu.
(3) Comisia de cercetare poate efectua cercetări locale sau
poate dispune efectuarea unei expertize pentru lămurirea
cauzei.
(4) Cercetările efectuate de alte persoane decât membrii
comisiei de cercetare sunt nule.
Art. 103. — Cei citați în fața comisiei de cercetare vor fi
ascultați pe rând și vor prezenta dovezile care au stat la baza
raportului de analiză. Persoana a cărei avere este supusă
controlului va putea produce în fața comisiei de cercetare probe
în apărare sau va putea solicita administrarea acestora de către
comisia de cercetare și, dacă consideră necesar, poate depune
o declarație în care va arăta veniturile realizate și modul
dobândirii averii.
Art. 104. — (1) Comisia de cercetare hotărăște cu majoritate
de voturi, în cel mult 3 luni de la data sesizării, pronunțând o
ordonanță motivată, prin care poate dispune:
a) trimiterea cauzei spre soluționare curții de apel în raza
căreia domiciliază persoana a cărei avere este supusă
controlului, dacă se constată, pe baza probelor administrate, că
dobândirea unei cote-părți din aceasta sau a anumitor bunuri
determinate nu are caracter justificat;
b) clasarea cauzei, când constată că proveniența bunurilor
este justificată;
c) suspendarea controlului și trimiterea cauzei parchetului
competent, dacă în legătură cu bunurile a căror proveniență este
nejustificată rezultă săvârșirea unei infracțiuni.
(2) Ordonanța de clasare se comunică părților și parchetului
de pe lângă curtea de apel, în raza căreia funcționează comisia
de cercetare sau, după caz, parchetului de pe lângă Înalta Curte
de Casație și Justiție ori organelor fiscale.
(3) Controlul se reia de către comisia de cercetare, dacă:
a) după clasarea cauzei apar elemente noi care pot conduce
la o soluție contrară;
b) organul de urmărire penală, după efectuarea cercetărilor,
în situația prevăzută la alin. (1) lit. c), nu sesizează instanța
penală.»”
Dispozițiile menționate mai sus reiau o parte dintre
dispozițiile prevăzute de Legea nr. 115/1996, cu modificările și
completările ulterioare, dispoziții abrogate odată cu intrarea în
vigoare a Legii nr. 144/2007, republicată, cu modificările
ulterioare.
Ulterior, proiectul de lege a fost transmis Senatului, în calitate
de Cameră decizională, conform art. 75 alin. (1) și (3) din
Constituție, care, în ședința din 30 iunie 2010, a adoptat legea
în temeiul prevederilor constituționale ale art. 75 și ale art. 76
alin. (1). Cu prilejul dezbaterilor, Senatul nu a ținut cont de
cererea de reexaminare a Președintelui României și a eliminat
din nou prevederile referitoare la modificările și completările
Legii nr. 115/1996, cu modificările și completările ulterioare, fără
a opera modificările necesare ca urmare a eliminării făcute.
În data de 8 iulie 2010, legea astfel adoptată a fost trimisă
Președintelui României pentru promulgare.
În temeiul art. 146 lit. a) din Constituție și al art. 15 din Legea
nr. 47/1992, republicată, cu modificările ulterioare, în data de
14 iulie 2010, Președintele României a formulat sesizarea de
neconstituționalitate asupra Legii privind integritatea în
exercitarea funcțiilor și demnităților publice, pentru modificarea
și completarea Legii nr. 144/2007 privind înființarea, organizarea
și funcționarea Agenției Naționale de Integritate, precum și
pentru modificarea și completarea altor acte normative.
Principalele argumente ale autorului criticilor de
neconstituționalitate vizează aspecte de neconstituționalitate
extrinsecă, ce derivă din încălcarea exigențelor constituționale
în materie de sesizare a Camerelor Parlamentului în procedura
de legiferare, deduse din interpretarea coroborată a dispozițiilor
constituționale cuprinse în art. 75 alin. (1) teza finală cu cele ale
alin. (4) și (5) ale aceluiași articol.

MONITORUL OFICIAL AL ROMÂNIEI, PARTEA I, Nr. 511/22.VII.2010
Astfel, proiectul inițial al legii prevedea înființarea unor comisii
de cercetare cu atribuții de control al modului de dobândire a
averii, care, susține autorul sesizării de neconstituționalitate, are
implicații directe asupra dreptului de proprietate privată al
persoanelor care au obligația depunerii declarațiilor de avere.
Prevederile adoptate de Camera Deputaților (ca primă Cameră
sesizată) intră sub incidența dispozițiilor art. 44 alin. (2) și
art. 136 alin. (5) din Constituție, astfel că, potrivit art. 75 alin. (1)
din Constituție, coroborat cu art. 92 alin. (9) pct. 2 lit. e) și n) din
Regulamentul Camerei Deputaților, aprobat prin Hotărârea
Camerei Deputaților nr. 8/1994, republicată, cu modificările și
completările ulterioare, și cu art. 88 alin. (7) pct. 2 liniuțele 5 și 9
din Regulamentul Senatului, aprobat prin Hotărârea Senatului
nr. 28/2005, cu modificările ulterioare, adoptarea dispozițiilor
referitoare la comisiile de cercetare sunt de competența
Senatului, în calitate de primă Cameră sesizată, și a Camerei
Deputaților, în calitate de Cameră decizională. Această
împrejurare ar impune, în temeiul art. 75 alin. (5) din Constituție,
întoarcerea legii cu privire la aceste prevederi la Camera
Deputaților, care ar fi trebuit să decidă în procedură de urgență.
Examinând criticile de neconstituționalitate, Curtea constată:
I. Legea criticată a fost adoptată cu respectarea principiului
bicameralismului, astfel cum rezultă din dispozițiile art. 61
alin. (1) din Constituție. Astfel, prin prevederile art. 61 alin. (2),
Constituția României consacră organizarea în două Camere a
Parlamentului, raporturile dintre acestea — în ceea ce privește
îndeplinirea funcțiilor pe care Parlamentul le exercită, inclusiv în
ceea ce privește funcția legislativă — fiind stabilite prin
dispozițiile întregului cap. I al titlului III din Constituție.
În ceea ce privește funcția de legiferare, inițiativa legislativă
aparține în egală măsură deputaților și senatorilor, ceea ce
implică atât dreptul parlamentarilor de a depune o propunere
legislativă în Parlament, cât și dreptul acestora de a amenda
orice inițiativă legislativă depusă la Parlament. Din dreptul
parlamentarilor la inițiativă legislativă decurge și dreptul fiecărei
Camere de a decide asupra inițiativelor legislative cu care este
sesizată. La dezbaterea unei inițiative legislative participă, în
egală măsură, ambele Camere ale Parlamentului, cu
respectarea principiului competenței de sesizare prevăzut de
art. 75 din Constituție, cele două Camere având autonomie în
adoptarea soluțiilor legislative cu privire la inițiativele supuse
dezbaterii. Din aceste principii ale sistemului bicameral rezultă
că o inițiativă legislativă poate fi modificată ori completată de
prima Cameră sesizată fără ca decizia acesteia să fie limitată de
conținutul inițiativei legislative în forma depusă de inițiator, după
cum tot astfel Camera decizională are dreptul de a modifica, de
a completa ori de a renunța la inițiativa în cauză.
Pe de altă parte, legea supusă controlului de
constituționalitate este în concordanță cu jurisprudența Curții
Constituționale, în condițiile în care obiectul de reglementare al
inițiativei legislative supuse dezbaterii Camerei Deputaților, în
calitate de primă Cameră sesizată, este același cu cel al legii
adoptate de Senat, în calitate de Cameră decizională, iar în
dezbaterea unei inițiative legislative Camerele au un drept
propriu de decizie, pe care Curtea Constituțională, în
jurisprudența sa, l-a limitat numai la obligativitatea dezbaterii în
ambele Camere a acelorași texte (același conținut și aceeași
formă ale inițiativei legislative) și nu la obligativitatea adoptării
unor soluții identice (Decizia nr. 1.093 din 15 octombrie 2008,
publicată în Monitorul Oficial al României, Partea I, nr. 711 din
20 octombrie 2008 sau Decizia nr. 710 din 6 mai 2009, publicată
în Monitorul Oficial al României, Partea I, nr. 358 din 28 mai
2009).
În ceea ce privește dezbaterea unei cereri de reexaminare
formulate de Președintele României, Parlamentul deliberează
numai în limitele cererii, dar are obligația să se exprime cu
privire la toate textele din lege care se referă la o problemă
ridicată de Președintele României, chiar în absența unei
mențiuni exprese în solicitarea acestuia și eventual să facă

5

acele corelări de ordin tehnic-legislativ atunci când efectuează
modificări.
Parlamentul fiind unica autoritate legiuitoare a țării, conform
prevederilor art. 61 alin. (1) din Constituție, în raport cu
solicitările cuprinse în cererea de reexaminare a Președintelui
României, poate adopta orice fel de soluție pe care o va
considera necesară. Astfel, poate admite în întregime sau parțial
solicitarea, poate să o respingă ori poate să modifice în totalitate
sau parțial anumite texte care au legătură cu cererea de
reexaminare, inclusiv prin recorelarea dispozițiilor legii. (Decizia
nr. 991 din 1 octombrie 2008, publicată în Monitorul Oficial al
României, Partea I, nr. 682 din 6 octombrie 2008)
II. În ceea ce privește conflictul de competență decizională
dintre Camera Deputaților și Senat, Curtea reține că, potrivit
art. 75 alin. (1) din Constituție, ăSe supun spre dezbatere și
adoptare Camerei Deputaților, ca primă Cameră sesizată,
proiectele de legi și propunerile legislative pentru ratificarea
tratatelor sau a altor acorduri internaționale și a măsurilor
legislative ce rezultă din aplicarea acestor tratate sau acorduri,
precum și proiectele legilor organice prevăzute la articolul 31
alineatul (5), articolul 40 alineatul (3), articolul 55 alineatul (2),
articolul 58 alineatul (3), articolul 73 alineatul (3) literele e), k), l),
n), o), articolul 79 alineatul (2), articolul 102 alineatul (3), articolul
105 alineatul (2), articolul 117 alineatul (3), articolul 118
alineatele (2) și (3), articolul 120 alineatul (2), articolul 126
alineatele (4) și (5) și articolul 142 alineatul (5). Celelalte proiecte
de legi sau propuneri legislative se supun dezbaterii și adoptării,
ca primă Cameră sesizată, Senatului.”
Potrivit art. 74 alin. (5) din Constituție, ăPropunerile legislative
se supun dezbaterii mai întâi Camerei competente să le adopte,
ca primă Cameră sesizată.” În ceea ce privește competența de
a dezbate și a adopta proiectele de legi și propunerile legislative,
dispozițiile art. 75 alin. (1) din Constituție stabilesc calitatea de
primă Cameră sesizată, respectiv Cameră decizională, în funcție
de materia de reglementare care face obiectul legiferării. Așa
fiind, Curtea constată că dispozițiile constituționale ale art. 75
alin. (1) stabilesc criteriile în funcție de care fiecare Cameră își
poate determina competența. În practică, cum este și cazul de
față, se pot ivi situații în care unul și același act normativ să
cuprindă dispoziții care aparțin mai multor domenii de
reglementare, care intră în competența decizională a ambelor
Camere. Pentru astfel de situații, dispozițiile art. 75 alin. (4) și (5)
din Constituție prevăd că ă(4) În cazul în care prima Cameră
sesizată adoptă o prevedere care, potrivit alineatului (1), intră
în competența sa decizională, prevederea este definitiv adoptată
dacă și cea de-a doua Cameră este de acord. În caz contrar,
numai pentru prevederea respectivă, legea se întoarce la prima
Cameră sesizată, care va decide definitiv în procedură de
urgență”, respectiv ă(5) Dispozițiile alineatului (4) referitoare la
întoarcerea legii se aplică în mod corespunzător și în cazul în
care Camera decizională adoptă o prevedere pentru care
competența decizională aparține primei Camere.”
Întrucât criteriile de partajare a competențelor celor două
Camere, precum și modalitatea de soluționare a unor
eventuale conflicte de competențe sunt expres prevăzute în
Legea fundamentală, Curtea constată că fiecare Cameră a
Parlamentului este obligată să aplice întocmai dispozițiile art. 75
din Constituție.
III. Independent de criticile de neconstituționalitate cuprinse
în sesizarea Președintelui României, Curtea observă că, prin
Decizia nr. 415 din 14 aprilie 2010, publicată în Monitorul Oficial
al României, Partea I, nr. 294 din 5 mai 2010, a constatat
următoarele:
— dispozițiile art. 14 lit. c), d), e) și f) și ale cap. VI
ăVerificarea averilor, a conflictelor de interese și a
incompatibilităților” (art. 45—50) din Legea nr. 144/2007,
republicată, cu modificările ulterioare, sunt neconstituționale;
— dispozițiile cap. I ăDispoziții generale” (art. 1—9) din Legea
nr. 144/2007, republicată, cu modificările ulterioare, sunt
neconstituționale în măsura în care prevăd competența Agenției

6

MONITORUL OFICIAL AL ROMÂNIEI, PARTEA I, Nr. 511/22.VII.2010

Naționale de Integritate de a efectua și de a întocmi acte de
cercetare și de constatare referitoare la verificarea averilor, a
conflictelor de interese și a incompatibilităților;
— dispozițiile art. 11 lit. e), f) și g), art. 12 alin. (2) și ale art. 42
alin. (2), (3) și (4) din Legea nr. 144/2007, republicată, cu
modificările ulterioare, sunt neconstituționale în măsura în care
prevăd transmiterea declarațiilor de avere și de interese Agenției
Naționale de Integritate și publicarea lor pe pagina de internet a
acesteia și a instituției.
Potrivit dispozițiilor art. 147 alin. (4) din Constituție, deciziile
pronunțate de Curtea Constituțională sunt general obligatorii și
au putere numai pentru viitor, adică vizează cu aceleași
efecte toate autoritățile publice și toate subiectele
individuale de drept.
Decizia prin care Curtea Constituțională, în exercitarea
controlului concret, posterior, admite excepția de
neconstituționalitate este obligatorie și produce efecte
erga omnes și nu numai inter partes litigantes.
Mai mult, în acord cu jurisprudența sa, spre exemplu, Decizia
Plenului Curții Constituționale nr. 1/1995 sau Decizia nr. 1.415
din 4 noiembrie 2009, publicată în Monitorul Oficial al României,
Partea I, nr. 796 din 23 noiembrie 2009, puterea de lucru judecat
ce însoțește actele jurisdicționale, deci și deciziile Curții
Constituționale, se atașează nu numai dispozitivului, ci și
considerentelor pe care se sprijină acesta. Soluția este aceeași
și pentru efectul general obligatoriu al deciziilor Curții
Constituționale.
Or, ca urmare a admiterii excepției de neconstituționalitate,
potrivit art. 147 alin. (1) din Constituție, Parlamentul avea
obligația de a pune de acord prevederile neconstituționale cu
dispozițiile Legii fundamentale. Reținând că, potrivit art. 1
alin. (1) și (2) din Legea nr. 47/1992, republicată, cu modificările
ulterioare, Curtea Constituțională este garantul supremației
Constituției și unica autoritate de jurisdicție constituțională în

România, Curtea Constituțională apreciază că este competentă
a se pronunța asupra situației de neconstituționalitate create.
Așadar, Curtea constată că adoptarea de către legiuitor a
unor norme contrare celor hotărâte într-o decizie a Curții
Constituționale, prin care se tinde la păstrarea soluțiilor
legislative afectate de vicii de neconstituționalitate, încalcă
Legea fundamentală. Or, într-un stat de drept, astfel cum este
proclamată România în art. 1 alin. (3) din Constituție, autoritățile
publice nu se bucură de nicio autonomie în raport cu dreptul,
Constituția stabilind în art. 16 alin. (2) că nimeni nu este mai
presus de lege, iar în art. 1 alin. (5) că respectarea Constituției,
a supremației sale și a legilor este obligatorie.
IV. Pe de altă parte, Curtea constată că Legea privind
integritatea în exercitarea funcțiilor publice și demnităților
publice, pentru modificarea și completarea Legii nr. 144/2007
privind înființarea, organizarea și funcționarea Agenției Naționale
de Integritate, precum și pentru modificarea și completarea altor
acte normative nu respectă normele de tehnică legislativă
menite să asigure sistematizarea, unificarea și coordonarea
legislației, precum și conținutul, forma juridică, limbajul și stilul
actului normativ. Astfel, potrivit dispozițiilor Legii nr. 24/2000
privind normele de tehnică legislativă pentru elaborarea actelor
normative, republicată, textul legislativ trebuie să fie formulat
clar, fluent și inteligibil, fără dificultăți sintactice și pasaje obscure
sau echivoce. Forma și estetica exprimării nu trebuie să
prejudicieze stilul juridic, precizia și claritatea dispozițiilor.
Or, în condițiile în care normele de tehnică legislativă sunt
obligatorii la elaborarea proiectelor de lege de către Guvern și a
propunerilor legislative aparținând deputaților sau senatorilor,
Curtea constată că actul normativ nu a fost sistematizat
corespunzător și nici redactat într-un limbaj și stil juridic specific
normativ, concis, clar și precis, care să excludă orice echivoc.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, republicată, cu modificările ulterioare,
CURTEA CONSTITUȚIONALĂ

În numele legii
D E C I D E:

Constată că dispozițiile Legii privind integritatea în exercitarea funcțiilor publice și demnităților publice, pentru modificarea
și completarea Legii nr. 144/2007 privind înființarea, organizarea și funcționarea Agenției Naționale de Integritate, precum și pentru
modificarea și completarea altor acte normative sunt neconstituționale.
Definitivă și general obligatorie.
Decizia se comunică Președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterile au avut loc la data de 19 iulie 2010 și la acestea au participat: Augustin Zegrean, președinte, Aspazia Cojocaru,
Acsinte Gaspar, Petre Lăzăroiu, Mircea Ștefan Minea, Iulia Antoanella Motoc, Ion Predescu, Puskás Valentin Zoltán, Tudorel
Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrați-asistenți,
Mihaela Senia Costinescu
Fabian Niculae

MONITORUL OFICIAL AL ROMÂNIEI, PARTEA I, Nr. 511/22.VII.2010

7

REPUBLICĂRI
O R D O N A N Ț A G U V E R N U L U I Nr. 22/1999
privind administrarea porturilor și a căilor navigabile, utilizarea infrastructurilor de transport naval
aparținând domeniului public, precum și desfășurarea activităților de transport naval în porturi
și pe căile navigabile interioare*)
CAPITOLUL I
Dispoziții generale

CAPITOLUL II
Infrastructura de transport naval

Art. 1. — Prezenta ordonanță reglementează administrarea
și utilizarea infrastructurii de transport naval, modul de
organizare și funcționare a administrațiilor portuare și/sau de căi
navigabile interioare, precum și modul de autorizare și de
desfășurare a activităților de transport naval.
Art. 2. — Prevederile prezentei ordonanțe se aplică în porturi
și pe căi navigabile interioare, tuturor navelor și tuturor
activităților de transport naval care se desfășoară în aceste
zone.
Art. 3. — Prevederile prezentei ordonanțe nu se aplică
navelor militare, navelor din dotarea Poliției de Frontieră
Române, Poliției Române și Autorității Naționale a Vămilor,
porturilor militare, precum și în zonele în care se desfășoară în
exclusivitate activități militare, de ordine publică și securitate
națională.
Art. 4. — (1) Ministerul Transporturilor și Infrastructurii,
denumit în continuare minister, este autoritatea de stat în
domeniul transporturilor navale care elaborează și coordonează
politica și programele de dezvoltare a sistemului de transport
naval și, ca autoritate de reglementare, elaborează și
promovează actele normative și normele specifice privind
siguranța navigației, administrarea, utilizarea și concesionarea
infrastructurii de transport naval, desfășurarea activităților de
transport naval în porturile și apele naționale navigabile ale
României și asigură ducerea la îndeplinire a obligațiilor ce revin
statului din acordurile și convențiile internaționale la care
România este parte.
(2) Ministerul își îndeplinește atribuțiile prevăzute la alin. (1)
direct sau prin Direcția generală infrastructură și transport naval,
denumită în continuare direcție, sau, prin delegare de
competență, după caz, prin instituțiile publice, regiile autonome
și companiile naționale sau societățile comerciale aflate în
subordinea ori sub autoritatea sa.
(3) Direcția coordonează instituțiile publice, regiile autonome,
companiile naționale și societățile comerciale din domeniul
transportului naval prevăzute la alin. (2) și controlează
administrațiile portuare și/sau de căi navigabile interioare în
ceea ce privește aplicarea prevederilor prezentei ordonanțe.
Art. 5. — (1) Asigurarea funcționalității porturilor și a
infrastructurii de transport naval, administrarea acestora,
urmărirea sau asigurarea furnizării serviciilor de siguranță
prevăzute la art. 19 alin. (1) lit. b) pct. 1 și asigurarea desfășurării
activităților auxiliare prevăzute la art. 19 alin. (1) lit. c) pct. 1 se
fac de către administrațiile portuare și/sau de căi navigabile
interioare, denumite în continuare administrații.
(2) Administrațiile îndeplinesc funcția de autorități portuare
și/sau de căi navigabile interioare, iar, după caz, și funcția de
administrator al zonei libere.

Art. 6. — Infrastructura de transport naval este constituită din
infrastructura portuară, apele naționale navigabile, zonele de
siguranță maritimă sau de siguranță ale căilor navigabile
interioare, ecluzele, apărările și consolidările de maluri și
taluzuri, șenalele de acces spre porturi, drumurile tehnologice
și căile ferate din lungul șenalelor de acces în porturi, indiferent
de forma de proprietate.
Art. 7. — (1) Porturile sunt suprafețe delimitate din teritoriul
național, situate la malul mării sau al unei căi navigabile
interioare, construite și echipate astfel încât să permită primirea
și adăpostirea navelor, efectuarea activităților de transport naval
prevăzute la art. 19, precum și a altor activități reglementate.
(2) Portul cuprinde infrastructura portuară, respectiv
totalitatea acvatoriilor, terenurilor, construcțiilor hidrotehnice
destinate acostării navelor și/sau aferente porturilor, șenalelor
de acces, radelor, platformelor, căilor ferate, drumurilor
tehnologice, instalațiilor și echipamentelor aflate în perimetrul
acestuia.
(3) Porturile se clasifică după cum urmează:
a) din punctul de vedere al formei de proprietate asupra
terenurilor portuare:
1. porturi a căror infrastructură aparține domeniului public al
statului;
2. porturi a căror infrastructură aparține domeniului public al
unităților administrativ-teritoriale;
3. porturi a căror infrastructură este proprietate privată;
b) din punctul de vedere al așezării geografice:
1. porturi situate pe malul mării;
2. porturi situate pe căi navigabile interioare;
c) din punctul de vedere al obiectului de activitate principal:
1. porturi comerciale, destinate în principal derulării traficului
comercial de mărfuri și de pasageri;
2. porturi de agrement, destinate în principal navelor și
ambarcațiunilor de agrement;
3. porturi pescărești, destinate în principal navelor de pescuit;
4. porturi militare;
d) din punctul de vedere al accesului:
1. porturi deschise accesului public;
2. porturi închise accesului public.
Art. 8. — Lista cuprinzând porturile, locurile de operare
deschise accesului public și limitele acestora, precum și lista
cuprinzând punctele și locurile de operare din afara acestora se
stabilesc și se aprobă prin ordin al ministrului transporturilor și
infrastructurii.
Art. 9. — (1) Radele portuare sunt acvatorii destinate
adăpostirii sau staționării navelor în vederea intrării în port ori, în
cazuri speciale, operării navelor.
(2) Acvatoriile portuare sunt constituite din totalitatea
suprafețelor apelor incluse în limitele porturilor.
Art. 10. — Ministerul stabilește limitele radelor portuare.

*) Republicată în temeiul art. IV din Ordonanța de urgență a Guvernului nr. 86/2007 pentru modificarea și completarea Ordonanței Guvernului nr. 22/1999
privind administrarea porturilor și a căilor navigabile, precum și desfășurarea activităților de transport naval în porturi și pe căi navigabile, publicată în Monitorul
Oficial al României, Partea I, nr. 638 din 18 septembrie 2007, aprobată cu modificări și completări prin Legea nr. 108/2010, publicată în Monitorul Oficial al României,
Partea I, nr. 378 din 8 iunie 2010, dându-se textelor o nouă numerotare.
Ordonanța Guvernului nr. 22/1999 a fost republicată în Monitorul Oficial al României, Partea I, nr. 69 din 3 februarie 2003.

8

MONITORUL OFICIAL AL ROMÂNIEI, PARTEA I, Nr. 511/22.VII.2010

Art. 11. — (1) Constituie zonă de siguranță maritimă sau
zonă de siguranță a căilor navigabile interioare fâșia de teren,
indiferent de forma de proprietate asupra terenului, situată în
lungul țărmului mării sau al apelor interioare navigabile, pe o
lățime de 30 m măsurată de la marginea apei spre interiorul
uscatului. În cazul apelor cu nivel variabil, marginea apei se
consideră linia apelor medii.
(2) În cazuri de utilitate publică, pe anumite porțiuni, prin
hotărâre a Guvernului, se pot decide alte limite ale zonei de
siguranță maritime sau ale zonei de siguranță a căii navigabile
interioare.
(3) În porturi, zona de siguranță maritimă sau zona de
siguranță a căii navigabile interioare coincide cu incinta
portuară.
(4) Zona de siguranță maritimă sau zona de siguranță a căii
navigabile interioare este destinată:
a) instalării semnelor și semnalelor de navigație necesare
desfășurării navigației în condiții de siguranță;
b) accesului pentru supraveghere și intervenții vizând
siguranța navigației;
c) asigurării vizibilității semnelor și semnalelor de navigație și
pentru desfășurarea navigației în condiții de siguranță;
d) lucrărilor de consolidare și protecție a căilor navigabile
interioare.
Art. 12. — (1) Dezvoltarea porturilor ale căror terenuri aparțin
domeniului public al statului sau al unităților administrativteritoriale se realizează în concordanță cu politica și cu
programele de dezvoltare elaborate de către minister sau de
către unitățile administrativ-teritoriale, după caz.
(2) Investițiile, precum și lucrările de modificare și
modernizare a infrastructurii de transport naval existente în
porturile prevăzute la art. 7 alin. (3) lit. a) pct. 1 se aprobă de
către minister.
(3) Investițiile, precum și lucrările de modificare și
modernizare a infrastructurii de transport naval existente în
porturile prevăzute la art. 7 alin. (3) lit. a) pct. 2 se aprobă de
către consiliile unităților administrativ-teritoriale, cu avizul
ministerului.
(4) Investițiile, precum și lucrările de modificare și
modernizare a infrastructurii de transport naval existente în
porturile prevăzute la art. 7 alin. (3) lit. a) pct. 3 se aprobă de
către proprietarul infrastructurii, cu avizul ministerului.
Art. 13. — (1) Planurile de construire de noi porturi deschise
accesului public, precum și planurile de dezvoltare sau de
schimbare totală ori parțială a destinației celor existente se
aprobă/avizează, după caz, de către minister, indiferent de
natura proprietății asupra infrastructurii.
(2) Operarea mărfurilor și/sau îmbarcarea/debarcarea de
persoane în puncte izolate, altele decât cele prevăzute la art. 7
alin. (3) lit. d) pct. 1, se fac/face numai cu avizul Autorității
Navale Române, pe de o parte și, pe de altă parte, al Regiei
Autonome ăAdministrația Fluvială a Dunării de Jos” Galați sau al
administrațiilor de căi navigabile interioare în funcție de zonele
de competență ale acestora, după caz, și se aprobă de către
minister, indiferent de forma de proprietate asupra terenului pe
care se face amenajarea respectivă.
Art. 14. — În zona de siguranță maritimă sau în zona de
siguranță a căilor navigabile interioare, indiferent de forma de
proprietate asupra terenurilor, lucrările de investiții, construcții
sau amenajări ori montarea de instalații se pot executa numai cu
avizul prealabil al ministerului.
Art. 15. — (1) În zona de siguranță maritimă sau în zonele de
siguranță a căilor navigabile interioare administrațiile instalează
semne și semnale de navigație, de zi și de noapte, în punctele
necesare pentru siguranța navigației. În acest scop
administrațiile pot solicita, potrivit dispozițiilor legale, efectuarea

defrișărilor necesare menținerii vizibilității semnelor și
semnalelor de navigație.
(2) Proprietarii sau, după caz, administratorii terenurilor aflate
în zona de siguranță maritimă sau în zonele de siguranță a căilor
navigabile interioare au obligația de a permite instalarea
semnelor și semnalelor de navigație, de a evita obturarea
acestora și de a permite accesul persoanelor care efectuează
operațiuni de verificare și reparare a acestora, de consolidare
și de protecție a căilor navigabile interioare, precum și al
utilajelor folosite la aceste operațiuni.
(3) Cheltuielile de instalare și de întreținere a semnelor și
semnalelor de navigație sunt suportate de administrațiile
respective.
(4) La cercetarea evenimentelor de navigație în urma cărora
au fost avariate mijloace de semnalizare plutitoare sau costiere,
lucrări hidrotehnice aferente căii navigabile sau porturilor, pe
lângă organele abilitate va participa și un reprezentant al
administrațiilor interesate.
Art. 16. — (1) Lucrările în acvatoriile portuare sau în albia
căilor navigabile interioare, dragajele de extracție și altele
asemenea se pot executa, în condițiile legii, cu avizul Autorității
Navale Române și al administrațiilor respective, precum și cu
autorizarea ministerului.
(2) Pe perioada efectuării lucrărilor prevăzute la alin. (1),
executantul are obligația, în conformitate cu cerințele impuse de
Autoritatea Navală Română și de administrațiile respective, să
asigure semnalizarea zonei și să o mențină în funcțiune pe
cheltuiala sa.
Art. 17. — Construirea de poduri sau instalarea de conducte
ori de cabluri peste sau sub căile navigabile interioare ori în
porturi se face în condițiile legii și cu autorizarea ministerului.
Proprietarii sau administratorii acestor instalații și construcții au
obligația de a le marca și de a le semnaliza conform regulilor
privind semnalizarea de navigație, de a asigura vizibilitatea
semnalelor și a marcajelor respective și de a le menține în
funcțiune pe cheltuiala lor.
Art. 18. — (1) Distrugerea sau deteriorarea apărărilor de mal
și a digurilor de pe căile navigabile interioare este interzisă.
(2) Depozitarea mărfurilor, a altor produse sau a deșeurilor
pe coronamentul apărărilor de mal, al digurilor de pe căile
navigabile interioare, al cheiurilor și pe drumurile de acces în
porturi este interzisă.
(3) Accesul în incintele portuare se reglementează prin
regulamentul de funcționare al portului respectiv.
CAPITOLUL III
Activități de transport naval
Art. 19. — (1) În sensul prezentei ordonanțe, activitățile de
transport naval care se desfășoară în porturi și pe apele
naționale navigabile interioare sunt clasificate astfel:
a) activități de transport de mărfuri și/sau de persoane cu
nave, care cuprind:
1. transporturile publice de persoane și/sau de mărfuri,
efectuate de persoane juridice sau fizice autorizate în condițiile
legii;
2. transporturile de persoane și/sau de mărfuri în folos
propriu, efectuate de persoanele juridice ori fizice autorizate în
condițiile legii, mărfurile transportate fiind proprietatea acestora
sau rezultatul activității lor, iar persoanele transportate fiind
angajații lor;
3. transporturile de bunuri și/sau de persoane în interes
personal, pe apele naționale navigabile, efectuate de persoane
fizice pentru satisfacerea cerințelor proprii de transport pe apă,
pentru sport sau agrement;

MONITORUL OFICIAL AL ROMÂNIEI, PARTEA I, Nr. 511/22.VII.2010
b) activități conexe activităților de transport naval, care
cuprind:
1. serviciile de siguranță în porturi și pe căi navigabile
interioare, denumite în continuare servicii de siguranță, precum:
pilotajul navelor maritime la intrarea și ieșirea din porturi, între
danele aceluiași port și pe căile navigabile interioare și
remorcajul de manevră al navelor maritime în porturi;
2. activitățile în legătură cu operarea navelor, cum ar fi:
încărcarea/descărcarea navelor, depozitarea, stivuirea,
amararea, sortarea, marcarea, paletizarea, pachetizarea,
containerizarea, însăcuirea și alte activități privind mărfurile,
agenturarea, curățarea magaziilor navelor, buncherajul,
curățarea și degazarea tancurilor navelor, legarea-dezlegarea
navelor maritime și fluvio-maritime;
c) activități auxiliare activităților de transport naval, care
cuprind:
1. activitățile privind întreținerea și repararea infrastructurii
de transport naval, semnalizarea costieră și plutitoare pentru
navigație, dragajul de întreținere pentru asigurarea adâncimilor
în porturi și pe căile navigabile interioare, asistența navelor la
operarea mărfurilor periculoase, preluarea reziduurilor și a
apelor uzate de la nave, preluarea gunoiului și a resturilor
menajere de la nave;
2. alte activități, cum ar fi: executarea de construcții
hidrotehnice specifice transportului naval, lucrările de
scafandrerie realizate în apele naționale navigabile interioare și
în porturi, supravegherea navelor fără echipaj, serviciile pentru
nave de agrement și turism, dragajul de extracție, refurnizarea
de apă, de energie electrică și de energie termică, asistența,
salvarea și ranfluarea navelor, reparațiile la nave, aprovizionarea
navelor.
(2) Activitățile de transport naval care pot fi efectuate numai
de către operatori economici autorizați, precum și modul și
criteriile de autorizare se stabilesc prin ordin al ministrului
transporturilor și infrastructurii.
(3) Nu se supun autorizării Autoritatea Navală Română,
administrațiile, precum și operatorii economici care desfășoară
respectivele activități în interes propriu, cu excepția activităților
în legătură cu operarea navelor prevăzute la alin. (1) lit. b) pct. 2.
(4) Activitățile de încărcare/descărcare prevăzute la alin. (1)
lit. b) pct. 2 a navelor fluviale care transportă mărfuri pe căile
navigabile interioare ale României se desfășoară după cum
urmează:
a) pentru încărcarea mărfurilor dintr-un port românesc având
ca destinație un port dintr-un stat membru al Uniunii Europene
se pot utiliza numai nave care sunt înregistrate într-un stat
membru al Uniunii Europene sau care posedă un certificat de
membru al flotei unui stat membru al acesteia;
b) pentru încărcarea mărfurilor dintr-un port românesc având
ca destinație un port dintr-un stat care nu este membru al Uniunii
Europene, se pot utiliza:
— nave care sunt înregistrate într-un alt stat membru al
Uniunii Europene sau care posedă un certificat de membru al
flotei unui stat membru al acesteia;
— nave care arborează pavilionul statului pe teritoriul căruia
se află portul de destinație;
— nave care posedă o autorizație eliberată în conformitate
cu legislația românească privind transportul în trafic direct dintre
România și alte state;
c) pentru mărfurile care au fost încărcate într-un port
aparținând unui stat membru al Uniunii Europene având ca
destinație un port românesc, sunt acceptate la descărcare
numai navele care sunt înregistrate într-un stat membru al
Uniunii Europene ori care posedă un certificat de membru al
flotei unui stat membru al acesteia sau navele, indiferent de
pavilion, care transportă marfă ce urmează să fie transbordată
în nave maritime.

9

Art. 20. — (1) Activitățile prevăzute la art. 19 alin. (1) lit. c)
pct. 1 se asigură de administrații, direct sau prin intermediul unor
operatori economici, în conformitate cu legislația în vigoare și
sub controlul respectivelor administrații.
(2) Se interzice administrațiilor portuare din porturile unde
infrastructura portuară aparține domeniului public sau
domeniului privat, care aparține majoritar statului ori unităților
administrativ-teritoriale, efectuarea activităților:
a) prevăzute la art. 19 alin. (1) lit. b) pct. 2;
b) de dragaj de extracție;
c) de reparații de nave, cu excepția navelor proprii;
d) de aprovizionare a navelor, cu excepția navelor proprii.
Art. 21. — (1) Activitățile de încărcare/descărcare mărfuri și
îmbarcare/debarcare pasageri se desfășoară numai în porturile,
în locurile și în punctele de operare aprobate în conformitate cu
art. 8.
(2) Fac excepție de la prevederile alin. (1):
a) încărcarea/descărcarea mărfurilor destinate proceselor
tehnologice ale unor unități industriale, care se pot desfășura
numai în danele respectivelor unități, cu condiția ca acestea să
facă dovada că respectivele mărfuri sunt destinate exclusiv
proceselor tehnologice proprii;
b) încărcarea/descărcarea în puncte izolate, pentru perioade
limitate de timp, a unor cantități și categorii de mărfuri, care din
motive economice nu pot fi operate în porturile, în locurile și în
punctele de operare prevăzute la art. 8;
c) încărcarea/descărcarea unor mărfuri în danele unor unități
industriale în cazul în care în porturile din zonă nu există
instalații adecvate.
(3) Aprobarea pentru operațiunile prevăzute la alin. (2) lit. a)
și b) se acordă de către minister, prin direcție, iar pentru cazurile
prevăzute la lit. c) de către Autoritatea Navală Română pentru
fiecare caz, la solicitarea unităților industriale sau a operatorilor
de marfă.
(4) Solicitarea aprobării se face cu cel puțin 7 zile înainte de
data începerii operațiunilor, iar răspunsul se dă în 3 zile de la
primirea solicitării.
CAPITOLUL IV
Administrarea porturilor și a căilor navigabile interioare
Art. 22. — Administrațiile prevăzute la art. 5 alin. (2) pot fi
instituții publice, regii autonome, companii naționale sau
societăți comerciale, aflate în subordinea sau sub autoritatea
ministerului sau, după caz, a autorităților administrației publice
locale.
Art. 23. — (1) În porturile în care infrastructura portuară
aparține domeniului public sau privat al statului, administrațiile
portuare se înființează prin hotărâre a Guvernului.
(2) În porturile unde infrastructura portuară aparține
domeniului public sau privat al unităților administrativ-teritoriale,
administrațiile portuare se înființează prin hotărâri ale consiliilor
locale ale unităților administrativ-teritoriale respective.
(3) În porturile unde infrastructura portuară aparține
domeniului privat, altul decât cel prevăzut la alin. (1) și (2),
administrația portuară este o persoană juridică desemnată de
proprietarul infrastructurii portuare.
(4) În situațiile prevăzute la alin. (2) și (3), administrațiile
portuare respective funcționează numai cu autorizarea
ministerului.
Art. 24. — (1) Administrațiile portuare prevăzute la art. 23 au
în principal următoarele atribuții:
a) să pună infrastructura portuară la dispoziția tuturor
utilizatorilor, în mod liber și nediscriminatoriu;
b) să repare, să întrețină și să mențină caracteristicile tehnice
minime ale infrastructurii portuare;
c) să urmărească sau să asigure, după caz, furnizarea
serviciilor de siguranță prevăzute la art. 19 alin. (1) lit. b) pct. 1;

10

MONITORUL OFICIAL AL ROMÂNIEI, PARTEA I, Nr. 511/22.VII.2010

d) să asigure în permanență adâncimile minime în bazinele
portuare și la dane și semnalizarea pe șenalele de acces și în
porturi;
e) să asigure semnalizarea în mare largă, activitate pentru
care pot percepe tarife;
f) să țină evidența muncitorilor portuari care efectuează
activitățile specifice prevăzute la art. 60 alin. (1) pe bază de
contracte individuale de muncă;
g) să permită accesul în danele de operare pentru operațiuni
de încărcare/descărcare doar a navelor fluviale care respectă
prevederile art. 19 alin. (4).
(2) Administrațiile au obligația să întocmească regulamente
portuare, pe baza regulamentului-cadru elaborat de direcție și
aprobat prin ordin al ministrului transporturilor și infrastructurii.
(3) La elaborarea regulamentelor portuare administrațiile se
vor consulta cu instituțiile abilitate ale administrației publice
centrale, cu asociațiile patronale și profesionale, precum și cu
federațiile sindicale reprezentative care își desfășoară
activitatea în respectivul port.
(4) Regulamentele portuare vor fi avizate din punctul de
vedere al siguranței navigației de Autoritatea Navală Română.
(5) Regulamentele portuare intră în vigoare după avizarea
lor de către direcție și respectarea lor este obligatorie pentru
toate persoanele fizice și juridice care își desfășoară activitatea
în portul respectiv.
(6) Urmărirea aplicării și respectării regulamentelor portuare
se face de către administrații.
Art. 25. — (1) Administrarea căilor navigabile interioare se
face de către administrațiile de căi navigabile interioare, în
conformitate cu prevederile art. 5 alin. (1).
(2) Administrațiile prevăzute la alin. (1) se pot organiza ca
instituții publice, regii autonome, companii naționale sau
societăți comerciale aflate în subordinea ori sub autoritatea
ministerului sau a autorităților administrației publice locale, după
caz.
(3) În cazul în care căile navigabile aparțin domeniului public
al statului, administrațiile de căi navigabile interioare se
înființează prin hotărâre a Guvernului.
(4) În cazul în care o cale navigabilă interioară sau un sector
al acesteia aparține domeniului public al unei unități
administrativ-teritoriale sau mai multor unități administrativteritoriale, se înființează prin hotărâre a Guvernului o singură
administrație de cale navigabilă interioară care are atribuțiile
prevăzute la art. 26 alin. (1).
Art. 26. — (1) Administrațiile de căi navigabile interioare au
următoarele atribuții:
a) să pună infrastructura de căi navigabile interioare la
dispoziția tuturor utilizatorilor în mod nediscriminatoriu;
b) să asigure repararea și întreținerea infrastructurii de cale
navigabilă interioară;
c) să asigure adâncimile minime de navigație la nivelul
valorilor comunicate oficial;
d) să asigure semnalizarea costieră și plutitoare necesară;
e) să asigure sau să furnizeze serviciile de siguranță
prevăzute la art. 19 alin. (1) lit. b) pct. 1.
(2) Prin delegare de competență, în condițiile legii,
administrațiile pot duce la îndeplinire și unele obligații ce revin
statului din acordurile și convențiile internaționale la care
România este parte.
(3) Pentru desfășurarea activităților având ca scop ducerea
la îndeplinire a obligațiilor ce revin statului din acordurile și
convențiile internaționale la care România este parte,
administrațiile primesc fonduri de la bugetul de stat, prin bugetul
ministerului sau prin bugetele locale ale unităților administrativteritoriale, după caz.
Art. 27. — (1) Administrațiile porturilor și căilor navigabile
interioare stabilesc anual:

a) programul de întreținere și reparație;
b) programul de semnalizare;
c) programul de dragaj pentru asigurarea adâncimilor
minime, cu consultarea operatorilor portuari;
d) programul de investiții.
(2) Programele prevăzute la alin. (1) sunt elaborate de către
administrațiile portuare și de căi navigabile interioare și se
aprobă de către consiliul de administrație în cazul administrațiilor
aflate în subordinea sau sub autoritatea ministerului, iar în cazul
celor aflate în subordinea sau sub autoritatea autorităților
administrației publice locale, se aprobă de către consiliul local.
(3) Lucrările necesare pentru derularea programelor
prevăzute la alin. (1) se efectuează de către administrații cu
personalul propriu sau prin atribuirea respectivelor lucrări unor
operatori economici specializați, în conformitate cu legislația în
vigoare.
Art. 28. — Administrațiile portuare și/sau de căi navigabile
interioare pot desfășura și alte activități în conformitate cu
prevederile actelor normative de organizare și funcționare a
acestora.
CAPITOLUL V
Utilizarea infrastructurilor de transport naval
care aparțin domeniului public
Art. 29. — Infrastructura de transport naval prevăzută la
art. 6, care face parte din domeniul public, cu excepția apelor
naționale navigabile, poate fi concesionată, subconcesionată,
închiriată ori dată în administrare, după caz, în condițiile legii.
Art. 30. — (1) Infrastructura de transport naval prevăzută la
art. 29 poate fi:
a) dată în administrare administrațiilor portuare și/sau de căi
navigabile interioare, organizate ca instituții publice sau regii
autonome;
b) dată în administrare autorităților administrației publice
locale;
c) concesionată administrațiilor portuare și/sau de căi
navigabile interioare, organizate ca societăți comerciale sau
companii naționale aflate în subordinea sau sub autoritatea
ministerului, respectiv a autorităților administrației publice locale,
după caz.
(2) Concesionarea infrastructurii de transport naval în
condițiile prevederilor alin. (1) lit. c) și ale art. 29 se face pe bază
de contract de concesiune încheiat între minister, respectiv
autoritățile administrației publice locale, în calitate de
concedenți, și administrațiile respective, în calitate de
concesionari.
(3) Titularii contractelor de concesiune, subconcesiune sau
închiriere nu au dreptul să cesioneze, în tot sau în parte, aceste
contracte fără acordul scris al Ministerul Transporturilor și
Infrastructurii, care este opozabil administrațiilor.
(4) Administrațiile se pot asocia cu operatori economici în
vederea utilizării în comun a infrastructurilor de transport naval,
prin încheierea unor contracte de asociere, în condițiile legii.
(5) Pentru utilizarea infrastructurii de transport naval
concesionate, respectiv subconcesionate, utilizatorii vor plăti o
redevență al cărei nivel se stabilește prin contractele
corespunzătoare. Nivelul redevenței se calculează pe baza
veniturilor obținute prin punerea la dispoziția utilizatorilor a
infrastructurii de transport naval.
(6) Administrațiile vor plăti concedenților o redevență
calculată pe baza veniturilor obținute prin punerea la dispoziția
utilizatorilor a infrastructurii primite în concesiune.
(7) În cazul în care infrastructura de transport naval aparține
domeniului public al unităților administrativ-teritoriale, toate
veniturile obținute din utilizarea infrastructurii vor fi folosite
pentru a acoperi cheltuielile de dezvoltare, funcționare,
întreținere și reparație a infrastructurii respective.

MONITORUL OFICIAL AL ROMÂNIEI, PARTEA I, Nr. 511/22.VII.2010
(8) În cazul în care veniturile obținute din utilizarea
infrastructurii prevăzute la alin. (7) nu sunt suficiente pentru a
acoperi cheltuielile de dezvoltare, funcționare, întreținere și
reparație a infrastructurii respective, autoritățile administrației
publice locale sunt obligate să asigure acoperirea acestor
cheltuieli din bugetele proprii.
(9) Bugetele anuale de venituri și cheltuieli ale administrațiilor
prevăzute la alin. (6) se avizează de către minister.
Art. 31. — (1) Punerea la dispoziția utilizatorilor de către
administrații a terenurilor portuare care aparțin domeniului public
se face numai prin contracte de concesiune, subconcesiune sau
închiriere, în condițiile legii.
(2) Utilizatorii prevăzuți la alin. (1) nu au dreptul să
subconcesioneze sau să închirieze terenurile portuare ce le-au
fost concesionate sau subconcesionate.
Art. 32. — (1) Caietele de sarcini ale concesiunii se
elaborează de către concendenți, iar în cazul subconcesiunii
prevăzute la art. 29 și art. 31 alin. (1) se elaborează de către
concesionarii prevăzuți la art. 30 alin. (2) și se aprobă de către
minister sau de autoritățile administrației publice locale, după
caz.
(2) Caietele de sarcini vor cuprinde în mod obligatoriu cel
puțin:
a) scopul/destinația/activitățile pentru care se concesionează/
subconcesionează infrastructura respectivă;
b) valoarea redevenței;
c) măsurile de protecție a mediului;
d) volumul minim de marfă anual ce va fi operat în/din nave
prin danele aferente respectivei infrastructuri;
e) sumele cu care se va diminua, respectiv se va majora
redevența, în cazul în care volumul de marfă operat în danele
aferente respectivei infrastructuri este mai mare, respectiv mai
mic, decât volumul minim de marfă stabilit prin caietul de sarcini;
f) regimul bunurilor realizate prin programele de investiții pe
infrastructura de transport naval concesionată/subconcesionată
la încetarea contractului de concesiune/subconcesiune.
Art. 33. — Criteriile de atribuire a contractelor de
concesiune/subconcesiune vor fi:
a) valoarea redevenței;
b) programul și valoarea investițiilor pe care ofertantul
propune să le efectueze pe durata contractului;
c) volumul minim de mărfuri ce trebuie operat anual în/din
nave prin danele aferente infrastructurii concesionate/
subconcesionate, după caz;
d) programul și valoarea investițiilor pentru măsurile de
protecție a mediului, după caz.
Art. 34. — Contractele de concesiune/subconcesiune vor
cuprinde cel puțin:
a) perioada pentru care se concesionează/subconcesionează
infrastructura. În cazul în care în oferta câștigătoare s-a prevăzut
efectuarea programelor de investiții, perioada contractului se
stabilește ținându-se cont de valoarea și de perioada de
amortizare a investiției. Perioada contractului de subconcesiune
nu poate depăși perioada pentru care concesionarul prevăzut
la art. 30 alin. (2) a primit în concesiune respectiva infrastructură.
În cazul în care în oferta câștigătoare nu este prevăzută
efectuarea unor programe de investiții corespunzătoare,
perioada contractului nu poate depăși 5 ani;
b) valoarea redevenței stabilită prin ofertă;
c) modul de plată a redevenței;
d) programul și valoarea investițiilor, precum și graficul de
execuție;
e) volumul minim de mărfuri prevăzut în ofertă ce urmează a
fi operat anual în/din nave prin danele aferente infrastructurii,
după caz;

11

f) procentul de creștere, respectiv de scădere, a volumului
de mărfuri prevăzut la lit. e), pentru care se aplică un procent
de scădere, respectiv de creștere, a redevenței prevăzute la
lit. b);
g) programul și valoarea investițiilor privind protecția mediului
și graficul de execuție, după caz;
h) condiția de reziliere unilaterală de către concedent fără
notificare prealabilă în cazul nerespectării graficului de execuție
a programului de investiții prevăzut la lit. d), dacă modificarea
graficului nu a fost aprobată de respectivul concedent, iar
cauzele de nerespectare a graficului îi sunt imputabile
operatorului economic, sau în cazul neplății redevenței pe o
perioadă de 3 luni consecutive, din cauze imputabile
operatorului economic;
i) regimul bunurilor realizate prin programul de investiții pe
infrastructura de transport naval concesionată/subconcesionată
la încetarea contractului de concesiune/subconcesiune.
Art. 35. — Închirierea infrastructurii de transport naval se face
în conformitate cu regulamentul aprobat prin ordin al ministrului
transporturilor și infrastructurii, respectiv prin hotărâre a
autorității administrației publice locale, după caz. Prin
regulament se stabilesc categoriile de infrastructură care pot fi
închiriate, modalitatea de atribuire a acestora, contractul-cadru
de închiriere și cerințele minime conform acestuia.
Art. 36. — Utilizarea de către nave a cheiurilor, danelor,
instalațiilor portuare, a căilor navigabile interioare și a ecluzelor
se face pe bază de comandă/contract de prestări de servicii
încheiat între administrații și proprietarii/operatorii navelor sau
agenții acestora.
Art. 37. — (1) Tarifele prevăzute în contractele de prestări
servicii, percepute pentru utilizarea infrastructurii de transport
naval în conformitate cu prevederile art. 36, precum și tarifele
pentru alte activități și servicii prestate de administrații se
stabilesc de către administrații, în mod nediscriminatoriu.
(2) Stabilirea tarifelor se face pe baza unor norme de
fundamentare întocmite de administrații.
Art. 38. — Sumele obținute din chirii, redevențe și din tarifele
prevăzute la art. 37 constituie venituri proprii ale administrațiilor
și se utilizează în conformitate cu legislația în vigoare.
Art. 39. — Prevederile prezentului capitol se completează cu
prevederile corespunzătoare ale legislației specifice în vigoare.
Art. 40. — (1) Administrațiile sunt obligate să facă publice
tarifele prevăzute la art. 37.
(2) Administrațiile pot, cu aprobarea consiliilor de
administrație, să acorde facilități sau reduceri la tarifele
prevăzute la art. 37.
(3) Facilitățile sau reducerile prevăzute la alin. (2) se aplică
tuturor utilizatorilor în mod nediscriminatoriu și se fac publice.
Art. 41. — (1) Operatorii economici care desfășoară activități
de transport naval în porturi și pe căile navigabile interioare au
obligația să transmită administrațiilor în a căror zonă își
desfășoară activitatea toate datele solicitate de către acestea
privind volumul de marfă operat, portul de încărcare/descărcare
a mărfurilor, numărul de nave operate și normele de operare.
(2) Administrațiile au obligația să centralizeze aceste date și
să le publice anual.
Art. 42. — (1) Ministerul are dreptul de a controla
administrațiile în ceea ce privește modul de administrare și de
utilizare a infrastructurii de transport naval, modul în care
respectă regulamentul portuar, precum și modul de îndeplinire
a obligațiilor ce revin statului din acordurile și convențiile
internaționale la care România este parte, pe care administrațiile
au fost mandatate să le ducă la îndeplinire.
(2) Din organele de conducere ale administrațiilor vor face
parte reprezentanți ai ministerului și, după caz, ai acționarilor,
iar în cazul în care infrastructura portuară este administrată de

12

MONITORUL OFICIAL AL ROMÂNIEI, PARTEA I, Nr. 511/22.VII.2010

autoritățile administrației publice locale, și reprezentanții
acestora, dacă prin lege nu se prevede altfel.
CAPITOLUL VI
Exercitarea activității de control de către administrații
Art. 43. — Procedurile ce trebuie îndeplinite pentru intrarea
și ieșirea navelor în/din porturi, precum și documentele aferente
acestor proceduri se stabilesc prin hotărâre a Guvernului.
Art. 44. — (1) Administrațiile alocă danele în care navele
urmează să acosteze și să opereze, stabilesc ordinea de intrare
pentru navele care intră în port, avizează buletinul de pilotaj sau
de manevră, după caz, și dau acceptul portuar.
(2) Autoritatea Navală Română, prin căpităniile de port,
eliberează permisul de acostare pe baza acceptului portuar dat
de administrație.
(3) Alocarea danelor și ordinea intrării în port se stabilesc în
funcție de solicitările operatorilor economici care desfășoară
activități de încărcare/descărcare nave și îmbarcare/debarcare
pasageri. Au prioritate în aceste alocări operatorii economici ale
căror elemente de suprastructură se află în danele respective
sau cărora le-au fost impuse condiții de trafic/performanță la
încheierea contractelor de închiriere/concesiune/subconcesiune.
Art. 45. — Administrațiile urmăresc și iau măsurile necesare
pentru ca traficul de mărfuri în port și modul de depozitare a
acestora și, în special, a mărfurilor periculoase să nu afecteze
siguranța și securitatea infrastructurii portuare și operarea
navelor.
Art. 46. — În porturile sau în zonele din porturi în care nu s-a
instituit obligativitatea pilotajului sau a remorcajului administrația
poate impune ca navele, indiferent de pavilionul pe care îl
arborează, să ia un pilot și/sau să fie asistate în timpul
manevrelor de un remorcher, în cazurile în care:
a) navele sau încărcătura acestora constituie o amenințare
iminentă pentru mediu; aceste categorii de nave și de mărfuri
trebuie făcute publice în prealabil prin regulamentul de
exploatare a portului sau prin avize către navigatori;
b) navele au corpul, mașinile sau echipamentele deteriorate
și acestea influențează în mod substanțial siguranța navigației,
caz în care se va solicita și avizul căpităniei de port.
CAPITOLUL VII
Serviciile de siguranță în porturi și pe căi navigabile
Art. 47. — (1) Serviciile de siguranță se desfășoară sub
controlul statului, prin minister.
(2) Sunt considerate servicii de siguranță pilotajul navelor
maritime la intrarea și ieșirea din porturi, între danele aceluiași
port și pe căile navigabile interioare, și remorcajul de manevră
al navelor maritime în porturi.
Art. 48. — Serviciile de siguranță sunt prestate tuturor
utilizatorilor care apelează la ele, pe o bază permanentă,
nediscriminatorie, uniformă și continuă, în condiții egale în ceea
ce privește calitatea, timpul și prețul.
Art. 49. — Ministerul stabilește porturile, căile navigabile
interioare, zonele sau porțiunile din aceste zone, precum și
categoriile de nave, pentru care serviciul de pilotaj este
obligatoriu.
Art. 50. — (1) Pilotajul navelor maritime în porturile unde s-a
instituit obligativitatea efectuării acestui serviciu se asigură de
către administrațiile portuare:
a) prin corpul de piloți aparținând administrației;
b) prin intermediul unor operatori economici specializați,
autorizați în conformitate cu prevederile art. 19 alin. (2), pe bază
de contract încheiat în mod nediscriminatoriu între administrație
și respectivii operatori economici;
c) prin concesionarea serviciului de pilotaj, în condițiile legii,
de către administrație către operatori economici specializați,
autorizați în conformitate cu prevederile art. 19 alin. (2).

(2) În cazul în care în porturile prevăzute la alin. (1) nu există
niciun operator economic autorizat care poate să efectueze
serviciul de pilotaj prevăzut sau în situația imposibilității derulării,
din motive obiective, a contractelor de concesiune încheiate,
furnizarea acestor servicii va fi asigurată de către administrații și
de către operatori economici autorizați conform prevederilor
art. 19 alin. (2), pe bază de contracte atribuite în condițiile legii.
(3) În cazul în care pilotajul este realizat de operatori
economici autorizați, aceștia comunică administrațiilor tarifele
de pilotaj și facilitățile acordate.
(4) Administrațiile fac publice lista operatorilor economici
autorizați cu care au încheiat contracte pentru pilotaj, tarifele
practicate și facilitățile acordate de aceștia.
(5) Pentru folosirea infrastructurii portuare, operatorii
economici prevăzuți la alin. (1) plătesc un tarif stabilit de
administrație.
(6) Modul de derulare a serviciului de pilotaj al navelor
maritime se aprobă prin ordin al ministrului transporturilor și
infrastructurii.
Art. 51. — (1) Pilotajul navelor maritime pe sectorul de
Dunăre cuprins între rada portului Sulina și Brăila se desfășoară
în conformitate cu prevederile prezentei ordonanțe și cu
prevederile Convenției despre regimul navigației pe Dunăre,
semnată la Belgrad la 18 august 1948, ratificată de România
prin Decretul nr. 298/1948.
(2) Tarifele de pilotaj pentru pilotajul navelor maritime
prevăzut la alin. (1) se propun de către Regia Autonomă
ăAdministrația Fluvială a Dunării de Jos” Galați și se aprobă prin
ordin al ministrului transporturilor și infrastructurii.
(3) Pilotajul navelor maritime prevăzut la alin. (1), precum și
manevrele de sosire și plecare din porturile Sulina, Tulcea,
Galați și Brăila se asigură de către Regia Autonomă
ăAdministrația Fluvială a Dunării de Jos” Galați:
a) prin corpul propriu de piloți;
b) prin piloți autorizați de către Regia Autonomă
ăAdministrația Fluvială a Dunării de Jos” Galați, pe bază de
contract de prestări de servicii încheiat în baza criteriilor impuse
prin contractul-cadru de către Regia Autonomă ăAdministrația
Fluvială a Dunării de Jos” Galați cu respectivii piloți ca persoane
fizice sau ca operatori economici autorizați în condițiile art. 19
alin. (2);
c) prin concesionarea serviciului de pilotaj, în condițiile legii,
către operatorii autorizați în conformitate cu prevederile art. 19
alin. (2).
(4) Modul de desfășurare a serviciului de pilotaj prevăzut la
alin. (1) se aprobă prin ordin al ministrului transporturilor și
infrastructurii.
(5) În cazurile prevăzute la alin. (3), piloții, persoane fizice
sau operatorii economici autorizați, sunt obligați să plătească un
tarif de utilizare a infrastructurii stabilit de către Regia Autonomă
ăAdministrația Fluvială a Dunării de Jos” Galați.
(6) Manevrele și pilotajul navelor maritime în porturile Sulina,
Tulcea, Galați și Brăila, cu excepția celor prevăzute la alin. (3),
se efectuează de către administrațiile portuare în conformitate
cu prevederile art. 50.
Art. 52. — (1) Remorcajul de manevră al navelor maritime în
porturi prevăzut la art. 19 alin. (1) lit. b) pct. 1 se asigură de către
administrațiile portuare:
a) direct, cu remorchere și personal propriu al administrației;
b) prin intermediul operatorilor economici specializați,
autorizați conform prevederilor art. 19 alin. (2), pe bază de
contract încheiat în mod nediscriminatoriu între administrație și
respectivii operatori economici, pe baza criteriilor impuse prin
contractul-cadru;
c) prin concesionarea serviciului de remorcaj de către
administrație, în condițiile legii, către operatorii economici
specializați, autorizați conform prevederilor art. 19 alin. (2).

MONITORUL OFICIAL AL ROMÂNIEI, PARTEA I, Nr. 511/22.VII.2010
(2) În cazul în care în porturile prevăzute la alin. (1) nu există
niciun operator economic autorizat care să efectueze serviciile
de remorcaj de manevră, furnizarea acestui serviciu va fi
asigurată de administrații, prin remorchere și personal proprii.
În situația imposibilității derulării, din motive obiective, a
contractelor de concesiune încheiate, furnizarea serviciului va fi
asigurată de operatori economici autorizați conform prevederilor
art. 19 alin. (2), pe bază de contracte atribuite în condițiile legii.
(3) În cazul în care serviciul de remorcaj de manevră a
navelor maritime se execută prin operatori economici autorizați,
aceștia comunică administrațiilor portuare tarifele practicate,
precum și facilitățile acordate.
(4) Administrațiile fac publice lista operatorilor economici
autorizați cu care au încheiat contracte în conformitate cu
alin. (1), tarifele practicate și facilitățile acordate de aceștia,
prevăzute la alin. (3).
(5) Pentru utilizarea infrastructurii, operatorii economici
prevăzuți la alin. (1) au obligația să plătească administrației un
tarif de utilizare a infrastructurii portuare stabilit de către aceasta,
în condițiile art. 37.
(6) Modul de desfășurare a serviciului de remorcaj prevăzut
la alin. (1) se aprobă prin ordin al ministrului transporturilor și
infrastructurii.
CAPITOLUL VIII
Mărfuri periculoase
Art. 53. — Toți operatorii economici care transportă,
operează sau depozitează mărfuri periculoase în apele
naționale navigabile ori în porturile românești au obligația să
respecte prevederile legislației naționale și ale acordurilor și
convențiilor internaționale la care România este parte. Aceste
operațiuni se execută sub supravegherea unor persoane
specializate în manipularea mărfurilor periculoase, care pot fi
angajate de operatorii economici ca personal propriu sau pe
bază de contract încheiat cu operatorii economici specializați în
manipularea mărfurilor periculoase.
Art. 54. — Orice navă, indiferent de pavilionul pe care îl
arborează, care urmează să încarce sau să descarce mărfuri
periculoase în porturile românești ori să tranziteze cu substanțe
periculoase apele naționale navigabile, are obligația să respecte
prevederile legislației naționale, ale acordurilor și convențiilor
internaționale la care România este parte și să informeze
corespunzător administrațiile.
CAPITOLUL IX
Agenturarea navelor
Art. 55. — Agenturarea navelor se efectuează numai de
operatori economici specializați și autorizați, denumiți în
continuare agenți, care își desfășoară activitatea în conformitate
cu prevederile legale în vigoare.
Art. 56. — (1) Agentul reprezintă nava, precum și pe
comandantul, proprietarul sau operatorul acesteia în fața
autorităților publice, a administrațiilor, a tuturor operatorilor
economici care prestează servicii pentru navă, echipaj,
proprietar sau operator și acționează în limitele mandatului de
împuternicire dat de aceștia.
(2) Agentul are obligația să asiste nava și pe comandantul
acesteia în toate acțiunile sale, de la sosirea și până la plecarea
din port.
(3) În cazul navelor maritime care tranzitează porturile
Dunării, agentul asistă nava până la bara Sulina.
Art. 57. — Agentul are obligația să aducă la cunoștință
comandantului navei agenturate prevederile legale aplicabile din
domeniul transportului naval, activitatea autorităților publice și
administrațiilor, precum și ordinele și dispozițiile autorităților
locale care acționează în porturi și pe căile navigabile interioare.
Art. 58. — Pentru navele pe care le agenturează agentul
garantează plata tarifelor, a taxelor și a celorlalte cheltuieli
portuare către autoritățile publice, administrațiile și operatorii
economici care prestează servicii de siguranță, stabilite în

13

conformitate cu reglementările în vigoare sau prevăzute în
contractele încheiate.
CAPITOLUL X
Munca în porturi
Art. 59. — Munca în porturi este reglementată de prezenta
ordonanță, de legislația muncii și de acordurile și convențiile
internaționale la care România este parte.
Art. 60. — (1) Constituie muncă specifică în porturi
operațiunile de încărcare/descărcare a mărfurilor și/sau a
containerelor în și din nave, de manipulare în și din magaziile
portuare sau în și din alte mijloace de transport, de depozitare,
stivuire,
amarare,
sortare,
paletizare,
pachetizare,
containerizare, slinguire, însăcuire a mărfurilor, precum și
operațiunile de curățare a hambarelor și a magaziilor navelor,
efectuate manual sau mecanizat.
(2) Munca specifică în porturi este prestată de muncitorii
portuari.
Art. 61. — (1) Poate fi muncitor portuar orice persoană care
a împlinit vârsta de 18 ani și îndeplinește criteriile de sănătate și
de pregătire profesională în conformitate cu legislația în vigoare.
(2) Sistemul de calificare a muncitorilor portuari se
organizează și se desfășoară în conformitate cu prevederile
legale în vigoare.
Art. 62. — (1) Muncitorii portuari își desfășoară activitatea în
port numai dacă sunt înregistrați și dacă dețin carnet de lucru.
(2) Administrațiile portuare înregistrează fiecare muncitor
portuar în baza unei solicitări scrise din partea agenției
prevăzute la art. 64 sau a angajatorului cu care respectivul
muncitor portuar are contract de muncă înregistrat la
inspectoratul teritorial de muncă.
(3) Angajatorii prevăzuți la alin. (2) sunt operatori economici
care efectuează munca specifică portuară și sunt autorizați în
acest sens.
(4) Metodologia de eliberare a carnetelor de lucru în port și
de înregistrare a muncitorilor portuari se aprobă prin ordin al
ministrului transporturilor și infrastructurii.
(5) Pentru eliberarea carnetului de lucru în port se percep
tarife stabilite de administrații.
(6) Carnetul de lucru eliberat este valabil numai în portul
respectiv, pe perioada în care muncitorul portuar are încheiat
contract individual de muncă cu operatorul economic care a
solicitat înregistrarea sa sau pentru perioada în care acesta este
înscris în cadrul agenției înființate potrivit art. 64.
(7) În cazul încetării contractului individual de muncă sau
retragerii din cadrul agenției prevăzute la art. 64, operatorul
economic sau agenția este obligat(ă) să înștiințeze în scris
administrația și să predea carnetul de lucru al respectivului
muncitor portuar.
(8) Carnetele de lucru predate se păstrează de către
administrații.
(9) În cazul în care muncitorul portuar prevăzut la alin. (7)
încheie un contract individual de muncă cu un alt operator
economic care își desfășoară activitatea în portul respectiv,
administrația va elibera carnetul de lucru, la cerere, noului
angajator.
Art. 63. — (1) Operatorii economici sunt obligați să
înregistreze la administrații muncitorii portuari cu care au
încheiat contracte individuale de muncă, în conformitate cu
prevederile art. 62 alin. (2).
(2) Operatorii economici prevăzuți la art. 62 alin. (3) sunt
obligați să utilizeze numai muncitori portuari cu care au încheiat
contracte individuale de muncă pe perioadă nedeterminată sau
determinată, dacă aceștia:
a) sunt înregistrați la administrații; și
b) posedă carnet de lucru.
Art. 64. — (1) Pentru asigurarea necesarului de forță de
muncă portuară de rezervă și pentru optimizarea folosirii
acesteia în funcție de variația traficului portuar, în porturile
Constanța, Midia și Mangalia se înființează o agenție de

14

MONITORUL OFICIAL AL ROMÂNIEI, PARTEA I, Nr. 511/22.VII.2010

ocupare și formare profesională a muncitorilor portuari,
denumită în continuare agenția. Agenția este asociație
profesională și se înregistrează și funcționează conform
prevederilor Ordonanței Guvernului nr. 26/2000 cu privire la
asociații și fundații, aprobată cu modificări și completări prin
Legea nr. 246/2005, cu modificările și completările ulterioare.
(2) Agenția este constituită din reprezentanții operatorilor
economici și/sau ai organizațiilor acestora, precum și ai
federației sindicale a lucrătorilor portuari cu cel mai mare număr
de membri cotizanți din porturile Constanța, Midia și Mangalia.
Art. 65. — (1) Agenția are, în principal, următoarele atribuții:
a) întocmește programul de dezvoltare a forței de muncă
portuară de rezervă, în funcție de dinamica activității portuare;
b) ține evidența muncitorilor portuari de rezervă din cadrul
agenției angajați cu contracte individuale de muncă;
c) gestionează forța de muncă de rezervă, în vederea
asigurării unui echilibru între cerere și ofertă, la nivelul portului
respectiv;
d) păstrează carnetele de lucru pentru muncitorii de rezervă;
e) asigură furnizarea muncitorilor portuari din forța de muncă
de rezervă, la solicitarea operatorilor economici;
f) desfășoară activități de calificare, perfecționare,
policalificare și reconversie profesională a muncitorilor portuari,
la cererea acestora sau a angajatorilor, pe bază de contract;
g) colaborează cu administrația portuară, cu autoritatea
administrației publice locale sau cu alte instituții de autoritate,
pentru rezolvarea problemelor specifice vizând forța de muncă
de rezervă, precum și pentru rezolvarea deficiențelor semnalate
vizând utilizarea forței de muncă din porturi;
h) acționează în vederea asigurării unui venit minim pentru
muncitorii portuari de rezervă pentru perioada când nu li se
poate asigura de lucru din motive neimputabile acestora;
i) urmărește ca operatorii economici să nu utilizeze muncitori
portuari decât în condițiile stabilite prin prezenta ordonanță.
(2) Furnizarea forței de muncă de rezervă conform alin. (1)
lit. e) se realizează pe bază de contract încheiat între operatorul
economic și agenție.
(3) Regulamentul-cadru de organizare și funcționare a
agenției va fi aprobat prin ordin al ministrului muncii, familiei și
protecției sociale.
Art. 66. — (1) Sursele de venituri ale agenției sunt
următoarele:
a) cotizații lunare ale muncitorilor portuari înscriși la agenție;
b) cotizații lunare ale asociaților pentru constituirea fondului
destinat plății indemnizațiilor personalului de rezervă;
c) contribuții ale operatorilor economici, în cuantum de
0,05 lei/tona manipulată sau 0,1 lei/container de 20´ (TEU)
plătite lunar;
d) contribuții de la Agenția Națională pentru Ocuparea Forței
de Muncă pentru programele de calificare, perfecționare,
reconversie profesională și policalificare a muncitorilor portuari,
în condițiile legii;
e) venituri din activitățile pentru care a fost autorizată, în
conformitate cu prevederile legale;
f) alte venituri provenite din donații;
g) veniturile încasate de agenție din contractele încheiate
conform prevederilor art. 65 alin. (1) lit. f);
h) alte surse prevăzute de Ordonanța Guvernului
nr. 26/2000, aprobată cu modificări și completări prin Legea
nr. 246/2005, cu modificările și completările ulterioare.
(2) Cotizațiile muncitorilor portuari înscriși la agenție se
stabilesc anual de adunarea generală a asociaților agenției.
CAPITOLUL XI
Contravenții
Art. 67. — Constituie contravenții la normele prezentei
ordonanțe următoarele fapte:
a) construirea unui port în apele navigabile naționale fără
avizele și autorizațiile corespunzătoare;
b) efectuarea de lucrări sau construirea de instalații și
amenajări care împiedică navigația;

c) executarea de lucrări de dezvoltare a porturilor ale căror
terenuri aparțin domeniului public fără avizele și autorizațiile
corespunzătoare;
d) executarea de lucrări de modificare a infrastructurii
portuare existente fără avizele și autorizațiile corespunzătoare;
e) realizarea de construcții și de instalații noi, precum și orice
modificări aduse construcțiilor hidrotehnice sau capacităților
portuare existente și destinației acestora fără aprobarea
ministerului;
f) deschiderea unor puncte și locuri de operare din afara
porturilor deschise accesului public pentru operarea de mărfuri
și/sau îmbarcarea/debarcarea de persoane fără aprobările
corespunzătoare;
g) efectuarea încărcării/descărcării mărfurilor și a
îmbarcării/debarcării pasagerilor în afara locurilor autorizate;
h) încărcarea/descărcarea unei nave fluviale cu
nerespectarea prevederilor art. 19 alin. (4);
i) distrugerea sau deteriorarea semnelor și semnalelor de
navigație;
j) refuzul de a permite accesul pentru instalarea, repararea
sau verificarea semnelor și semnalelor de navigație;
k) executarea de lucrări în acvatoriile portuare sau în albia
căilor navigabile interioare, dragaje de extracție și altele
asemenea fără avizele corespunzătoare;
l) instalarea ori construirea de poduri sau instalarea de
conducte ori de cabluri peste sau sub căile navigabile interioare
ori în porturi fără avizele corespunzătoare;
m) distrugerea sau deteriorarea apărărilor de mal și a
digurilor de pe căile navigabile interioare;
n) depozitarea mărfurilor pe coronamentul apărărilor de mal
și al digurilor de pe căile navigabile interioare;
o) depozitarea mărfurilor pe coronamentul cheiurilor și pe
căile de acces în porturi;
p) efectuarea de activități de transport naval fără autorizare;
r) efectuarea serviciilor de siguranță fără a avea încheiate
contracte cu administrațiile;
s) nerespectarea interdicției de oprire a operațiunilor de
încărcare/descărcare;
t) nerespectarea obligațiilor prevăzute la art. 41 și la art. 62
alin. (7);
u) folosirea de muncitori portuari neînregistrați la administrații
și/sau fără carnet de lucru;
v) accesul fără forme legale în incinta portului;
w) staționarea mijloacelor de transport sau a utilajelor în
locuri nepermise;
x) prestarea de către persoane fizice a unor activități în
legătură cu încărcarea/descărcarea navelor, fără a fi înregistrate
la agenție și fără a deține carnet de lucru;
y) nerespectarea prevederilor art. 16 alin. (2);
z) nerespectarea prevederilor art. 20 alin. (2);
aa) nerespectarea prevederilor art. 53;
ab) nerespectarea prevederilor art. 56 alin. (2);
ac) nerespectarea prevederilor art. 57;
ad) încălcarea de către operatorii economici a prevederilor
art. 63.
Art. 68. — (1) Contravențiile prevăzute la art. 67 se
sancționează după cum urmează:
a) cu amendă de la 500 lei la 1.000 lei, pentru faptele
prevăzute la art. 67 lit. j), w), ab) și ac);
b) cu amendă de la 1.000 lei la 5.000 lei, pentru faptele
prevăzute la art. 67 lit. i), r) și v);
c) cu amendă de la 5.000 lei la 10.000 lei, pentru faptele
prevăzute la art. 67 lit. g), p), s), t), u), x) și ad);
d) cu amendă de la 10.000 lei la 30.000 lei, pentru faptele
prevăzute la art. 67 lit. d), e), f), h), k), m), n) și o);
e) prin derogare de la prevederile art. 8 alin. (2) lit. a) din
Ordonanța Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare, cu
amendă de la 100.000 lei la 500.000 lei, pentru faptele
prevăzute la art. 67 lit. a), b), c), l), y), z) și aa).

MONITORUL OFICIAL AL ROMÂNIEI, PARTEA I, Nr. 511/22.VII.2010
(2) Avizele și autorizațiile emise fără respectarea procedurilor
prevăzute de prezenta ordonanță și de legislația în vigoare sunt
lovite de nulitate.
(3) Orice investiție realizată fără obținerea de avize și
autorizații în conformitate cu procedurile prevăzute de prezenta
ordonanță și de legislația în vigoare, precum și investițiile
realizate fără respectarea reglementărilor legale în vigoare se
desființează pe cheltuiala proprietarului investiției.
Art. 69. — Constatarea contravențiilor și aplicarea
sancțiunilor se fac de către persoane împuternicite de minister,
de Autoritatea Navală Română, de administrații sau de
autoritățile administrației publice locale, astfel:
a) de către persoanele împuternicite de minister, în cazul
faptelor prevăzute la art. 67 lit. a), c) și z);
b) de către persoanele împuternicite de Autoritatea Navală
Română, în cazul faptelor prevăzute la art. 67 lit. b), d), e), f), g),
h), k), l), m), n), o), p), r), s), aa), ab) și ac);
c) de către persoanele împuternicite de autoritatea
administrației publice locale competente, în cazul faptei
prevăzute art. 67 lit. c);
d) de către persoanele împuternicite de administrații, în cazul
faptelor prevăzute la art. 67 lit. i), j), t), u), v), w), x), y) și ad).
Art. 70. — Împotriva procesului-verbal de constatare a
contravenției și de aplicare a sancțiunii se poate face plângere
în termen de 15 zile de la data înmânării sau comunicării
acestuia, conform reglementărilor legale în vigoare.
Art. 71. — Dispozițiile art. 67 și 68 se completează cu
prevederile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 72. — Aplicarea sancțiunilor contravenționale prevăzute
în prezentul capitol nu înlătură dreptul administrațiilor și al
Autorității Navale Române de a retrage sau de a suspenda
autorizațiile acordate operatorilor economici.
NOTĂ:

Reproducem mai jos art. II și III din Ordonanța de urgență a
Guvernului nr. 86/2007, astfel cum au fost aprobate și modificate
prin Legea nr. 108/2010, precum și art. II și III din Legea
nr. 108/2010, care nu sunt încorporate în forma republicată a
Ordonanței Guvernului nr. 22/1999 și care se aplică, în
continuare, ca dispoziții proprii ale acestora:
— Art. II și III din Ordonanța de urgență a Guvernului
nr. 86/2007:
ăArt. II. — (1) Contractele de concesiune a serviciilor de
siguranță, încheiate între Ministerul Transporturilor și
Infrastructurii și operatorii economici, înainte de intrarea în
vigoare a prezentei ordonanțe de urgență, rămân în vigoare
până la data expirării.
(2) Până la expirarea contractelor prevăzute la alin. (1),
serviciile de siguranță se efectuează numai de către
concesionari.
(3) Contractele de închiriere a terenurilor portuare aparținând
domeniului public, încheiate între administrațiile portuare și de
căi navigabile interioare și operatorii economici înainte de data
intrării în vigoare a prezentei ordonanțe de urgență, rămân
valabile până la data expirării.
(4) Contractele prevăzute la alin. (3) pot fi renegociate, în
vederea prelungirii, cu 30 de zile înainte de data expirării.
(41) Contractele prevăzute la alin. (3) pot fi transformate în
contracte de subconcesiune, în interiorul aceluiași termen de
expirare, la solicitarea operatorilor economici respectivi, în
condițiile legii.
(42) Contractele de asociere prevăzute la art. 272 alin. (4)*)
din Ordonanța Guvernului nr. 22/1999 privind administrarea
porturilor și a căilor navigabile, utilizarea infrastructurilor de
transport naval aparținând domeniului public, precum și

15

desfășurarea activităților de transport naval în porturi și pe căile
navigabile interioare, republicată, cu modificările și completările
ulterioare, pot fi transformate în contracte de închiriere/
subconcesiune, la solicitarea operatorilor economici, în condițiile
legii.
(5) În cazul în care pe terenurile portuare sunt construite
elemente de suprastructură, cum sunt platformele, magaziile,
depozitele și altele asemenea, care sunt utilizate legal de
operatorii economici, iar pentru terenurile aferente nu sunt
încheiate contracte de închiriere sau subconcesiune între
operatorii economici și administrații, aceștia sunt obligați să
încheie cu respectivele administrații contracte de închiriere sau
subconcesiune a terenurilor portuare respective, care vor
cuprinde cel puțin condițiile prevăzute la art. 277, respectiv la
art. 276**) din Ordonanța Guvernului nr. 22/1999, republicată,
cu modificările și completările ulterioare.
(6) Valoarea chiriei/redevenței ce va fi prevăzută în
contractele de închiriere/subconcesiune a terenului portuar care
vor fi încheiate în conformitate cu alin. (5), cumulată cu valoarea
chiriei pentru utilizarea elementelor de suprastructură
respective, nu vor depăși valoarea cumulată a sumelor pe care
operatorii economici o plăteau înainte de încheierea contractelor
de închiriere/subconcesiune a terenurilor portuare.
(61) În cazul în care elementele de suprastructură aparțin
operatorilor economici, valoarea chiriei/redevenței stabilită în
contractele de închiriere/subconcesiune a terenurilor portuare
ce se vor încheia în conformitate cu prevederile alin. (5) va avea
aceeași valoare pentru aceeași categorie de terenuri, cu
chiria/redevența stabilită în contractele prevăzute la alin. (6).
(7) Contractele prevăzute la alin. (5) se vor încheia într-o
perioadă de 180 de zile de la data intrării în vigoare a legii de
aprobare a prezentei ordonanțe de urgență.
(8) În cazul în care operatorii economici refuză să încheie
contracte de închiriere/subconcesiune, în conformitate cu
prevederile alin. (5), aceștia nu mai pot utiliza terenurile portuare
și celelalte elemente de infrastructură portuară care aparțin
domeniului public, urmând ca eventualele contracte de
închiriere/subconcesiune pe care le-ar avea încheiate cu
administrațiile referitoare la suprastructura aparținând acestora
să se rezilieze. Situația suprastructurii aparținând operatorilor
economici se va rezolva de la caz la caz, în condițiile legii.
Art. III. — În termen de 90 de zile de la publicarea legii de
aprobare a prezentei ordonanțe de urgență în Monitorul Oficial
al României, Partea I, Ministerul Transporturilor***) va modifica
și va completa Ordinul ministrului lucrărilor publice,
transporturilor și locuinței nr. 287/2003 privind autorizarea
agenților economici care desfășoară activități de transport naval,
publicat în Monitorul Oficial al României, Partea I, nr. 287 din
24 aprilie 2003, cu modificările și completările ulterioare.”
— Art. II și III din Legea nr. 108/2010:
ăArt. II. — Pe data intrării în vigoare a prezentei legi, din
cuprinsul anexelor nr. 5 și 6 la Ordonanța de urgență a
Guvernului nr. 107/2002 privind înființarea Administrației
Naționale «Apele Române», publicată în Monitorul Oficial al
României, Partea I, nr. 691 din 20 septembrie 2002, aprobată cu
modificări prin Legea nr. 404/2003, cu modificările și
completările ulterioare, se elimină sintagma «servicii de ecluzare
a navelor pe canale navigabile».
Art. III. — Pe data intrării în vigoare a prezentei legi se
abrogă Ordonanța Guvernului nr. 131/2000 privind instituirea
unor măsuri pentru facilitarea exploatării porturilor, republicată în
Monitorul Oficial al României, Partea I, nr. 750 din 15 octombrie
2002, cu modificările ulterioare.”

*) Conform prezentei forme republicate art. 272 alin. (4) s-a renumerotat și a devenit art. 30 alin. (4).
**) Conform prezentei forme republicate art. 277 și art. 276 s-au renumerotat și au devenit art. 35 și art. 34.
***) Conform Ordonanței de urgență a Guvernului nr. 221/2008 pentru stabilirea unor măsuri de reorganizare în cadrul administrației publice centrale,
Ministerul Transporturilor a fost reorganizat în Ministerul Transporturilor și Infrastructurii.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 511/22.VII.2010 conține 16 pagini.

Prețul: 3,20 lei

&JUYDGY|444973]
ISSN 1453—4495

