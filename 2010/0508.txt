Anul 178 (XXII) — Nr. 508

PARTEA I

LEGI, DECRETE, HOTĂRÂRI ȘI ALTE ACTE

Miercuri, 21 iulie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 757 din 1 iunie 2010 referitoare la excepția de
neconstituționalitate a dispozițiilor art. 7, art. 9, art. 14
alin. (2) teza întâi și art. 19 alin. (2) din Ordonanța de
urgență a Guvernului nr. 51/2008 privind ajutorul public
judiciar în materie civilă ..............................................
Decizia nr. 758 din 1 iunie 2010 referitoare la excepția de
neconstituționalitate a dispozițiilor art. 13 alin. (5) din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................
Decizia nr. 759 din 1 iunie 2010 referitoare la excepția de
neconstituționalitate a dispozițiilor art. 62 alin. 3 din
Legea nr. 58/1934 asupra cambiei și biletului la ordin
Decizia nr. 760 din 1 iunie 2010 referitoare la excepția de
neconstituționalitate a dispozițiilor art. 402 alin. 2 și
art. 578—5801 din Codul de procedură civilă, precum
și ale art. 7 lit. i) din Legea nr. 188/2000 privind
executorii judecătorești ..............................................
Decizia nr. 772 din 3 iunie 2010 referitoare la excepția de
neconstituționalitate a dispozițiilor art. 2781 alin. 10 din
Codul de procedură penală ......................................
Decizia nr. 775 din 3 iunie 2010 referitoare la excepția de
neconstituționalitate a dispozițiilor art. 102 alin. (3)
lit. e) din Ordonanța de urgență a Guvernului
nr. 195/2002 privind circulația pe drumurile publice
Decizia nr. 846 din 24 iunie 2010 referitoare la excepția de
neconstituționalitate a dispozițiilor art. 257 alin. (3),

Nr.

Pagina
art. 260 alin. (2), art. 261 alin. (1), art. 262 alin. (1),
art. 266, art. 267, art. 269 și art. 275 alin. (5) și (6) din
Ordonanța de urgență a Guvernului nr. 34/2006 privind
atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii ......................

2–4

11–13

HOTĂRÂRI ALE GUVERNULUI ROMÂNIEI
649.
4–5

6–7

— Hotărâre privind trecerea unei părți dintr-un imobil,
aflat în domeniul public al statului, din administrarea
Ministerului Apărării Naționale în administrarea
Ministerului Justiției, pentru Administrația Națională a
Penitenciarelor — Penitenciarul Brăila ......................

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
7–8

161.

9–10
274.
10–11

— Ordin al ministrului administrației și internelor
privind aprobarea modalității de desfășurare a
Programului de formare specializată pentru ocuparea
unei funcții publice corespunzătoare categoriei înalților
funcționari publici, pentru anul 2010 ..........................

15

— Ordin al președintelui Autorității Naționale pentru
Protecția Consumatorilor privind cofinanțarea
Centrului European al Consumatorilor România pe
anul 2010....................................................................

16

2

MONITORUL OFICIAL AL ROMÂNIEI, PARTEA I, Nr. 508/21.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 757
din 1 iunie 2010

referitoare la excepția de neconstituționalitate a dispozițiilor art. 7, art. 9, art. 14 alin. (2)
teza întâi și art. 19 alin. (2) din Ordonanța de urgență a Guvernului nr. 51/2008
privind ajutorul public judiciar în materie civilă
Ion Predescu
Nicolae Cochinescu
Aspazia Cojocaru
Petre Lăzăroiu
Acsinte Gaspar
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7, art. 9, art. 14 alin. (2) teza întâi și art. 19
alin. (2) din Ordonanța de urgență a Guvernului nr. 51/2008
privind ajutorul public judiciar în materie civilă, excepție ridicată
de Doru Neda în Dosarul nr. 38.887/3/2008 al Judecătoriei
Sectorului 5 București.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 20 noiembrie 2009, pronunțată în Dosarul
nr. 38.887/3/2008, Judecătoria Sectorului 5 București a
sesizat Curtea Constituțională cu soluționarea excepției de
neconstituționalitate a dispozițiilor art. 7, art. 9, art. 14
alin. (2) teza întâi și art. 19 alin. (2) din Ordonanța de urgență
a Guvernului nr. 51/2008 privind ajutorul public judiciar în
materie civilă, excepție ridicată de Doru Neda.
În motivarea excepției de neconstituționalitate autorul
consideră că textele de lege criticate încalcă accesul liber la
justiție, deoarece cetățenii lipsiți de venituri sau cu venituri
reduse, care au nevoie de acordarea unui ajutor public judiciar
care depășește nivelul maxim stabilit de lege, sunt puși în
imposibilitatea de a-și realiza dreptul ori interesul legitim în
justiție.
Dispozițiile art. 9 din ordonanță includ în veniturile care se
iau în calcul la acordarea ajutorului public judiciar și veniturile
periodice numite generic ăindemnizații”, fără a se preciza natura
și originea acestora. Cu toate că înțelesul dispoziției legale ar
trebui să se limiteze la ăveniturile din salarii, din îndeplinirea și
ocuparea unor funcții, ca urmare a prestării unor activități sau a
încasării unor drepturi contractuale”, întrucât norma nu distinge,
instanța poate aprecia că, în cuantumul veniturilor, intră și
indemnizația prevăzută de Decretul-lege nr. 118/1990, care
reprezintă o despăgubire parțială pentru persecuțiile și
prejudiciile cauzate persoanelor de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri. Or, într-o atare situație,

beneficiarii Decretului-lege nr. 118/1990 sunt discriminați în
raport cu ceilalți cetățeni care beneficiază de încasarea oricăror
alte despăgubiri sau măsuri reparatorii, dar care nu se numesc
ăindemnizații”.
Dispozițiile art. 14 alin. (2) teza întâi și art. 19 alin. (2) din
Ordonanța de urgență a Guvernului nr. 51/2008 descurajează
sau împiedică persoanele lipsite de venituri sau cu venituri mici
de a se adresa instanței de judecată, întrucât, în eventualitatea
pierderii procesului, beneficiarii ajutorului public judiciar pot fi
obligați a suporta cheltuielile de judecată ale celeilalte părți sau
a restitui suma avansată de către stat dacă prin comportamentul
nediligent avut în timpul procesului a cauzat pierderea acestuia
ori dacă prin hotărârea judecătorească s-a constatat că acțiunea
a fost exercitată abuziv.
Judecătoria Sectorului 5 București consideră că excepția
de neconstituționalitate este neîntemeiată, în motivarea opiniei
sale făcând trimitere la jurisprudența Curții Constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7, art. 9, art. 14 alin. (2) teza întâi și art. 19
alin. (2) din Ordonanța de urgență a Guvernului nr. 51/2008
privind ajutorul public judiciar în materie civilă, publicată în
Monitorul Oficial al României, Partea I, nr. 327 din 25 aprilie
2008, aprobată cu modificări și completări prin Legea
nr. 193/2008, publicată în Monitorul Oficial al României, Partea I,
nr. 723 din 24 octombrie 2008, texte de lege care au următorul
conținut:
— Art. 7: ăAjutorul public judiciar se poate acorda, separat
sau cumulat, în oricare dintre formele prevăzute la art. 6, fără a
putea depăși, în total, în cursul unei perioade de un an, suma
maximă echivalentă cu 12 salarii minime brute pe țară la nivelul
anului în care a fost formulată cererea de acordare.”;

MONITORUL OFICIAL AL ROMÂNIEI, PARTEA I, Nr. 508/21.VII.2010
— Art. 9: ăLa stabilirea venitului se iau în calcul orice venituri
periodice, precum salarii, indemnizații, onorarii, rente, chirii,
profit din activități comerciale sau dintr-o activitate independentă
și altele asemenea, precum și sumele datorate în mod periodic,
cum ar fi chiriile și obligațiile de întreținere.”;
— Art. 14 alin. (2) teza întâi: ăLa primirea cererii pentru
acordarea ajutorului public judiciar solicitantului i se va pune în
vedere faptul că, în cazul pierderii procesului, cheltuielile de
judecată ale celeilalte părți vor fi în sarcina sa. [...]”;
— Art. 19 alin. (2): ăInstanța poate dispune însă, odată cu
soluționarea cauzei, obligarea părții care a beneficiat de ajutor
public judiciar la restituirea, în tot sau în parte, a cheltuielilor
avansate de către stat, dacă prin comportamentul nediligent
avut în timpul procesului a cauzat pierderea procesului ori dacă
prin hotărâre judecătorească s-a constatat că acțiunea a fost
exercitată abuziv.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 21 alin. (1)—(3), art. 22 alin. (1),
art. 24 și art. 53.
Analizând excepția de neconstituționalitate, Curtea
Constituțională reține că instituirea dispozițiilor legale referitoare
la acordarea unui ajutor public în fața instanțelor judecătorești
sau a altor autorități cu atribuții jurisdicționale române are ca
scop asigurarea unui acces efectiv la justiție, ca expresie a
principiilor statului de drept și supremației legii. Astfel, costurile
unei proceduri judiciare nu trebuie să constituie o piedică în
încercarea de a apela la justiție pentru realizarea sau apărarea
unui drept, o atare împrejurare determinând susținerea din
partea statului, din resurse financiare publice. Or, acest sprijin
acordat de stat persoanelor lipsite de posibilități materiale
trebuie circumscris unui cadru legal, menit să reglementeze
situațiile și condițiile în care anumite persoane pot beneficia de
suportul statului în vederea asigurării dreptului la un proces
echitabil și garantării accesului egal la actul de justiție.
În ceea ce privește dispozițiile art. 7 din Ordonanța de
urgență a Guvernului nr. 51/2008, Curtea constată că acestea
au mai fost supuse controlului de constituționalitate, materializat
prin Decizia nr. 264 din 24 februarie 2009, publicată în Monitorul
Oficial al României, Partea I, nr. 198 din 30 martie 2009, și
Decizia nr. 924 din 23 iunie 2009, publicată în Monitorul Oficial
al României, Partea I, nr. 531 din 31 iulie 2009. Curtea a respins
excepția, reținând că stabilirea unei sume maxime echivalente
cu 12 salarii minime brute pe țară la nivelul anului în care a fost
formulată cererea de acordare, până la care se poate acorda,
cumulat, în cursul unei perioade de un an, ajutorul public
judiciar, nu este de natură să împiedice accesul liber la justiție,
exercitarea dreptului la un proces echitabil și nici nu instituie
vreo discriminare pe criterii de avere. S-a arătat, în acest sens,
că ăstabilirea unor limite și condiții privind acordarea ajutorului
public judiciar a fost determinată de posibilitatea asigurării
resurselor financiare publice necesare acordării ajutorului, de
realizarea unei distribuiri echitabile a ajutorului în formele
prevăzute la art. 6 din ordonanță, de prevenirea exercitării
abuzive a cererii de ajutor și a prejudicierii altor categorii de
persoane fizice care ar fi în nevoie de susținere din partea
statului și l-ar solicita, fără a se îngrădi în acest mod accesul
efectiv la justiție”.
Referitor la dispozițiile art. 9 din Ordonanța de urgență a
Guvernului nr. 51/2008, care stabilesc categoriile de venituri cu

3

caracter periodic care se iau în calcul pentru determinarea
venitului mediu net lunar pe membru de familie, în ultimele două
luni anterioare formulării cererii privind acordarea ajutorului
public judiciar, Curtea constată că acestea reprezintă opțiunea
legiuitorului, care consacră în această manieră sfera
persoanelor îndreptățite la a solicita sprijinul statului. Textul de
lege criticat nu încalcă prevederile art. 16 din Constituție, privind
egalitatea în drepturi a cetățenilor, întrucât reglementarea este
aplicabilă în cazul tuturor persoanelor care solicită acordarea
ajutorului public judiciar, fără nicio distincție sau în considerarea
altor criterii decât cele prevăzute de lege.
În ceea ce privește critica referitoare la dispozițiile art. 14
alin. (2) teza întâi din ordonanță, Curtea reține că acestea
constituie expresia aplicării în domeniul ajutorului public judiciar
a dispozițiilor de drept comun reglementate de Codul de
procedură civilă, respectiv art. 274 alin. 1, potrivit căruia ăPartea
care cade în pretenții va fi obligată, la cerere, să plătească
cheltuielile de judecată”. Astfel, temeiul juridic al obligației de
restituire a cheltuielilor de judecată îl constituie culpa procesuală
dedusă din împrejurarea că partea care a beneficiat de ajutorul
public judiciar a pierdut procesul, căzând astfel în pretenții.
Cheltuielile de judecată care vor fi suportate se limitează la
cheltuielile de judecată ale celeilalte părți, dispozițiile art. 19
alin. (1) din ordonanță prevăzând expres că, în această situație,
cheltuielile procesuale avansate de către stat rămân în sarcina
acestuia.
Referitor la dispozițiile art. 19 alin. (2) din Ordonanța de
urgență a Guvernului nr. 51/2008, Curtea constată că atât
comportamentul nediligent avut în timpul procesului care a
cauzat pierderea procesului, cât și caracterul abuziv al acțiunii
exercitate de către persoana care a beneficiat de ajutorul public
judiciar, constatat prin hotărâre judecătorească, se constituie în
expresii ale aceleiași culpe procesuale a persoanei menționate.
Or, pentru valorificarea drepturilor și intereselor legitime, părțile
trebuie să acționeze cu bună-credință, iar nu în spirit abuziv,
șicanatoriu, vexator pentru părțile adverse ori pentru instanță.
Așa fiind, Curtea reține că nu poate fi primită critica autorului
excepției, potrivit căreia sancționarea justițiabililor pentru
nerespectarea normelor legale ar împiedica accesul liber la
justiție, garanția instituită de art. 21 din Constituție operând
numai în situația în care dreptul dedus judecății se realizează în
scopul pentru care legea l-a recunoscut.
De asemenea, Curtea reține că textul de lege criticat nu
instituie inegalități sau discriminări între cetățeni ori categorii de
persoane, ci prevăd doar obligația părții care a beneficiat de
ajutor public judiciar la restituirea, în tot sau în parte, a
cheltuielilor avansate de către stat, în cazul exercitării lipsite de
diligență sau cu rea-credință a unor drepturi procesuale, ceea ce
corespunde exigențelor art. 57 din Constituție, care instituie
îndatorirea fundamentală a cetățenilor de a exercita drepturile și
libertățile constituționale cu bună-credință, fără încălcarea
drepturilor și libertăților celorlalți.
În sfârșit, Curtea constată că dispozițiile criticate nu încalcă
nici prevederile constituționale ale art. 53, deoarece acestea
sunt aplicabile numai în ipoteza în care există o restrângere a
exercitării drepturilor și libertăților fundamentale ale cetățenilor,
restrângere care, astfel cum s-a arătat anterior, nu s-a constatat.

4

MONITORUL OFICIAL AL ROMÂNIEI, PARTEA I, Nr. 508/21.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7, art. 9, art. 14 alin. (2) teza întâi și art. 19 alin. (2) din
Ordonanța de urgență a Guvernului nr. 51/2008 privind ajutorul public judiciar în materie civilă, excepție ridicată de Doru Neda în
Dosarul nr. 38.887/3/2008 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 758
din 1 iunie 2010

referitoare la excepția de neconstituționalitate a dispozițiilor art. 13 alin. (5) din Ordonanța
de urgență a Guvernului nr. 119/2007 privind măsurile pentru combaterea întârzierii executării
obligațiilor de plată rezultate din contracte comerciale
Ion Predescu
Nicolae Cochinescu
Aspazia Cojocaru
Petre Lăzăroiu
Acsinte Gaspar
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 13 alin. (5) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, excepție ridicată de Societatea Comercială
ăSistemul electronic de arhivare, criptare și indexare digitalizată” —
S.R.L. din Brașov în Dosarul nr. 8.131/62/2009 al Tribunalului
Brașov — Secția comercială de contencios administrativ și
fiscal.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 25 ianuarie 2010, pronunțată în Dosarul
nr. 8.131/62/2009, Tribunalul Brașov — Secția comercială de
contencios administrativ și fiscal a sesizat Curtea
Constituțională
cu
soluționarea
excepției
de

neconstituționalitate a dispozițiilor art. 13 alin. (5) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale, excepție ridicată
de Societatea Comercială ăSistemul electronic de arhivare,
criptare și indexare digitalizată” — S.R.L. din Brașov.
În motivarea excepției de neconstituționalitate autorul
susține că prevederile legale criticate sunt neconstituționale,
întrucât statuează caracterul irevocabil al hotărârii prin care este
respinsă cererea în anulare formulată împotriva ordonanței de
plată, atunci când hotărârea pronunțată dezleagă probleme de
competență, respectiv își declină competența. Art. 13 alin. (5)
din Ordonanța de urgență a Guvernului nr. 119/2007 constituie
un nonsens juridic, fiind de neacceptat ca, în cadrul procedurii
de fond, părțile să poată exercita calea de atac a recursului
împotriva încheierii date în materie de competență, iar în cadrul
acțiunii în anulare, instanța să pronunțe o hotărâre irevocabilă,
care să nu fie supusă controlului judiciar statuat de art. 158
alin. 3 din Codul de procedură civilă. Astfel, prevederile legale
criticate înlătură principiul egalității în fața legii, al securității
raporturilor juridice, precum și principiul înfăptuirii justiției în mod
egal pentru toți, inclusiv dreptul la exercitarea căilor de atac.
Tribunalul Brașov — Secția comercială de contencios
administrativ și fiscal apreciază că excepția este
neîntemeiată, întrucât dispozițiile legale criticate de autor nu
înfrâng dispozițiile constituționale invocate de autor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

MONITORUL OFICIAL AL ROMÂNIEI, PARTEA I, Nr. 508/21.VII.2010
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 13 alin. (5) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, publicată în Monitorul Oficial al României, Partea I,
nr. 738 din 31 decembrie 2007, text de lege care are următorul
conținut: ă(5) Hotărârea prin care a fost respinsă cererea în
anulare este irevocabilă.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 16 alin. (1), art. 21 alin. (3) și în art. 24 alin. (2).
Examinând excepția de neconstituționalitate, Curtea reține
că, potrivit dispozițiilor art. 5 alin. (1) și art. 13 alin. (2) din
ordonanța de urgență, atât cererea privind creanța de plată a
prețului, cât și cererea în anulare a ordonanței de plată se
soluționează de către instanța competentă de drept comun
pentru judecarea fondului cauzei în primă instanță, cu
prevederea expresă a competenței instanței de contencios
administrativ, în cazul cererii privind creanța de plată a prețului
rezultând dintr-un contract de achiziție publică, de concesiune
de lucrări publice sau de servicii. Ordonanța de urgență
stabilește, de asemenea, în art. 5 alin. (4), obligația judecătorului

5

de a verifica din oficiu competența instanței, procedând conform
legii. Astfel, în situația în care instanța, din oficiu sau la sesizarea
unei părți, este chemată să se pronunțe asupra propriei
competențe, va pune în discuția părților excepția astfel formulată
pentru a da posibilitatea acestora să își prezinte opinia cu privire
la incidentul procedural. În cazul admiterii excepției de
necompetență, instanța se pronunță printr-o hotărâre de
declinare a competenței, care are drept efect dezînvestirea
instanței sesizate și trimiterea cauzei la instanța competentă
potrivit legii. Împotriva hotărârii prin care instanța se declară
necompetentă, părțile pot formula recurs în temeiul art. 158
alin. 3 din Codul de procedură civilă.
Pe de altă parte, în ceea ce privește prevederile art. 13
alin. (5) din Ordonanța de urgență a Guvernului nr. 119/2007,
Curtea observă că acestea prevăd caracterul irevocabil al
hotărârii prin care este respinsă, pe fond, cererea în anulare a
ordonanței de plată. Dispoziția criticată se referă expres și
limitativ la hotărârea prin care se soluționează cererea în
anulare, iar nu și la cea prin care se declină competența
instanței.
Potrivit unei exigențe fundamentale de tehnică legislativă, în
condițiile existenței unei reglementări de drept comun, o
prevedere expresă, în aceeași materie, cu referire la un caz
particular este necesară atunci când se instituie o reglementare
diferită, derogatorie de la dreptul comun, având deci caracter de
excepție. Cum în cazul art. 13 alin. (5) din Ordonanța de urgență
a Guvernului nr. 119/2007 nu s-au prevăzut dispoziții derogatorii,
este evident că voința legiuitorului a fost aceea ca hotărârea de
declinare a competenței să poată fi supusă căii de atac potrivit
dreptului comun în materie.
Așa fiind, Curtea constată că susținerile autorului excepției,
potrivit cărora hotărârea de declinare a competenței împrumută
caracterul irevocabil al hotărârii prin care se respinge cererea
în anulare, nu sunt întemeiate, în realitate, critica vizând
modalitatea de interpretare și aplicare a legii de către instanța de
judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 alin. (5) din Ordonanța de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate din contracte comerciale, excepție
ridicată de Societatea Comercială ăSistemul electronic de arhivare, criptare și indexare digitalizată” — S.R.L. din Brașov în Dosarul
nr. 8.131/62/2009 al Tribunalului Brașov — Secția comercială de contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Mihaela Senia Costinescu

6

MONITORUL OFICIAL AL ROMÂNIEI, PARTEA I, Nr. 508/21.VII.2010
CURTEA CONSTITUȚIONALĂ

D E C I Z I A Nr. 759
din 1 iunie 2010

referitoare la excepția de neconstituționalitate a dispozițiilor art. 62 alin. 3
din Legea nr. 58/1934 asupra cambiei și biletului la ordin
Ion Predescu
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Acsinte Gaspar
— judecător
Augustin Zegrean
— judecător
Simona Ricu
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 62 alin. 3 din Legea nr. 58/1934 asupra
cambiei și biletului la ordin, excepție ridicată de Societatea
Comercială ăProkagif” — S.R.L. din Timișoara în Dosarul
nr. 18.179/325/2008 al Curții de Apel Timișoara — Secția
comercială.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 15 decembrie 2009, pronunțată în
Dosarul nr. 18.179/325/2008, Curtea de Apel Timișoara —
Secția comercială a sesizat Curtea Constituțională cu
soluționarea excepției de neconstituționalitate a
dispozițiilor art. 62 alin. 3 din Legea nr. 58/1934 asupra
cambiei și biletului la ordin, excepție ridicată de Societatea
Comercială ăProkagif” — S.R.L. din Timișoara.
În motivarea excepției de neconstituționalitate autorul
consideră că textul de lege criticat, potrivit căruia exercitarea
căii de atac împotriva hotărârii pronunțate asupra opoziției la
executarea somației de plată se face într-un termen de 15 zile
de la pronunțare, contravine flagrant principiului constituțional
al garantării dreptului la apărare, precum și principiului egalității
cetățenilor în fața legii. Astfel, pe de o parte, persoana interesată
este ținută să exercite o cale de atac fără să cunoască
considerentele care au stat la baza pronunțării hotărârii atacate
și, pe de altă parte, în condițiile în care Codul de procedură
civilă, dreptul comun în materia executării silite, prevede
procedura contestației la executare împotriva oricărui act de
executare, inclusiv împotriva somației de plată, dispozițiile
criticate contravin liberului acces la justiție, întrucât introduc o
cale de atac specială, numită opoziție la executare. Existența
unei proceduri speciale, paralele, este de natură a crea confuzii
și o practică neunitară.
Curtea de Apel Timișoara — Secția comercială apreciază
că excepția este neîntemeiată, întrucât dispozițiile legale
criticate nu înfrâng dispozițiile constituționale invocate de autor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 62 alin. 3 din Legea nr. 58/1934 asupra cambiei
și biletului la ordin, text de lege care are următorul cuprins:
ăHotărârea pronunțată asupra opoziției va putea fi atacată cu
apel în termen de 15 zile de la pronunțare.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 16 alin. (1) și art. 24 alin. (1), precum și
prevederilor art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că asupra constituționalității acestor dispoziții de lege
s-a mai pronunțat, exemplu fiind Decizia nr. 792 din 9 noiembrie
2006, publicată în Monitorul Oficial al României, Partea I, nr. 8
din 5 ianuarie 2007. Cu acel prilej, Curtea a reținut că, potrivit
textelor de lege criticate, debitorul poate face opoziție la
executare în termen de 5 zile de la primirea somației și
judecătoria va judeca opoziția potrivit Codului de procedură
civilă, de urgență și cu precădere, înaintea oricărei alte pricini.
Curtea a stabilit că prin alin. 3 al art. 62 se instituie o normă
specială, ce derogă de la prevederile referitoare la executarea
silită cuprinse în Codul de procedură civilă. Instituirea unei
norme speciale cu privire la momentul de la care începe să
curgă termenul privind declararea căii de atac, prin care se
derogă de la norma generală cuprinsă în art. 284 alin. 1 din
Codul de procedură civilă, nu are semnificația unei atingeri
aduse dreptului la apărare aparținând autorului excepției.
Aceasta, deoarece prevederile art. 62 alin. 3 din Legea
nr. 58/1934 trebuie interpretate în coroborare cu prevederile
art. 287 alin. 2 din Codul de procedură civilă, potrivit cărora
motivele de fapt și de drept pe care se întemeiază apelul,
precum și dovezile invocate în susținerea acestuia pot fi depuse
inclusiv la prima zi de înfățișare.
Totodată, Curtea a mai reținut că exercitarea unui drept de
către titularul său nu poate avea loc decât într-un anumit cadru,
prevăzut de legiuitor, cu respectarea anumitor exigențe, între
care și stabilirea unor termene, după a căror expirare
valorificarea respectivului drept nu mai este posibilă.
Pe de altă parte, Curtea constată că specificul domeniului
supus reglementării a impus adoptarea unor soluții diferite față
de cele din dreptul comun, una dintre acestea constituind-o
consacrarea opoziției la executare, care reprezintă o cale de
atac împotriva somațiunii de executare adresate debitorului.
Împrejurarea că legiuitorul a instituit o cale de atac cu o
fizionomie juridică diferită de aceea a căilor de atac de drept
comun nu relevă niciun aspect de neconstituționalitate, fiind în
deplină concordanță cu prevederile art. 129 din Constituție.

MONITORUL OFICIAL AL ROMÂNIEI, PARTEA I, Nr. 508/21.VII.2010
Într-adevăr, în măsura în care textul constituțional de referință
folosește termenul generic de ăcăi de atac”, fără a le identifica și
caracteriza, respectiv fără a se referi in terminis la apel și recurs,
ipoteză în care respectarea acestor date de identificare ar fi fost
convertită într-un criteriu de constituționalitate, legiuitorul ordinar
este deplin îndreptățit ca în considerarea anumitor particularități
să opteze pentru o cale de atac cu o identitate proprie, alta decât
a celei de drept comun.

7

O asemenea concluzie rezultă, de altfel, din chiar formula
redacțională adoptată de legiuitorul constituțional, potrivit căreia
stabilirea regimului juridic al căilor de atac este de competența
exclusivă a legiuitorului ordinar, care, potrivit atribuțiilor
prevăzute de art. 126 alin. (2) din Constituție, stabilește
competența și procedura de judecată, evident cu condiția ca
nicio normă de procedură să nu contravină vreunei dispoziții
constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 62 alin. 3 din Legea nr. 58/1934 asupra cambiei și biletului
la ordin, excepție ridicată de Societatea Comercială ăProkagif” — S.R.L. din Timișoara în Dosarul nr. 18.179/325/2008 al Curții de
Apel Timișoara — Secția comercială.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 760
din 1 iunie 2010

referitoare la excepția de neconstituționalitate a dispozițiilor art. 402 alin. 2 și art. 578—5801
din Codul de procedură civilă, precum și ale art. 7 lit. i) din Legea nr. 188/2000
privind executorii judecătorești
Ion Predescu
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Acsinte Gaspar
— judecător
Augustin Zegrean
— judecător
Simona Ricu
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 402 alin. 2 și art. 578—5801 din Codul de
procedură civilă, precum și ale art. 7 lit. i) din Legea nr. 188/2000
privind executorii judecătorești, excepție ridicată de Gavril
Todean, Cornelia Todean și Tudora Groseanu în Dosarul
nr. 8.159/303/2009 al Judecătoriei Sectorului 6 București —
Secția civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 14 iulie 2009, pronunțată în Dosarul
nr. 8.159/303/2009, Judecătoria Sectorului 6 București —

Secția civilă a sesizat Curtea Constituțională cu
soluționarea excepției de neconstituționalitate a
dispozițiilor art. 402 alin. 2 și art. 578—5801 din Codul de
procedură civilă, precum și ale art. 7 lit. i) din Legea
nr. 188/2000 privind executorii judecătorești, excepție
ridicată de Gavril Todean, Cornelia Todean și Tudora Groseanu.
În motivarea excepției de neconstituționalitate autorii
consideră că textele de lege criticate, care instituie caracterul
executoriu al hotărârii pronunțate în primă instanță în materia
executării silite, sunt de natură a prejudicia debitorul în cadrul
procedurii executării silite imobiliare. Prin consacrarea unei
singure căi de atac, respectiv recursul, care nu are caracter
suspensiv de executare, se încalcă dreptul la un proces echitabil
al părților, eventualitatea admiterii recursului oferind posibilitatea
întoarcerii executării, însă cu dificultăți uneori insurmontabile,
care periclitează sănătatea și siguranța debitorului.
În ceea ce privește emiterea somației de evacuare, potrivit
prevederilor art. 7 lit. i) din Legea nr. 188/2000, executorul
judecătoresc se substituie în competențele judecătorului, care
este singurul abilitat de Constituție să judece cauzele care au ca
obiect evacuarea persoanelor minore.
Judecătoria Sectorului 6 București — Secția civilă
consideră că excepția este neîntemeiată. Accesul la justiție nu
presupune și accesul la toate mijloacele procedurale prin care

8

MONITORUL OFICIAL AL ROMÂNIEI, PARTEA I, Nr. 508/21.VII.2010

se înfăptuiește justiția, procedura și competența instanțelor
judecătorești fiind stabilite prin lege.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 402 alin. 2 și art. 578—5801 din Codul de
procedură civilă și ale art. 7 lit. i) din Legea nr. 188/2000 privind
executorii judecătorești, dispoziții care au următorul conținut:
— Art. 402 alin. 2: ăHotărârea pronunțată cu privire la
contestație se dă fără drept de apel, cu excepția hotărârii
pronunțate în temeiul art. 4001 și al art. 401 alin. 2.”;
— Art. 578: ăDacă partea obligată să părăsească ori să
predea un imobil nu-și îndeplinește această obligație în termen
de 5 zile de la primirea somației, ea va fi îndepărtată prin
executare silită, iar imobilul va fi predat celui îndreptățit.”;
— Art. 579: ăÎn vederea executării silite a obligației prevăzute
la art. 578, executorul judecătoresc va soma pe debitor să
părăsească de îndată imobilul, iar în caz de împotrivire, va
elibera imobilul cu ajutorul forței publice, punând pe creditor în
drepturile sale.”;
— Art. 580: ăDacă executarea privește un imobil în care se
găsesc bunuri mobile ce nu formează obiectul executării și pe
care debitorul nu le ridică singur, executorul va încredința aceste
bunuri în păstrarea unui custode, pe cheltuiala debitorului.”;
— Art. 5801: ăDespre îndeplinirea executării potrivit
prevederilor prezentei secțiuni executorul judecătoresc va
întocmi un proces-verbal, dispozițiile art. 577 fiind aplicabile.”;
— Art. 7 lit. i) din Legea nr. 188/2000: ă(1) Executorul
judecătoresc are următoarele atribuții: [...]
i) orice alte acte sau operațiuni date de lege în competența
lui.”

În opinia autorilor excepției de neconstituționalitate
prevederile legale criticate contravin dispozițiilor constituționale
cuprinse în art. 21 și 24.
Examinând excepția de neconstituționalitate, Curtea
constată că asupra constituționalității dispozițiilor art. 402 alin. 2
din Codul de procedură civilă s-a mai pronunțat, exemplu fiind
Decizia nr. 668 din 30 aprilie 2009, publicată în Monitorul Oficial
al României, Partea I, nr. 437 din 26 iunie 2009. Cu acel prilej,
Curtea a reținut că accesul la justiție nu presupune și accesul la
toate mijloacele procedurale prin care se înfăptuiește justiția, iar
instituirea regulilor de desfășurare a procesului în fața
instanțelor judecătorești, deci și reglementarea căilor ordinare
sau extraordinare de atac, sunt de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Reglementările
internaționale în materie nu impun accesul la totalitatea gradelor
de jurisdicție sau la toate căile de atac prevăzute de legislațiile
naționale, art. 13 din Convenția pentru apărarea drepturilor
omului și a libertăților fundamentale consacrând numai dreptul
persoanei la un recurs efectiv în fața unei instanțe naționale,
deci posibilitatea de a accede la un grad de jurisdicție.
Totodată, art. 21 din Constituție nu precizează că accesul
liber la justiție implică întotdeauna dreptul de a exercita atât
calea de atac a apelului, cât și a recursului, situație în care
exercitarea cumulativă a ambelor căi de atac împotriva unei
hotărâri nu constituie un criteriu de constituționalitate.
În ceea ce privește celelalte prevederi criticate, Curtea, prin
Decizia nr. 288 din 1 iulie 2004, publicată în Monitorul Oficial al
României, Partea I, nr. 724 din 11 august 2004, a reținut că
dispozițiile art. 578—5801, cuprinse în secțiunea Codului de
procedură civilă referitoare la predarea silită a bunurilor imobile,
și prevederile art. 7 lit. i) din Legea nr. 188/2000 instituie norme
de procedură ce trebuie respectate de către debitorul obligației
de predare a imobilului, respectiv atribuțiile executorului
judecătoresc căruia i-a fost încredințată executarea silită. Aceste
norme determină cadrul legal de exercitare a drepturilor părților
și reprezintă exclusiv o garanție a asigurării echilibrului între
persoane cu interese contrare. De asemenea, Curtea a reținut
că, potrivit art. 126 alin. (2) din Constituție, stabilirea
competenței instanțelor și a procedurii de judecată constituie
atributul exclusiv al legiuitorului, acesta fiind ținut, desigur, ca în
procesul de legiferare să se circumscrie cadrului constituțional.
Or, sub acest aspect, textele de lege criticate satisfac exigența
impusă de norma constituțională, fiind în deplină concordanță
cu prevederile Legii fundamentale.
Cele statuate prin deciziile menționate își mențin valabilitatea
și în prezenta cauză, întrucât nu au intervenit elemente noi, de
natură să determine schimbarea acestei jurisprudențe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 402 alin. 2 și art. 578—5801 din Codul de procedură civilă,
precum și ale art. 7 lit. i) din Legea nr. 188/2000 privind executorii judecătorești, excepție ridicată de Gavril Todean, Cornelia
Todean și Tudora Groseanu în Dosarul nr. 8.159/303/2009 al Judecătoriei Sectorului 6 București — Secția civilă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 508/21.VII.2010

9

CURTEA CONSTITUȚIONALĂ

D E C I Z I A Nr. 772
din 3 iunie 2010

referitoare la excepția de neconstituționalitate a dispozițiilor art. 2781 alin. 10
din Codul de procedură penală
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 10 din Codul de procedură penală,
excepție ridicată de Ovidiu-Marian Nagy în Dosarul
nr. 10.665/271/2008 al Judecătoriei Oradea — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 16 octombrie 2009, pronunțată în Dosarul
nr. 10.665/271/2008, Judecătoria Oradea — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 10 din
Codul de procedură penală. Excepția a fost ridicată de OvidiuMarian Nagy cu ocazia soluționării unei cauze penale ca urmare
a admiterii plângerii împotriva unei ordonanțe de scoatere de
sub urmărire penală și a reținerii cauzei spre judecare.
În motivarea excepției de neconstituționalitate autorul
acesteia susține că prevederile art. 2781 alin. 10 din Codul de
procedură penală încalcă accesul liber la justiție și dreptul la un
proces echitabil, precum și principiul unicității, imparțialității și
egalității justiției, întrucât încheierea prin care judecătorul admite
plângerea împotriva actului procurorului de netrimitere în
judecată și reține cauza spre soluționare nu poate fi atacată
decât odată cu fondul.
Judecătoria Oradea — Secția penală consideră că
excepția de neconstituționalitate este neîntemeiată, întrucât
prevederile de lege criticate nu contravin dispozițiilor din
Constituție și din Convenția pentru apărarea drepturilor omului
și a libertăților fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 10 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăHotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1), (2) și (3) privind accesul liber la justiție și
dreptul la un proces echitabil și ale art. 124 alin. (2) referitoare
la unicitatea, imparțialitatea și egalitatea justiției, precum și ale
art. 11 privind raportul dintre dreptul internațional și dreptul intern
și ale art. 20 referitoare la preeminența tratatelor internaționale
privind drepturile omului raportate la prevederile art. 6 referitoare
la dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 2781 alin. 10 din Codul de procedură
penală au mai fost supuse controlului instanței de contencios
constituțional, prin raportare la aceleași dispoziții din Constituție
și din Convenția pentru apărarea drepturilor omului și a
libertăților fundamentale, invocate și în prezenta cauză și cu
motivări similare. Astfel, spre exemplu, prin Decizia nr. 1.043 din
14 iulie 2009, publicată în Monitorul Oficial al României, Partea I,
nr. 659 din 3 octombrie 2009, Curtea a respins excepția de
neconstituționalitate a dispozițiilor de lege criticate pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

10

MONITORUL OFICIAL AL ROMÂNIEI, PARTEA I, Nr. 508/21.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 10 din Codul de procedură penală, excepție ridicată
de Ovidiu-Marian Nagy în Dosarul nr. 10.665/271/2008 al Judecătoriei Oradea — Secția penală.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 775
din 3 iunie 2010

referitoare la excepția de neconstituționalitate a dispozițiilor art. 102 alin. (3) lit. e)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Marinela Mincă
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 102 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Adam Sidor în Dosarul nr. 21.763/212/2008
al Judecătoriei Constanța — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 7 septembrie 2009, pronunțată în Dosarul
nr. 21.763/212/2008, Judecătoria Constanța — Secția civilă
a sesizat Curtea Constituțională cu excepția de
neconstituționalitate a dispozițiilor art. 102 alin. (3) lit. e) din
Ordonanța de urgență a Guvernului nr. 195/2002 privind
circulația pe drumurile publice. Excepția a fost ridicată de
Adam Sidor cu ocazia soluționării unei plângeri
contravenționale.
În motivarea excepției de neconstituționalitate autorul
acesteia susține că prevederile art. 102 alin. (3) lit. e) din
Ordonanța de urgență a Guvernului nr. 195/2002 încalcă
egalitatea în drepturi, accesul liber la justiție și dreptul la un
proces echitabil, condițiile și limitele restrângerii exercițiului unor
drepturi sau al unor libertăți, îndatorirea exercitării cu bună-

credință a drepturilor și a libertăților constituționale, precum și
principiul unicității, imparțialității și egalității justiției, întrucât
aplicarea sancțiunii complementare a suspendării exercitării
dreptului de a conduce pentru o perioadă de 90 de zile, pentru
depășirea vitezei maxime admise, este excesivă în raport cu
fapta săvârșită.
Judecătoria Constanța — Secția civilă și-a exprimat opinia
în sensul că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile art. 102 alin. (3)
lit. e) din Ordonanța de urgență a Guvernului nr. 195/2002 sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, având următorul cuprins: ă(3) Constituie

MONITORUL OFICIAL AL ROMÂNIEI, PARTEA I, Nr. 508/21.VII.2010
contravenție și se sancționează cu amenda prevăzută în clasa
a IV-a de sancțiuni și cu aplicarea sancțiunii complementare a
suspendării exercitării dreptului de a conduce pentru o perioadă
de 90 de zile săvârșirea de către conducătorul de autovehicul
sau tramvai a următoarelor fapte: [....] e) depășirea cu mai mult
de 50 km/h a vitezei maxime admise pe sectorul de drum
respectiv și pentru categoria din care face parte autovehiculul
condus, constatată, potrivit legii, cu mijloace tehnice omologate
și verificate metrologic.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) și (2) referitoare la egalitatea în drepturi, ale
art. 21 alin. (1), (2) și (3) privind accesul liber la justiție și dreptul
la un proces echitabil, ale art. 53 referitoare la condițiile și
limitele restrângerii exercițiului unor drepturi sau al unor libertăți,
ale art. 57 privind exercitarea drepturilor și a libertăților și ale
art. 124 alin. (2) referitoare la unicitatea, imparțialitatea și
egalitatea justiției.

11

Examinând excepția de neconstituționalitate, Curtea
constată că dispozițiile art. 102 alin. (3) lit. e) din Ordonanța de
urgență a Guvernului nr. 195/2002 au mai fost supuse
controlului instanței de contencios constituțional prin raportare la
prevederile art. 16 și 53 din Constituție, invocate și în prezenta
cauză, și față de critici similare. În acest sens sunt Decizia
nr. 900 din 16 octombrie 2007, publicată în Monitorul Oficial al
României, Partea I, nr. 770 din 14 noiembrie 2007, și Decizia
nr. 275 din 18 martie 2010, publicată în Monitorul Oficial al
României, Partea I, nr. 206 din 1 aprilie 2010, prin care Curtea
Constituțională a respins ca neîntemeiată excepția de
neconstituționalitate a dispozițiilor de lege criticate, pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.
Prevederile art. 21 alin. (1), (2) și (3), art. 57 și art. 124
alin. (2) din Constituție nu sunt aplicabile în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 102 alin. (3) lit. e) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Adam Sidor în Dosarul nr. 21.763/212/2008 al Judecătoriei
Constanța — Secția civilă.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 846
din 24 iunie 2010

referitoare la excepția de neconstituționalitate a dispozițiilor art. 257 alin. (3), art. 260 alin. (2),
art. 261 alin. (1), art. 262 alin. (1), art. 266, art. 267, art. 269 și art. 275 alin. (5) și (6) din Ordonanța
de urgență a Guvernului nr. 34/2006 privind atribuirea contractelor de achiziție publică,
a contractelor de concesiune de lucrări publice și a contractelor de concesiune de servicii
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Simona Ricu
— procuror
Daniela Ramona Marițiu
— magistrat-asistent
Pe rol se află soluționarea excepției de neconstituționalitate
a dispozițiilor art. 257 alin. (3), art. 260 alin. (2), art. 261 alin. (1),
art. 262 alin. (1), art. 266, art. 267, art. 269 și art. 275 alin. (5) și

(6) din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, excepție ridicată de Societatea Comercială ăBiff
International” — S.R.L., Sociedade De Construcoes Soares Da
Costa S.A. și Societatea Comercială ăArgecom” — S.A. în
dosarele nr. 2.936/54/2009 și nr. 2.938/54/2009 ale Curții de
Apel Craiova — Secția contencios administrativ și fiscal.
La apelul nominal răspund avocatul Adrian Ceparu, pentru
partea Societatea Comercială ăTehnologica Radion” — S.R.L.,
precum și consilierul juridic Dobre Rusu Marinel, pentru partea
Societatea Comercială ăCompania de Apă Olt” — S.A., lipsă
fiind celelalte părți, față de care procedura de citare a fost legal
îndeplinită.

12

MONITORUL OFICIAL AL ROMÂNIEI, PARTEA I, Nr. 508/21.VII.2010

Curtea, având în vedere obiectul excepțiilor de
neconstituționalitate ridicate în dosarele nr. 8.346D/2009 și
nr. 8.347D/2009, pune în discuție, din oficiu, problema conexării
cauzelor.
Avocatul Adrian Ceparu și consilierul juridic Dobre Rusu
Marinel sunt de acord cu conexarea dosarelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 8.347D/2009 la
Dosarul nr. 8.346D/2009, care a fost primul înregistrat.
Cauza fiind în stare de judecată, președintele acordă
cuvântul părților prezente. Atât avocatul Adrian Ceparu, cât și
consilierul juridic Dobre Rusu Marinel solicită respingerea
excepției de neconstituționalitate. În acest sens fac referire la
jurisprudența Curții Constituționale în materie, de exemplu
Decizia nr. 732 din 24 iunie 2008, publicată în Monitorul Oficial
al României, Partea I, nr. 592 din 7 august 2008.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 30 noiembrie 2009, pronunțată în Dosarul
nr. 2.936/54/2009, și Încheierea din 7 decembrie 2009,
pronunțată în Dosarul nr. 2.938/54/2009, Curtea de Apel
Craiova — Secția contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 257 alin. (3), art. 260
alin. (2), art. 261 alin. (1), art. 262 alin. (1), art. 266, art. 267,
art. 269 și art. 275 alin. (5) și (6) din Ordonanța de urgență a
Guvernului nr. 34/2006 privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii, excepție
ridicată de Societatea Comercială ăBiff International” — S.R.L.,
Sociedade De Construcoes Soares Da Costa S.A. și Societatea
Comercială ăArgecom” — S.A.
În motivarea excepției de neconstituționalitate autorii
acesteia susțin că, prin modul de reglementare al statutului
Consiliului Național de Soluționare a Contestațiilor, sub aspectul
competenței jurisdicționale, a statutului membrilor completului
de soluționare a contestațiilor și a procedurii de soluționare a
contestațiilor, se încalcă prevederile art. 21, art. 124, art. 125
alin. (1) și (2), art. 126 alin. (5) teza a doua și art. 127 din
Constituție. În continuare, se arată că procedura instituită prin
textele de lege criticate este una obligatorie, iar nu facultativă,
astfel cum cere Legea fundamentală, iar procedura de
soluționare a contestațiilor nu respectă principiul oralității, părțile
putând aduce ca probe numai înscrisuri.
Curtea de Apel Craiova — Secția contencios
administrativ și fiscal arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul
Poporului
arată
că
excepția
de
neconstituționalitate este neîntemeiată. În acest sens, face
referire la jurisprudența Curții Constituționale în materie, de
exemplu Decizia nr. 732/2008 și Decizia nr. 1.309/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.

C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 257 alin. (3), art. 260 alin. (2), art. 261 alin. (1),
art. 262 alin. (1), art. 266, art. 267, art. 269 și art. 275 alin. (5) și
(6) din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, publicată în Monitorul Oficial al României, Partea I,
nr. 418 din 15 mai 2006.
Art. 257 alin. (3) a fost modificat prin Legea nr. 337/2006,
publicată în Monitorul Oficial al României, Partea I, nr. 625 din
20 iulie 2006; art. 262 alin. (1) a fost modificat prin Ordonanța de
urgență a Guvernului nr. 94/2007, publicată în Monitorul Oficial
al României, Partea I, nr. 676 din 4 octombrie 2007; art. 266 a
fost modificat prin Ordonanța de urgență a Guvernului
nr. 228/2008, publicată în Monitorul Oficial al României, Partea I,
nr. 3 din 5 ianuarie 2009.
Textele criticate au următorul conținut:
— Art. 257 alin. (3): ăÎn activitatea sa, Consiliul se supune
numai legii, iar ședințele Consiliului sunt legal constituite în
prezența majorității membrilor acestuia.”;
— Art. 260 alin. (2): ăCel puțin jumătate din numărul
membrilor Consiliului trebuie să fie licențiați în drept.”;
— Art. 261 alin. (1): ăMembrii Consiliului sunt selectați prin
concurs, fiind numiți în funcție prin decizia primului-ministru, în
condițiile legii.”;
— Art. 262 alin. (1): ăMembrii Consiliului sunt funcționari
publici cu statut special, denumiți consilieri de soluționare a
contestațiilor în domeniul achizițiilor publice. Aceștia sunt
asimilați din punctul de vedere al salarizării funcției publice de
secretar general adjunct din aparatul de lucru al Guvernului.”;
— Art. 266: ă(1) Cu excepția contestațiilor prevăzute la
art. 256 alin. (11), consiliul este competent să soluționeze
contestațiile formulate în cadrul procedurii de atribuire, înainte
de încheierea contractului, prin complete specializate, constituite
potrivit Regulamentului de organizare și funcționare a
Consiliului, aprobat potrivit art. 291.
(2) În exercitarea atribuțiilor sale, Consiliul adoptă decizii.”;
— Art. 267: ă(1) Contestația se soluționează de un complet
format din 3 membri ai Consiliului, dintre care unul are calitatea
de președinte de complet.
(2) În cadrul fiecărui complet cel puțin președintele acestuia
trebuie să fie licențiat în drept.”;
— Art. 269: ăProcedura de soluționare a contestațiilor se
desfășoară cu respectarea principiilor legalității, celerității,
contradictorialității și a dreptului la apărare.”;
— Art. 275 alin. (5) și (6): ă(5) Procedura în fața Consiliului
este scrisă, iar părțile vor fi audiate numai dacă acest lucru este
considerat necesar de către completul de soluționare a
contestației.
(6) Părțile pot fi reprezentate de avocați și pot depune
concluzii scrise în cursul procedurii. De asemenea, părțile pot
solicita să depună concluzii oral în fața Consiliului, fără ca prin
aceasta să fie afectate termenele prevăzute la art. 276.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 — Accesul liber la justiție, art. 124 — Înfăptuirea
justiției, art. 125 alin. (1) și (2) — Statutul judecătorilor, art. 126

MONITORUL OFICIAL AL ROMÂNIEI, PARTEA I, Nr. 508/21.VII.2010
alin. 5 teza a doua — Instanțele judecătorești și art. 127 —
Caracterul public al dezbaterilor. De asemenea, sunt invocate
și prevederile art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că prin Decizia nr. 690 din 11 septembrie 2007,
publicată în Monitorul Oficial al României, nr. 668 din
1 octombrie 2007, a statuat că dispozițiile capitolului IX
ăSoluționarea contestațiilor” din Ordonanța de urgență a
Guvernului nr. 34/2006, capitol din care fac parte și prevederile
criticate în prezent, reglementează o procedură administrativjurisdicțională de soluționare a contestațiilor privind atribuirea
contractelor de achiziție publică, a contractelor de concesiune
de lucrări publice și a contractelor de concesiune de servicii.
Pentru soluționarea contestațiilor, partea care se consideră
vătămată are dreptul să se adreseze Consiliului Național de
Soluționare a Contestațiilor.
Având în vedere cele statuate prin Decizia Plenului Curții
Constituționale nr. 1/1994, precum și jurisprudența Curții
Europene a Drepturilor Omului (Cauza Le Compte, Van Leuven
și De Meyere contra Belgiei, 1981), Curtea Constituțională, prin
decizia precitată, a reținut că instituirea prin lege a unei
proceduri administrativ-jurisdicționale nu este, eo ipso,
neconstituțională.
Ordonanța de urgență a Guvernului nr. 34/2006 prevede în
mod expres, în art. 255 alin. (1), că ăOrice persoană care se
consideră vătămată într-un drept ori într-un interes legitim printr-un
act al autorității contractante, prin încălcarea dispozițiilor legale
în materia achizițiilor publice, poate solicita anularea actului,
obligarea autorității contractante de a emite un act,
recunoașterea dreptului pretins sau a interesului legitim pe cale
administrativ-jurisdicțională sau în justiție, în condițiile prezentei
ordonanțe de urgență”. Or, într-o atare situație, dispozițiile

13

criticate satisfac pe deplin cerința constituțională consacrată de
art. 21 alin. (4), potrivit căreia ăJurisdicțiile speciale
administrative sunt facultative și gratuite”, persoana vătămată
având posibilitatea de a opta între contestarea actului
administrativ pe calea administrativ-jurisdicțională și formularea
unei acțiuni direct în fața instanței judecătorești, în temeiul
dreptului comun în materia contenciosului administrativ.
Mai mult, art. 126 alin. (2) din Constituție, potrivit căruia
ăCompetența instanțelor judecătorești și procedura de judecată
sunt prevăzute numai prin lege”, precum și art. 129, care
prevede că, ăîmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”, atribuie exclusiv legiuitorului prerogativa stabilirii
competenței și procedurii de judecată, inclusiv a condițiilor de
exercitare a căilor de atac. Prin urmare, stabilirea procedurii de
soluționare a plângerii împotriva deciziei pronunțate de Consiliul
Național de Soluționare a Contestațiilor, potrivit dispozițiilor
art. 3041 din Codul de procedură civilă, reprezintă expresia
aplicării dispozițiilor constituționale invocate mai sus.
În sensul celor expuse mai sus, instanța de contencios
constituțional s-a pronunțat și prin Decizia nr. 732 din 24 iunie
2008, publicată în Monitorul Oficial al României, Partea I, nr. 592
din 7 august 2008.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.
Pentru aceleași argumente se constată că nu sunt încălcate
nici prevederile art. 124, art. 125 alin. (1) și (2), art. 126 alin. 5
teza a doua și art. 127 din Constituție și nici cele cuprinse în
actele internaționale invocate de către autorul excepției de
neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 257 alin. (3), art. 260 alin. (2), art. 261 alin. (1), art. 262
alin. (1), art. 266, art. 267, art. 269 și art. 275 alin. (5) și (6) din Ordonanța de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de lucrări publice și a contractelor de concesiune de servicii, excepție
ridicată de Societatea Comercială ăBiff International” — S.R.L., Sociedade De Construcoes Soares Da Costa S.A. și Societatea
Comercială ăArgecom” — S.A. în dosarele nr. 2.936/54/2009 și nr. 2.938/54/2009 ale Curții de Apel Craiova — Secția contencios
administrativ și fiscal.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

14

MONITORUL OFICIAL AL ROMÂNIEI, PARTEA I, Nr. 508/21.VII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind trecerea unei părți dintr-un imobil,
aflat în domeniul public al statului, din administrarea
Ministerului Apărării Naționale în administrarea
Ministerului Justiției, pentru Administrația Națională
a Penitenciarelor — Penitenciarul Brăila
În temeiul art. 108 din Constituția României, republicată, al art. 12 alin. (1)
și (2) din Legea nr. 213/1998 privind proprietatea publică și regimul juridic al
acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă trecerea unei părți dintr-un imobil, aflat în domeniul
public al statului, având datele de identificare prevăzute în anexa care face parte
integrantă din prezenta hotărâre, din administrarea Ministerului Apărării Naționale
în administrarea Ministerului Justiției, pentru Administrația Națională a
Penitenciarelor — Penitenciarul Brăila.
(2) După preluare, terenul transmis potrivit prevederilor alin. (1) va fi utilizat
pentru amplasarea posturilor de pază ale Penitenciarului Brăila.
Art. 2. — Predarea-preluarea imobilului, transmis potrivit prevederilor art. 1,
se face pe bază de protocol încheiat între părțile interesate, în termen de 60 de zile
de la intrarea în vigoare a prezentei hotărâri.
PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul justiției,
Cătălin Marian Predoiu
Ministrul finanțelor publice,
Sebastian Teodor Gheorghe Vlădescu

București, 7 iulie 2010.
Nr. 649.
ANEXĂ

D AT E L E D E I D E N T I F I C A R E

ale unei părți dintr-un imobil, aflat în domeniul public al statului, care trece din administrarea
Ministerului Apărării Naționale în administrarea Ministerului Justiției, pentru Administrația
Națională a Penitenciarelor — Penitenciarul Brăila

Locul unde este situat
imobilul care se transmite

Județul Brăila,
municipiul Brăila,
str. Carantina nr. 4

Persoana juridică
de la care se transmite
imobilul

Statul român,
din administrarea
Ministerului Apărării
Naționale

Persoana juridică
la care se transmite
imobilul

Statul român,
în administrarea
Ministerului Justiției,
pentru Administrația
Națională a
Penitenciarelor —
Penitenciarul Brăila

Codul de clasificare
din inventarul bunurilor
aflate în administrarea
Ministerului Apărării
care alcătuiesc domeniul
public al statului

— imobil 711 —
parțial
— cod 8.29.09
— nr. M.F. 107021

Caracteristicile tehnice
ale imobilului

— Suprafața
terenului — 712 m2

15

MONITORUL OFICIAL AL ROMÂNIEI, PARTEA I, Nr. 508/21.VII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind aprobarea modalității de desfășurare
a Programului de formare specializată
pentru ocuparea unei funcții publice corespunzătoare
categoriei înalților funcționari publici,
pentru anul 2010
Având în vedere:
— prevederile art. 51 alin. (1) lit. f) din Hotărârea Guvernului nr. 1.000/2006
privind organizarea și funcționarea Agenției Naționale a Funcționarilor Publici, cu
modificările și completările ulterioare;
— prevederile art. 26 alin. (1) din Regulamentul privind organizarea și
desfășurarea programului de formare specializată pentru ocuparea unei funcții
publice corespunzătoare categoriei înalților funcționari publici, aprobat prin
Hotărârea Guvernului nr. 832/2007, cu modificările și completările ulterioare,
în temeiul art. 7 alin. (4) din Ordonanța de urgență a Guvernului nr. 30/2007
privind organizarea și funcționarea Ministerului Administrației și Internelor, aprobată
cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Se aprobă modalitatea de desfășurare a Programului de formare
specializată pentru ocuparea unei funcții publice corespunzătoare categoriei
înalților funcționari publici, pentru anul 2010, conform anexei care face parte
integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul administrației și internelor,
Vasile Blaga
București, 14 iulie 2010.
Nr. 161.
ANEXĂ

M O D A L I TAT E A D E D E S F Ă Ș U R A R E

a Programului de formare specializată pentru ocuparea unei funcții publice corespunzătoare
categoriei înalților funcționari publici, pentru anul 2010
Perioade de desfășurare
Nr.
crt.

Module tematice/Etape finale

Durată*
(zile/ore)
(3 zile/24 de ore)

Seria I
(4 grupe)
(joi—sâmbătă)

Seria II
(3 grupe)
(joi—sâmbătă)

5.08—7.08.2010

1.

Managementul resurselor umane în administrația
publică

24

29.07—31.07.2010

2.

Administrație publică modernă și eficientă

24

12.08—14.08.2010 19.08—21.08.2010

3.

Comunicare și imagine publică

24

26.08—28.08.2010

2.09—4.09.2010

4.

Administrația publică în contextul integrării în UE

24

9.09—11.09.2010

16.09—18.09.2010

5.

Management strategic și politici publice

24

23.09—25.09.2010

30.09—2.10.2010

6.

Management public și abilități manageriale

24

7.10—9.10.2010

14.10—16.10.2010

7.

Management de proiect și fonduri structurale

24

8.

Management financiar și bugetar

24

9.

Total ore program (24 de zile)

192

10.

• Evaluarea finală

11.

• Restanțe

21.10—23.10.2010 28.10—30.10.2010
4.11—6.11.2010

11.11—13.11.2010

18.11—20.11.2010
25.11—27.11.2010
29—30.11.2010

* Fiecare modul tematic se va desfășura pe parcursul a 3 zile, conform calendarului propus, având o agendă de lucru de 8 ore/zi, structurată în: 6 ore —
dezbateri/grupă de lucru și două ore — discuții/consultații individuale.

16

MONITORUL OFICIAL AL ROMÂNIEI, PARTEA I, Nr. 508/21.VII.2010

AUTORITATEA NAȚIONALĂ PENTRU PROTECȚIA CONSUMATORILOR

ORDIN
privind cofinanțarea Centrului European al Consumatorilor România pe anul 2010
În baza prevederilor art. 391 din Ordonanța Guvernului nr. 21/1992 privind protecția consumatorilor, republicată, cu
modificările și completările ulterioare,
în temeiul Hotărârii Guvernului nr. 284/2009 privind organizarea și funcționarea Autorității Naționale pentru Protecția
Consumatorilor, cu modificările ulterioare,
președintele Autorității Naționale pentru Protecția Consumatorilor emite prezentul ordin.
Art. 1. — Se aprobă suma de 99.000 lei, reprezentând
39,28% din cofinanțarea Centrului European al Consumatorilor
România din cadrul Asociației pentru Protecția Consumatorilor
din România, pe anul 2010.
Art. 2. — Resursele financiare necesare cofinanțării Centrului
European al Consumatorilor România sunt asigurate prin

finanțare de la bugetul de stat, prin bugetul Autorității Naționale
pentru Protecția Consumatorilor, capitolul bugetar 51.01
ăAutorități publice și acțiuni externe”, titlul X ăAlte cheltuieli”,
articolul 59.11 ăAsociații și fundații”.
Art. 3. — Prezentul ordin se publică în Monitorul Oficial al
României, Partea I.

Președintele Autorității Naționale pentru Protecția Consumatorilor,
Constantin Cerbulescu
București, 5 iulie 2010.
Nr. 274.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 508/21.VII.2010 conține 16 pagini.

Prețul: 3,20 lei

&JUYDGY|444942]
ISSN 1453—4495

