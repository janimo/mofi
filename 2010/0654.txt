PARTEA I

Anul 178 (XXII) — Nr. 654

Miercuri, 22 septembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
84. — Ordonanță de urgență pentru modificarea și
completarea Legii nr. 448/2006 privind protecția și
promovarea drepturilor persoanelor cu handicap ......

2–4

85. — Ordonanță de urgență privind modificarea art. 1 din
Ordonanța de urgență a Guvernului nr. 116/2009
pentru instituirea unor măsuri privind activitatea de
înregistrare în registrul comerțului..............................

5

935. — Hotărâre pentru modificarea și completarea
Hotărârii Guvernului nr. 652/2009 privind organizarea
și funcționarea Ministerului Justiției, precum și pentru
modificarea Hotărârii Guvernului nr. 762/2010 privind
condițiile de acordare, în mod gratuit, a asistenței
medicale, medicamentelor și protezelor pentru
procurori, judecători, magistrați-asistenți, personalul
de specialitate juridică asimilat judecătorilor și
procurorilor, precum și pentru personalul auxiliar de
specialitate din cadrul instanțelor și al parchetelor ....

6–8

967. — Hotărâre pentru modificarea și completarea
Hotărârii Guvernului nr. 1.434/2004 privind atribuțiile
și Regulamentul-cadru de organizare și funcționare ale
Direcției generale de asistență socială și protecția
copilului ......................................................................

9–10

968. — Hotărâre pentru modificarea și completarea
Hotărârii Guvernului nr. 1.377/2009 privind aprobarea
Regulamentului de organizare și funcționare a
Inspecției Muncii, precum și pentru stabilirea unor
măsuri cu caracter organizatoric ................................

11–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.294. — Ordin al ministrului dezvoltării regionale și turismului
pentru aprobarea categoriilor de cheltuieli eligibile
efectuate în implementarea proiectelor finanțate în
cadrul Programului operațional comun ăRomânia —
Ucraina — Republica Moldova 2007—2013” ............

12–16

2

MONITORUL OFICIAL AL ROMÂNIEI, PARTEA I, Nr. 654/22.IX.2010

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 448/2006 privind protecția și promovarea drepturilor
persoanelor cu handicap
Având în vedere Strategia națională pentru protecția, integrarea și incluziunea socială a persoanelor cu handicap în
perioada 2006—2013 ăȘanse egale pentru persoanele cu handicap — către o societate fără discriminări”, aprobată prin Hotărârea
Guvernului nr. 1.175/2005,
luând în considerare faptul că, la data intrării în vigoare a Ordonanței de urgență a Guvernului nr. 68/2010 privind unele
măsuri de reorganizare a Ministerului Muncii, Familiei și Protecției Sociale și a activității instituțiilor aflate în subordinea, în
coordonarea sau sub autoritatea sa, a fost abrogată Ordonanța Guvernului nr. 14/2003 privind înființarea, organizarea și
funcționarea Autorității Naționale pentru Persoanele cu Handicap, aprobată cu modificări și completări prin Legea nr. 239/2003,
cu modificările și completările ulterioare, care reglementa atât componența comisiilor de evaluare a persoanelor adulte cu handicap
județene sau ale sectoarelor municipiului București, cât și componența comisiei superioare de evaluare a persoanelor adulte cu
handicap,
având în vedere faptul că reglementările menționate vizează interesul public și constituie o situație extraordinară deoarece,
în lipsa acestora, există riscul afectării majore a procesului de evaluare și de stabilire a drepturilor persoanelor cu handicap,
sunt necesare modificarea și completarea în regim de urgență a actualului cadru legislativ reglementat de Legea
nr. 448/2006 privind protecția și promovarea drepturilor persoanelor cu handicap, republicată, cu modificările și completările ulterioare.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 448/2006 privind protecția și promovarea
drepturilor persoanelor cu handicap, republicată în Monitorul
Oficial al României, Partea I, nr. 1 din 3 ianuarie 2008, cu
modificările și completările ulterioare, se modifică și se
completează după cum urmează:
1. La articolul 2, alineatul (1) se modifică și va avea
următorul cuprins:
ăArt. 2. — (1) Persoanele cu handicap sunt acele persoane
cărora mediul social, neadaptat deficiențelor lor fizice,
senzoriale, psihice, mentale și/sau asociate, le împiedică total
sau le limitează accesul cu șanse egale la viața societății,
necesitând măsuri de protecție în sprijinul integrării și incluziunii
sociale.”
2. La articolul 37, alineatele (2) și (3) se modifică și vor
avea următorul cuprins:
ă(2) Pe perioada concediului de odihnă al asistentului
personal, angajatorul are obligația de a asigura persoanei cu
handicap grav un înlocuitor al asistentului personal.
(3) În situația în care angajatorul nu poate asigura un
înlocuitor al asistentului personal, persoanei cu handicap grav i
se acordă indemnizația prevăzută la art. 43 alin. (1) sau
găzduirea într-un centru de tip respiro.”
3. La articolul 42, după alineatul (6) se introduce un nou
alineat, alineatul (7), cu următorul cuprins:
ă(7) În situația în care angajatorul nu poate asigura angajarea
asistentului personal, se acordă indemnizația prevăzută la
alin. (4), indiferent de opțiunea exprimată potrivit prevederilor
alin. (1) și (4).”
4. La articolul 44, partea introductivă și litera a) se
modifică și vor avea următorul cuprins:
ăArt. 44. — Autoritățile administrației publice locale prevăzute
la art. 43 alin. (2) au obligația:
a) de a angaja și salariza asistentul personal al persoanei cu
handicap grav, în condițiile prezentei legi;”.
5. Articolul 59 se modifică și va avea următorul cuprins:
ăArt. 59. — Persoanele cu handicap au următoarele obligații:
a) să se prezinte din oficiu pentru evaluare/reevaluare la
structurile competente în domeniu;
b) să se prezinte din oficiu pentru reevaluare la comisiile de
evaluare pentru încadrarea în grad și tip de handicap, cu cel
puțin 30 de zile înainte de expirarea termenului de valabilitate al
certificatului de încadrare în grad și tip de handicap;
c) să se prezinte pentru reevaluare, la solicitarea structurilor
competente în domeniu, indiferent de termenul de valabilitate al
certificatului de încadrare în grad și tip de handicap;

d) să depună diligențele necesare pentru a beneficia de
drepturile prevăzute de lege;
e) să urmeze activitățile și serviciile prevăzute în planul de
recuperare pentru copilul cu handicap, respectiv în planul
individual de servicii al adultului cu handicap;
f) să depună diligențe pentru încadrarea în muncă, în
condițiile legii, în raport cu pregătirea, posibilitățile fizice și
psihice, pe baza recomandărilor comisiei cu competență în
domeniu;
g) să colaboreze cu asistenții sociali și echipele de specialiști,
în scopul recuperării, reabilitării, orientării profesionale și
integrării sociale;
h) să aducă la cunoștința direcțiilor generale de asistență
socială și protecția copilului județene, respectiv locale ale
sectoarelor municipiului București, în termen de 48 de ore de la
luarea la cunoștință, orice modificare cu privire la gradul de
handicap, domiciliu sau reședință, starea materială și alte situații
de natură să modifice acordarea drepturilor prevăzute de lege.”
6. Articolul 85 se modifică și va avea următorul cuprins:
ăArt. 85. — (1) Persoanele cu handicap beneficiază de
drepturile prevăzute la art. 6 pe baza încadrării în grad de
handicap, în raport cu gradul de handicap.
(2) Încadrarea în grad și tip de handicap a copiilor cu
handicap se face de comisia pentru protecția copilului.
(3) Încadrarea în grad și tip de handicap a adulților cu
handicap se face de comisia de evaluare a persoanelor adulte
cu handicap, denumită în continuare comisie de evaluare.
(4) Comisia de evaluare este organ de specialitate al
consiliului județean, după caz, al consiliului local al sectorului
municipiului București, cu activitate decizională în materia
încadrării persoanelor adulte în grad și tip de handicap și are
următoarea componență:
a) președinte — un medic de specialitate expertiză medicală
a capacității de muncă, medicină internă, medicină de familie
sau un medic de medicină generală, absolvent de cursuri de
management în domeniul sociomedical;
b) un medic de specialitate expertiză medicală a capacității
de muncă, medicină de familie sau un medic de medicină
generală, propus de direcția de sănătate publică județeană,
respectiv a municipiului București;
c) un reprezentant desemnat de organizațiile neguvernamentale
care desfășoară activități în beneficiul persoanelor cu handicap;
d) un psiholog;
e) un asistent social.

MONITORUL OFICIAL AL ROMÂNIEI, PARTEA I, Nr. 654/22.IX.2010
(5) Componența nominală a comisiei de evaluare se aprobă
prin hotărâre de consiliul județean, după caz, local al sectorului
municipiului București, cu avizul Ministerului Muncii, Familiei și
Protecției Sociale.
(6) Președintele comisiei de evaluare, fără a fi funcționar
public, face parte din structura de personal a direcției generale
de asistență socială și protecția copilului județene, respectiv a
sectorului municipiului București.
(7) Membrii comisiilor de evaluare, cu excepția președintelui,
au dreptul la o indemnizație lunară echivalentă cu 1% din
indemnizația președintelui consiliului județean, respectiv a
primarilor sectoarelor municipiului București. Plata indemnizației
se suportă din bugetele consiliilor județene, respectiv locale ale
sectoarelor municipiului București.
(8) Președintele și membrii comisiei de evaluare nu fac parte
din Serviciul de evaluare complexă.
(9) Activitatea de secretariat a comisiilor de evaluare este
asigurată de 3 persoane care fac parte din structura de personal
a direcției generale de asistență socială și protecția copilului din
subordinea consiliilor județene, respectiv ale sectoarelor
municipiului București.
(10) Criteriile medicopsihosociale pe baza cărora se
stabilește încadrarea în grad și tip de handicap sunt aprobate
prin ordin comun al ministrului muncii, familiei și protecției
sociale și al ministrului sănătății.”
7. La articolul 87, alineatul (1) se modifică și va avea
următorul cuprins:
ăArt. 87. — (1) Comisia de evaluare are următoarele atribuții
principale:
a) stabilește încadrarea în grad și tip de handicap și, după
caz, orientarea profesională a adultului cu handicap;
b) stabilește măsurile de protecție a adultului cu handicap,
în condițiile legii;
c) reevaluează periodic sau la sesizarea direcțiilor generale
de asistență socială și protecția copilului județene, respectiv
locale ale sectoarelor municipiului București încadrarea în grad
și tip de handicap, orientarea profesională, precum și celelalte
măsuri de protecție a adulților cu handicap;
d) revocă sau înlocuiește măsura de protecție stabilită, în
condițiile legii, dacă împrejurările care au determinat stabilirea
acesteia s-au modificat;
e) soluționează cererile privind eliberarea atestatului de
asistent personal profesionist;
f) informează adultul cu handicap sau reprezentantul legal al
acestuia cu privire la măsurile de protecție stabilite și obligațiile
ce le revin;
g) promovează drepturile persoanelor cu handicap în toate
activitățile pe care le întreprinde.”
8. La articolul 87, după alineatul (3) se introduc trei noi
alineate, alineatele (4)—(6), cu următorul cuprins:
ă(4) Încadrarea sau respingerea încadrării în grad și tip de
handicap se atestă prin certificat emis de către comisiile de
evaluare. Eliberarea certificatului este scutită de taxa de timbru.
(5) Certificatele emise potrivit prevederilor alin. (4) pot fi
contestate de titularii acestora, în termen de 30 de zile
calendaristice de la comunicare, la Comisia superioară de
evaluare a persoanelor adulte cu handicap, denumită în
continuare Comisia superioară.
(6) Activitatea comisiilor de evaluare este coordonată
metodologic de Ministerul Muncii, Familiei și Protecției Sociale.”
9. Articolul 90 se abrogă.
10. După articolul 90 se introduc cinci noi articole,
articolele 901—905, cu următorul cuprins:
ăArt. 901. — (1) În structura Ministerului Muncii, Familiei și
Protecției Sociale funcționează Comisia superioară, cu activitate
decizională în soluționarea contestațiilor la certificatele de
încadrare în grad și tip de handicap, emise de comisiile de
evaluare județene sau ale sectoarelor municipiului București.
(2) Comisia superioară are următoarea componență:
a) președinte, medic de medicină generală sau medic de
specialitate expertiză medicală a capacității de muncă,
absolvent de cursuri de management în domeniul sociomedical;

3

b) un membru, medic de specialitate expertiză medicală a
capacității de muncă sau un medic de medicină generală;
c) un membru cu pregătire în asistență socială;
d) un membru cu pregătire în psihologie;
e) un membru cu pregătire în domeniul juridic.
(3) Componența nominală a Comisiei superioare se aprobă
prin ordin al ministrului muncii, familiei și protecției sociale.
(4) La ședințele Comisiei superioare participă, cu statut de
observator, un reprezentant al Consiliului Național al Dizabilității
din România.
(5) În funcție de numărul contestațiilor, numărul membrilor
Comisiei superioare poate fi suplimentat, prin ordin al ministrului
muncii, familiei și protecției sociale.
(6) Activitatea de secretariat a Comisiei superioare este
asigurată de 3 persoane din structura de personal a Ministerului
Muncii, Familiei și Protecției Sociale.
Art. 902. — (1) Principalele atribuții ale Comisiei superioare
sunt:
a) soluționează contestațiile, formulate în condițiile prevăzute
la art. 87 alin. (5), la certificatele de încadrare în grad și tip de
handicap, eliberate de comisiile de evaluare;
b) stabilește prin decizie reevaluarea persoanelor adulte cu
handicap, ca urmare a recomandărilor cuprinse în documentele
întocmite în urma unor acțiuni de control dispuse prin ordin al
ministrului muncii, familiei și protecției sociale sau în situația în
care se sesizează din oficiu în cazul eliberării unor certificate de
încadrare în grad de handicap fără respectarea prevederilor
legale;
c) desemnează specialiști din domeniul medicinei, din
domeniul psihologiei și din domeniul asistenței sociale, în vederea
reevaluării, conform procedurii aprobate prin ordin comun al
ministrului muncii, familiei și protecției sociale și al ministrului
sănătății.
(2) În exercitarea atribuțiilor prevăzute la alin. (1), Comisia
superioară emite decizii după cum urmează:
a) de încadrare în grad de handicap în sensul menținerii sau
modificării gradului și tipului de handicap atestat prin certificatul
emis de către comisiile de evaluare;
b) de anulare a încadrării în grad și tip de handicap pentru
persoanele adulte cu handicap supuse reevaluării.
(3) Modelul deciziilor prevăzute la alin. (2) se aprobă prin
regulamentul de organizare și funcționare al Comisiei
superioare.
(4) Deciziile emise de Comisia superioară pot fi atacate
potrivit Legii contenciosului administrativ nr. 554/2004, cu
modificările și completările ulterioare, cererile adresate instanței
fiind scutite de taxa judiciară de timbru.
(5) Pe baza deciziei de reevaluare reglementate la alin. (1)
lit. b), emisă în 5 zile de la raportare, conducătorul direcției
generale de asistență socială și protecția copilului competente
din punct de vedere teritorial suspendă, prin act administrativ,
dreptul la asistență socială sub formă de prestații sociale, până
la încheierea procesului de reevaluare.
Art. 903. — (1) Comisia superioară are obligația de a îndeplini
atribuțiile prevăzute la art. 902 alin. (1) și (2) în termen de 45 de
zile lucrătoare de la data înregistrării contestației sau de la data
emiterii deciziei privind reevaluarea persoanelor adulte cu
handicap.
(2) Procedura reevaluării persoanelor cu handicap, ca
urmare a recomandărilor cuprinse în documentele întocmite în
urma unor acțiuni de control dispuse prin ordin al ministrului
muncii, familiei și protecției sociale sau în situația în care se
sesizează din oficiu în cazul eliberării unor certificate de
încadrare în grad de handicap fără respectarea prevederilor
legale, se stabilește prin ordin al ministrului muncii, familiei și
protecției sociale.
(3) Procedura prevăzută la alin. (2) se efectuează de o
comisie de experți din domeniul medicinei, din domeniul
psihologiei și din domeniul asistenței sociale în interiorul
termenului prevăzut la alin. (1), la solicitarea Comisiei
superioare, desemnați prin tragere la sorți din Lista națională de
specialiști.

4

MONITORUL OFICIAL AL ROMÂNIEI, PARTEA I, Nr. 654/22.IX.2010

(4) Lista națională de specialiști prevăzută la alin. (3) se
aprobă prin ordin comun al ministrului muncii, familiei și
protecției sociale și al ministrului sănătății pe baza propunerii
Colegiului Medicilor din România, a Colegiului Psihologilor și a
Colegiului Asistenților Sociali.
(5) Specialiștilor prevăzuți la alin. (4) li se asigură, din bugetul
Ministerului Muncii, Familiei și Protecției Sociale, cheltuieli de
transport, diurnă și cazare conform legii și indemnizație zilnică
în cuantum de 150 lei, pentru întreaga perioadă în care se
realizează reevaluarea.
(6) Modalitatea de plată a cheltuielilor în procesul de
reevaluare se stabilește prin ordin al ministrului muncii, familiei
și protecției sociale.
Art. 904. — (1) Comisia superioară desemnează, prin tragere
la sorți, din Lista națională de specialiști din domeniul medicinei,
din domeniul psihologiei, din domeniul asistenței sociale câte un
specialist sau un grup de specialiști, în funcție de numărul
cazurilor, care va reevalua persoana/persoanele și va întocmi
un raport de reevaluare.
(2) Specialiștii prevăzuți la alin. (1) au acces la toate
documentele medicale și sociale aferente cazului.
(3) Reevaluarea se va desfășura la sediul spitalului
municipal/județean din unitatea administrativ-teritorială în care
are domiciliul persoana cu handicap, pe baza unui protocol
încheiat între Ministerul Muncii, Familiei și Protecției Sociale cu
consiliul județean/local al sectoarelor municipiului București.
(4) Specialiștii prevăzuți la alin. (1) întocmesc, în termen de
5 zile, un raport de reevaluare a persoanei, pe care îl înaintează
Comisiei superioare.
(5) Fiecare parte interesată are dreptul să primească o copie
a raportului de reevaluare și a documentelor care au stat la baza
acestuia.
Art. 905. — (1) Dacă în urma reevaluării se menține
încadrarea în grad de handicap, Comisia superioară dispune,
prin decizie, încetarea suspendării dreptului la asistență socială
sub formă de prestații sociale. În această situație, persoana cu
handicap va primi drepturile aferente perioadei suspendării.
(2) Dacă în urma reevaluării nu se menține încadrarea în
grad de handicap, Comisia superioară dispune, prin decizie,
anularea certificatului de încadrare în grad și tip de handicap.
(3) Dacă în urma reevaluării se schimbă încadrarea în grad
de handicap, Comisia superioară dispune, prin decizie,
încadrarea în gradul de handicap corespunzător.
(4) Punerea în executare a deciziilor prevăzute la alin. (1)—(3)
se face de către direcția generală asistență socială și protecția
copilului care a stabilit inițial gradul și tipul de handicap și dreptul
la prestațiile sociale.”
11. Articolul 100 se modifică și va avea următorul cuprins:
ăArt. 100. — (1) Următoarele fapte constituie contravenții și
se sancționează după cum urmează:
a) nerespectarea dispozițiilor art. 15 alin. (1), cu amendă de
la 6.000 lei la 12.000 lei;
b) nerespectarea dispozițiilor art. 18—20, art. 21 alin. (3) și
(4), art. 22, art. 23 alin. (1) și (2), art. 24, 30 și 31, art. 33 alin. (1),
art. 34 alin. (3), art. 51 alin. (4), art. 55 alin. (1), art. 61—64,
art. 65 alin. (1), (2) și (5), art. 66—68, art. 69 alin. (1), art. 70, 71
și art. 82, cu amendă de la 6.000 lei la 12.000 lei;

c) nerespectarea dispozițiilor art. 78, cu amendă de la
15.000 lei la 20.000 lei;
d) nerespectarea standardelor specifice de calitate, cu
amendă de la 6.000 lei la 12.000 lei și/sau suspendarea ori
retragerea avizului de funcționare;
e) nerespectarea condițiilor de autorizare în timpul
funcționării ca unitate protejată autorizată, cu amendă de la
20.000 lei la 25.000 lei și retragerea autorizației de funcționare;
f) parcarea altor mijloace de transport pe locurile de parcare
adaptate, rezervate și semnalizate prin semn internațional pentru
persoane cu handicap, cu amendă de la 200 lei la 1.000 lei și
ridicarea mijlocului de transport de pe locul de parcare respectiv;
g) eliberarea de certificate de încadrare în grad de handicap
cu încălcarea criteriilor prevăzute la art. 85 alin. (10), cu amendă
de la 2.500 lei la 5.000 lei.
(2) Constatarea contravențiilor și aplicarea amenzilor
contravenționale prevăzute la alin. (1) lit. a), b, d), e) și g) se fac
de către personalul Ministerului Muncii, Familiei și Protecției
Sociale, împuternicit în acest sens prin ordin al ministrului
muncii, familiei și protecției sociale.
(3) Constatarea contravențiilor și aplicarea amenzilor
contravenționale prevăzute la alin. (1) lit. c) se fac de către
personalul Inspecției Muncii.
(4) Constatarea contravenției și aplicarea amenzii contravenționale
prevăzute la alin. (1) lit. f) se fac de către agenții de circulație
sau de către personalul de control cu atribuții în acest sens.
(5) Sumele obținute din aplicarea amenzilor se fac venit la
bugetul de stat.
(6) Prevederile prezentei legi referitoare la contravenții se
completează cu dispozițiile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.”
Art. II. — Comisia superioară va soluționa contestațiile
rămase nesoluționate până la data intrării în vigoare a prezentei
ordonanțe de urgență, în termen de 3 luni de la data publicării
în Monitorul Oficial al României, Partea I.
Art. III. — Comisia superioară are dreptul de a reevalua
dosarele rezultate în urma misiunilor de control efectuate în
temeiul ordinului ministrului muncii, familiei și protecției sociale,
până la data intrării în vigoare a prezentei ordonanțe de urgență.
Art. IV. — (1) În termen de 15 zile de la data intrării în vigoare
a prezentei ordonanțe de urgență se va aproba procedura de
suspendare a dreptului de asistență socială sub formă de
prestații sociale, prin ordin al ministrului muncii, familiei și
protecției sociale.
(2) Regulamentul de organizare și funcționare a Comisiei
superioare se aprobă prin ordin al ministrului muncii, familiei și
protecției sociale, în termen de 15 zile de la data intrării în
vigoare a prezentei ordonanțe de urgență.
(3) Ordinul comun al ministrului muncii, familiei și protecției
sociale și al ministrului sănătății prevăzut la art. 902 alin. (1) lit. c)
din Legea nr. 448/2006 privind protecția și promovarea
drepturilor persoanelor cu handicap, republicată, cu modificările
și completările ulterioare, se aprobă în termen de 15 zile de la
data intrării în vigoare a prezentei ordonanțe de urgență.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
Ministrul administrației și internelor,
Vasile Blaga
Ministrul sănătății,
Cseke Attila
Ministrul finanțelor publice,
Gheorghe Ialomițianu
București, 20 septembrie 2010.
Nr. 84.

MONITORUL OFICIAL AL ROMÂNIEI, PARTEA I, Nr. 654/22.IX.2010

5

GUVERNUL ROMÂNIEI

ORDONANȚĂ DE URGENȚĂ
privind modificarea art. 1 din Ordonanța de urgență a Guvernului nr. 116/2009
pentru instituirea unor măsuri privind activitatea de înregistrare în registrul comerțului
Având în vedere că Ordonanța de urgență a Guvernului nr. 116/2009 pentru instituirea unor măsuri privind activitatea de
înregistrare în registrul comerțului, aprobată cu modificări și completări prin Legea nr. 84/2010, conține două termene diferite care
vizează aplicabilitatea aceleiași norme,
ținând cont de faptul că existența acestei necorelări privitoare la aplicabilitatea normei este de natură a atrage interpretări
diferite ale dispozițiilor legale ce consacră competența de soluționare a cererilor de înregistrare în registrul comerțului,
având în vedere că interpretarea diferită a acestei norme procesuale afectează validitatea operațiunilor de înregistrare în
registrul comerțului,
constatând că termenul prevăzut de art. 1 din Ordonanța de urgență a Guvernului nr. 116/2009, aprobată cu modificări și
completări prin Legea nr. 84/2010, nu ia în considerare coordonatele procesului de dezbatere parlamentară și adoptare a proiectului
de lege privind organizarea și funcționarea profesiei de registrator comercial,
luând în considerare faptul că, în aceste condiții, iminent, vor interveni blocaje în activitatea de înregistrare în registrul
comerțului,
având în atenție faptul că, în absența modificării în regim de urgență a dispozițiilor art. 1 din Ordonanța de urgență a
Guvernului nr. 116/2009, aprobată cu modificări și completări prin Legea nr. 84/2010, siguranța circuitului comercial și transparența
mediului de afaceri sunt afectate substanțial, consecințele negative fiind de natură a produce disfuncționalități ale mediului de
afaceri într-un context economic dificil,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 1 din Ordonanța de urgență a
Guvernului nr. 116/2009 pentru instituirea unor măsuri privind
activitatea de înregistrare în registrul comerțului, publicată în
Monitorul Oficial al României, Partea I, nr. 926 din 30 decembrie
2009, aprobată cu modificări și completări prin Legea
nr. 84/2010, se modifică și va avea următorul cuprins:
ăArt. 1. — Prin derogare de la prevederile Legii nr. 26/1990
privind registrul comerțului, republicată, cu modificările și
completările ulterioare, ale Legii nr. 31/1990 privind societățile
comerciale, republicată, cu modificările și completările

ulterioare, precum și de la prevederile celorlalte acte normative
incidente, competența de soluționare a cererilor de înregistrare
în registrul comerțului și, după caz, a altor cereri aflate în
competența de soluționare a judecătorului delegat aparține,
până la reglementarea activității de înregistrare în registrul
comerțului efectuată de registratori comerciali, directorului
oficiului registrului comerțului de pe lângă tribunal și/sau
persoanei ori persoanelor desemnate de către directorul general
al Oficiului Național al Registrului Comerțului.”

PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
București, 20 septembrie 2010.
Nr. 85.

6

MONITORUL OFICIAL AL ROMÂNIEI, PARTEA I, Nr. 654/22.IX.2010
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 652/2009 privind organizarea și
funcționarea Ministerului Justiției, precum și pentru modificarea Hotărârii Guvernului nr. 762/2010
privind condițiile de acordare, în mod gratuit, a asistenței medicale, medicamentelor și protezelor
pentru procurori, judecători, magistrați-asistenți, personalul de specialitate juridică
asimilat judecătorilor și procurorilor, precum și pentru personalul auxiliar de specialitate
din cadrul instanțelor și al parchetelor
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 652/2009 privind
organizarea și funcționarea Ministerului Justiției, publicată în
Monitorul Oficial al României, Partea I, nr. 443 din 29 iunie 2009,
cu modificările și completările ulterioare, se modifică și se
completează după cum urmează:
1. La articolul 6, punctul VI se abrogă.
2. La articolul 6 punctul VIII, după punctul 4 se introduce
un nou punct, punctul 41, cu următorul cuprins:
ă41. cooperează cu oficiile de recuperare a creanțelor sau cu
autoritățile din celelalte state membre ale Uniunii Europene, prin
schimbul de informații și de bune practici, în scopul de a facilita
urmărirea și identificarea bunurilor rezultate din săvârșirea de
infracțiuni și a altor bunuri având legătură cu infracțiunile care ar
putea face obiectul unei dispoziții de confiscare sau de
indisponibilizare. În îndeplinirea atribuțiilor rezultate din Decizia
2007/845/JAI a Consiliului din 6 decembrie 2007 privind
cooperarea dintre oficiile de recuperare din statele membre în
domeniul urmăririi și identificării produselor provenite din
săvârșirea de infracțiuni sau a altor bunuri având legătură cu
infracțiunile, Ministerul Justiției va coopera, prin schimb de
informații, cu instituțiile naționale implicate în procedura de
confiscare sau indisponibilizare a bunurilor, cum ar fi: Oficiul
Național al Registrului Comerțului, parchetele și instanțele,
Ministerul Administrației și Internelor și organele de poliție,
Ministerul Finanțelor Publice și instituțiile publice deconcentrate,
Garda Financiară, Autoritatea Națională a Vămilor, Agenția
Națională de Administrare Fiscală, Agenția Națională de
Cadastru și Publicitate Imobiliară, Oficiul Național pentru
Prevenirea și Combaterea Spălării Banilor, precum și orice altă
autoritate care ar putea furniza informațiile necesare;”.
3. Articolul 11 se modifică și va avea următorul cuprins:
ăArt. 11. — (1) Ministrul poate numi prin ordin un înlocuitor
pentru o perioadă determinată, dintre secretarii de stat și
subsecretarul de stat.
(2) Ministrul poate delega prin ordin oricare dintre atribuțiile
de conducere, reprezentare și angajare a Ministerului, în primul
rând secretarilor de stat, subsecretarului de stat, secretarului
general, secretarului general adjunct sau altor angajați ai
Ministerului.”

4. La capitolul III ăConducerea Ministerului”, titlul
secțiunii a 2-a se modifică și va avea următorul cuprins:
ăSECȚIUNEA a 2-a
Secretarii de stat, subsecretarul de stat, secretarul general,
secretarul general adjunct și colegiul de conducere
al Ministerului”

5. Articolul 16 se modifică și va avea următorul cuprins:
ăArt. 16. — Ministrul este ajutat în activitatea de conducere
și reprezentare a Ministerului de 2 secretari de stat, de un
subsecretar de stat, precum și de secretarul general și
secretarul general adjunct.”
6. Articolul 18 se modifică și va avea următorul cuprins:
ăArt. 18. — (1) Secretarul general și secretarul general
adjunct sunt înalți funcționari publici, numiți în condițiile legii.
(2) Secretarul general și secretarul general adjunct
coordonează
buna
funcționare
a
compartimentelor
administrative ale Ministerului și a activităților cu caracter
funcțional din cadrul acestuia, asigură legătura operativă dintre
ministru și conducătorii compartimentelor administrative din
Minister și unitățile subordonate. De asemenea, îndeplinesc și
celelalte atribuții prevăzute de art. 49 alin. (2) din Legea
nr. 90/2001, cu modificările și completările ulterioare.
(3) În cazurile în care secretarul general se află în concediu
sau în imposibilitatea exercitării funcțiilor sale, este înlocuit de
secretarul general adjunct sau ministrul poate numi prin ordin
un înlocuitor temporar pentru perioada respectivă.”
7. Articolul 19 se modifică și va avea următorul cuprins:
ăArt. 19. — Secretarii de stat, subsecretarul de stat,
secretarul general și secretarul general adjunct emit dispoziții și
rezoluții scrise.”
8. La articolul 20, alineatul (1) se modifică și va avea
următorul cuprins:
ăArt. 20. — (1) Pe lângă ministru funcționează colegiul
Ministerului, format din secretarii de stat, subsecretarul de stat,
secretarul general, secretarul general adjunct, consilieri și
conducătorii compartimentelor administrative.”

MONITORUL OFICIAL AL ROMÂNIEI, PARTEA I, Nr. 654/22.IX.2010
9. La articolul 22, alineatul (3) se modifică și va avea
următorul cuprins:
ă(3) Structura organizatorică la nivel de servicii și birouri,
numărul posturilor de conducere, precum și alocarea
personalului în direcții, servicii, birouri și compartimente
administrative asimilate sunt stabilite prin ordin al ministrului,
emis în temeiul și pentru executarea prezentei hotărâri.”
10. Articolul 23 se modifică și va avea următorul cuprins:
ăArt. 23. — (1) Compartimentele administrative ale
Ministerului sunt direcțiile, serviciile și birourile, precum și alte
compartimente organizate potrivit legii.
(2) Modalitatea de constituire a acestora se stabilește potrivit
dispozițiilor legale în vigoare.
(3)
Organizarea,
atribuțiile
și
responsabilitățile
compartimentelor administrative se stabilesc prin regulamentul
de organizare și funcționare aprobat prin ordin al ministrului.”
11. Articolul 241 se abrogă.
12. Articolul 27 se modifică și va avea următorul cuprins:
ăArt. 27. — (1) În structura Ministerului funcționează Unitatea
de implementare a proiectelor (UIP), organizată în cadrul
Serviciului programe europene (SPE), cu încadrarea în numărul
maxim de posturi pentru aparatul propriu al Ministerului. SPE
asigură coordonarea programării, implementării tehnice,
raportării și monitorizării asistenței financiare nerambursabile
pre- și postaderare acordate de Uniunea Europeană și alte
state, având ca beneficiar Ministerul și instituțiile din subordinea
sau coordonarea acestuia.
(2) Structura organizatorică, numărul de personal, funcțiile și
atribuțiile UIP se stabilesc prin ordin al ministrului, potrivit
dispozițiilor Hotărârii Guvernului nr. 869/2002 pentru
perfecționarea activității unităților de implementare a
programelor PHARE.”
13. La articolul 28, alineatul (1) se modifică și va avea
următorul cuprins:
ăArt. 28. — (1) În structura Ministerului funcționează Unitatea
de management public și planificare strategică (UMPPS),
organizată la nivel de birou.”

14. La articolul 39, alineatul (1) se modifică și va avea
următorul cuprins:
ăArt. 39. — (1) Începând cu data de 1 ianuarie 2011,
Ministerul va desfășura activitatea de statistică judiciară.”
15. Anexa nr. 1 ăStructura organizatorică a Ministerului
Justiției” se modifică și se înlocuiește cu anexa care face
parte integrantă din prezenta hotărâre.
Art. II. — (1) Structura organizatorică a Ministerului Justiției,
prevăzută în anexa la prezenta hotărâre, intră în vigoare la data
la care va fi emis, în temeiul și pentru executarea prezentei
hotărâri, ordinul ministrului justiției de stabilire a serviciilor și
birourilor, a numărului posturilor de conducere, precum și pentru
alocarea personalului în direcții, servicii, birouri și compartimente
administrative asimilate.
(2) Ordinul ministrului justiției prevăzut la alin. (1) va fi emis
în termen de cel mult 30 de zile calendaristice de la data intrării
în vigoare a prezentei hotărâri.
(3) Până la data emiterii ordinului prevăzut la alin. (1),
Ministerul Justiției și personalul acestuia vor funcționa potrivit
structurii organizatorice prevăzute în anexa nr. 1 la Hotărârea
Guvernului nr. 652/2009 privind organizarea și funcționarea
Ministerului Justiției, cu modificările și completările ulterioare.
(4) Ministrul justiției poate lua orice alte măsuri necesare
pentru realizarea reorganizării Ministerului Justiției potrivit
prezentei hotărâri, în condițiile legii.
Art. III. — Articolul 13 din Hotărârea Guvernului nr. 762/2010
privind condițiile de acordare, în mod gratuit, a asistenței
medicale, medicamentelor și protezelor pentru procurori,
judecători, magistrați-asistenți, personalul de specialitate juridică
asimilat judecătorilor și procurorilor, precum și pentru personalul
auxiliar de specialitate din cadrul instanțelor și al parchetelor,
publicată în Monitorul Oficial al României, Partea I, nr. 572 din
12 august 2010, se modifică și va avea următorul cuprins:
ăArt. 13. — Lista furnizorilor de servicii medicale din fiecare
județ aflați în relație contractuală cu casele de asigurări de
sănătate este transmisă celor interesați, la cerere, de către
compartimentul competent din cadrul Ministerului Justiției.”

PRIM-MINISTRU

EMIL BOC
Contrasemnează:
p. Ministrul justiției,
Lidia Barac,
secretar de stat
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu

București, 1 septembrie 2010.
Nr. 935.

7

*) Anexa este reprodusă în facsimil.

S T R U C T U R A O R G A N I Z AT O R I C Ă A M I N I S T E R U L U I J U S T I Ț I E I

Numărul maxim de posturi: 295 (exclusiv demnitari, cabinet ministru, DIPFIE)
Notă:
Pilonii instituiți prin organigramă nu produc efecte juridice. Rolul pilonilor este exclusiv de a structura, în funcție de domeniile de activitate, compartimentele din
cadrul instituției.

ANEXĂ*)
(Anexa nr. 1 la Hotărârea Guvernului nr. 652/2009)

8
MONITORUL OFICIAL AL ROMÂNIEI, PARTEA I, Nr. 654/22.IX.2010

MONITORUL OFICIAL AL ROMÂNIEI, PARTEA I, Nr. 654/22.IX.2010

9

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.434/2004 privind atribuțiile
și Regulamentul-cadru de organizare și funcționare ale Direcției generale de asistență socială
și protecția copilului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.434/2004 privind
atribuțiile și Regulamentul-cadru de organizare și funcționare
ale Direcției generale de asistență socială și protecția copilului,
republicată în Monitorul Oficial al României, Partea I, nr. 547 din
21 iulie 2008, se modifică și se completează după cum
urmează:
1. Articolul 1 se modifică și va avea următorul cuprins:
ăArt. 1. — Se aprobă Regulamentul-cadru de organizare și
funcționare a Direcției generale de asistență socială și protecția
copilului, denumită în continuare Direcția generală, prevăzut în
anexa nr. 1.”
2. La articolul 4, după alineatul (1) se introduce un nou
alineat, alineatul (11), cu următorul cuprins:
ă(11) Structura organizatorică și numărul de personal
aferente fiecărei direcții generale de asistență socială și
protecția copilului se aprobă de consiliul județean, respectiv
consiliul local al sectorului municipiului București, cu avizul
consultativ al Ministerului Muncii, Familiei și Protecției Sociale și
cu respectarea criteriilor orientative prevăzute în anexa nr. 2.”
3. După articolul 8 se introduce un nou articol,
articolul 81, cu următorul cuprins:
ăArt. 81. — Anexele nr. 1 și 2 fac parte integrantă din prezenta
hotărâre.”
4. La Regulamentul-cadru la articolul 3, alineatul (1) se
modifică și va avea următorul cuprins:
ăArt. 3. — (1) Structura organizatorică orientativă necesară
pentru asigurarea funcționării Direcției generale este
următoarea:
1. compartimentul monitorizare, analiză statistică, indicatori
asistentă socială și incluziune socială;
2. compartimentul strategii, programe, proiecte în domeniul
asistenței sociale și relația cu organizațiile neguvernamentale;
3. compartimentul managementul calității serviciilor sociale;
4. compartimentul comunicare, registratură, relații cu publicul
și evaluare inițială;
5. compartimentul resurse umane;
6. compartimentul juridic și contencios;
7. compartimentul audit;

8. compartimentul adopții;
9. compartimentul violența în familie;
10. compartimentul de intervenție în regim de urgență în
domeniul asistenței sociale; în cadrul acestuia se organizează și
funcționează telefonul pentru semnalarea cazurilor de urgență;
11. compartimentul de intervenție în situații de abuz,
neglijare, trafic, migrație și repatrieri;
12. compartimentul de evaluare complexă a copilului;
13. compartimentul management de caz pentru copil;
14. compartimentul prevenire marginalizare socială;
15. compartimentul evidență și plată prestații sociale;
16. compartimentul asistență persoane vârstnice;
17. compartimentul management de caz pentru adulți și
monitorizare servicii sociale;
18. compartimentul evaluare complexă a persoanelor adulte
cu handicap;
19. compartimentul finanțe-buget;
20. compartimentul contabilitate-salarizare;
21. compartimentul achiziții publice și contractare servicii
sociale;
22. compartimentul administrativ, patrimoniu, tehnic și
aprovizionare;
23. secretariatul comisiei pentru protecția copilului și al
comisiei de evaluare a persoanelor adulte cu handicap.”
5. La Regulamentul-cadru, articolul 4 se modifică și va
avea următorul cuprins:
ăArt. 4. — (1) Conducerea Direcției generale se asigură de
directorul executiv și de colegiul director.
(2) Directorul executiv al Direcției generale este ajutat de
2 directori executivi adjuncți, dintre care unul coordonează
activitatea din domeniul economic și administrativ, iar unul
coordonează activitatea din domeniul protecției drepturilor
copilului și ale persoanelor adulte.
(3) Directorul executiv și directorii executivi adjuncți au
calitatea de funcționar public.”
6. După anexă, care va deveni anexa nr. 1, se introduce
o nouă anexă, anexa nr. 2, având cuprinsul prevăzut în
anexa care face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
Ministrul administrației și internelor,
Vasile Blaga
Președintele Agenției Naționale a Funcționarilor Publici,
Szakal Andras Zsolt
Ministrul finanțelor publice,
Gheorghe Ialomițianu
București, 15 septembrie 2010.
Nr. 967.

10

MONITORUL OFICIAL AL ROMÂNIEI, PARTEA I, Nr. 654/22.IX.2010
ANEXĂ
(Anexa nr. 2 la Hotărârea Guvernului nr. 1.434/2004)

A. Pentru direcțiile generale de asistență socială și protecția copilului județene*
Nr.
crt.
1.
2.
3.
4.

Posturi de conducere

Număr maxim de posturi

Director executiv
Director executiv adjunct
Director executiv adjunct (economic)
Alte funcții de conducere (șef serviciu, șef birou)

1
1
1
12% din totalul funcțiilor publice din aparatul propriu (conform Legii
nr. 188/1999 privind Statutul funcționarilor publici, republicată, cu
modificările și completările ulterioare)

1.

Posturi de execuție
Număr de beneficiari de servicii sociale/an**
Număr maxim de posturi
Sub 12.000
12.001—17.000
17.001—22.000
Peste 22.000

92
102
112
125

NOTĂ:

Se adaugă un manager de caz la 50 de cazuri pentru copiii din sistemul de protecție specială și un manager de caz la
50 de asistenți maternali profesioniști.
B. Pentru direcțiile generale de asistență socială și protecția copilului de la nivelul sectoarelor municipiului București*
Nr.
crt.
1.
2.
3.
4.

1.

2.

3.

4.

Posturi de conducere

Număr maxim de posturi

Director executiv
Director executiv adjunct
Director executiv adjunct (economic)
Alte funcții de conducere (șef serviciu, șef birou)

1
1
1
12% din totalul funcțiilor publice din aparatul propriu (conform Legii
nr. 188/1999, republicată, cu modificările și completările ulterioare)

Posturi de execuție
Număr beneficiari de servicii sociale/an**
Număr maxim de posturi
sub 12.000
92
12.001—17.000
102
17.001—22.000
112
peste 22.000
125
Nr. de locuitori
Număr maxim de posturi
Sub 250.000
74
250.001—300.000
78
peste 300.000
82
Beneficiari de prestații sociale/an***
Număr maxim de posturi
sub 50.000
55
50.001—70.000
60
peste 70.000
65
Pentru serviciul de prevenire a separării copilului maximum 20
de familie
NOTĂ:

1. Se adaugă un manager de caz la 50 de cazuri pentru copiii din sistemul de protecție specială și un manager de caz la
50 de asistenți maternali profesioniști.
2. Numărul de posturi aferente fiecărui criteriu se cumulează.
*Criteriile se aplică pentru aparatul propriu al direcțiilor, nu și pentru serviciile sociale (centre rezidențiale, centre de zi, servicii de îngrijire la domiciliu
etc.) aflate în subordinea acestora.
**Copiii din sistemul de protecție specială (servicii de tip rezidențial, servicii de îngrijire de zi, servicii de tip familial), copiii pentru care a fost instituită
tutela, copiii pentru care s-a instituit plasamentul familial, copiii încredințați în vederea adopției și cei aflați în monitorizare postadopție, copiii abuzați, neglijați,
traficați, repatriați, copiii care au comis fapte penale, dar nu răspund penal, copii și adulți aflați în evidența serviciilor de evaluare complexă, adulții din cadrul
serviciilor de tip rezidențial și al serviciilor de zi, vârstnicii din cadrul serviciilor de zi și de îngrijire la domiciliu, precum și cei aflați în centrele rezidențiale.
***Beneficiari aflați în plată la data elaborării statului de funcții de: alocație de stat, alocație complementară, alocație monoparentală, indemnizație pentru
creșterea copilului până la vârsta de 2 ani și a copilului cu handicap până la vârsta de 7 ani, venit minim garantat, încălzire, ajutoare de urgență și alte tipuri de
prestații etc.

MONITORUL OFICIAL AL ROMÂNIEI, PARTEA I, Nr. 654/22.IX.2010

11

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.377/2009
privind aprobarea Regulamentului de organizare și funcționare a Inspecției Muncii,
precum și pentru stabilirea unor măsuri cu caracter organizatoric
În temeiul art. 108 alin. (1) din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.377/2009 privind
aprobarea Regulamentului de organizare și funcționare a
Inspecției Muncii, precum și pentru stabilirea unor măsuri cu
caracter organizatoric, publicată în Monitorul Oficial al României,
Partea I, nr. 802 din 25 noiembrie 2009, cu modificările și
completările ulterioare, se modifică și se completează după cum
urmează:
1. Articolul 1 se modifică și va avea următorul cuprins:
ăArt. 1. — (1) Se aprobă Regulamentul de organizare și
funcționare a Inspecției Muncii, ca organ de specialitate al
administrației publice centrale, prevăzut în anexa nr. 1.
(2) Unitățile care funcționează în subordinea Inspecției
Muncii, precum și activitățile care funcționează pe lângă această
instituție sunt prevăzute în anexa nr. 2.”
2. Articolul 4 se modifică și va avea următorul cuprins:
ăArt. 4. — (1) Inspecția Muncii, inspectoratele teritoriale de
muncă și activitatea «Revista Obiectiv», care funcționează pe
lângă Inspecția Muncii, pot deține un număr de maximum
322 de autoturisme pentru realizarea acțiunilor de control și a
celorlalte activități, cu un consum lunar de carburant pe
autoturism de 175 litri, 3 șalupe cu un consum mediu lunar de
carburant de 750 litri, precum și două ambarcațiuni cu motor,
pentru intervenții urgente la accidente de muncă și pentru acțiuni
complexe de control, cu un consum lunar mediu de carburant pe
ambarcațiune de 175 litri.
(2) Din numărul de autoturisme prevăzut la alin. (1),
inspectorul general de stat poate utiliza un autoturism, în calitate
de conducător al Inspecției Muncii.”
3. La articolul 7, după alineatul (2) se introduce un nou
alineat, alineatul (3), cu următorul cuprins:
ă(3) Pe lângă Inspecția Muncii funcționează activitatea
«Revista Obiectiv», finanțată integral din venituri proprii.”
4. În anexa nr. 1 ăRegulamentul de organizare și
funcționare a Inspecției Muncii”, la articolul 1, după
alineatul (1) se introduce un nou alineat, alineatul (11), cu
următorul cuprins:
ă(11) Pe lângă Inspecția Muncii funcționează activitatea
«Revista Obiectiv», finanțată integral din venituri proprii.”
5. În anexa nr. 1, la articolul 1, alineatul (3) se modifică și
va avea următorul cuprins:
ă(3) Toate veniturile aferente activităților desfășurate de
Inspecția Muncii se fac venit la bugetul de stat, cu excepția
veniturilor activității «Revista Obiectiv».”

6. În anexa nr. 1, la articolul 3, după alineatul (2) se
introduce un nou alineat, alineatul (3), cu următorul
cuprins:
ă(3) Activitatea «Revista Obiectiv» constă în:
a) editarea și vânzarea «Revistei Obiectiv»;
b) editarea și vânzarea de imprimate, autorizații și materiale
având ca scop instruirea și perfecționarea profesională în
domeniile de competență ale Ministerului Muncii, Familiei și
Protecției Sociale, precum și în domeniul prevenirii și stingerii
incendiilor;
c) editarea și vânzarea de materiale în domeniul tehnicii
economice, afișe, pliante;
d) editarea și vânzarea altor publicații, materiale și tipărituri
tematice cu impact în domeniile de competență ale Ministerului
Muncii, Familiei și Protecției Sociale;
e) realizarea și vânzarea de filme tematice de scurt metraj
pentru instruirea de specialitate a angajaților operatorilor
economici, precum și a specialiștilor din domeniul sănătății și
securității în muncă.”
7. În anexa nr. 1, la articolul 4, după alineatul (3) se
introduc cinci noi alineate, alineatele (4)—(8), cu următorul
cuprins:
ă(4) Veniturile realizate de activitatea «Revista Obiectiv»,
provenite din încasările obținute ca urmare a activității
desfășurate de revistă, donații, sponsorizări, constituie venituri
proprii ale acesteia.
(5) Cheltuielile curente și de capital necesare pentru
realizarea activității «Revista Obiectiv» se finanțează din
veniturile proprii.
(6) Bugetul de venituri și cheltuieli al activității «Revista
Obiectiv» și statul de funcții al acesteia se aprobă odată cu cele
ale Inspecției Muncii, potrivit prevederilor Legii nr. 500/2002
privind finanțele publice, cu modificările și completările
ulterioare.
(7) Excedentul anual realizat din execuția bugetului de
venituri și cheltuieli se reportează în anul următor.
(8) În relațiile contractuale activitatea «Revista Obiectiv» este
reprezentată de persoanele autorizate ale Inspecției Muncii.”
8. În anexa nr. 1, la articolul 10, după alineatul (3) se
introduce un nou alineat, alineatul (4), cu următorul
cuprins:
ă(4) Inspectorii șefi și inspectorii șefi adjuncți sunt inspectori
de muncă.”

12

MONITORUL OFICIAL AL ROMÂNIEI, PARTEA I, Nr. 654/22.IX.2010

9. În anexa nr. 1, la articolul 11, alineatul (9) se modifică
și va avea următorul cuprins:
ă(9) Măsurile speciale de protecție, condițiile și modul de
realizare a acestora, precum și modalitatea de acordare a

sprijinului financiar, prevăzute la alin. (8), se stabilesc prin ordin
al ministrului muncii, familiei și protecției sociale.”
10. Anexa nr. 2 se modifică și se înlocuiește cu anexa
care face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
Președintele Agenției Naționale a Funcționarilor Publici,
Szakal Andras Zsolt
Ministrul finanțelor publice,
Gheorghe Ialomițianu
București, 15 septembrie 2010.
Nr. 968.

ANEXĂ
(Anexa nr. 2 la Hotărârea Guvernului nr. 1.377/2009)

UNITĂȚILE

care funcționează în subordinea Inspecției Muncii, respectiv activitățile care funcționează pe
lângă Inspecția Muncii
A. Unitățile care funcționează în subordinea Inspecției Muncii:
1. inspectoratele teritoriale de muncă
2. Centrul de Monitorizare a Unităților cu Risc Profesional — finanțat din venituri proprii
3. Centrul de Pregătire și Perfecționare Profesională al Inspecției Muncii — finanțat din venituri proprii.
B. Activități care funcționează pe lângă Inspecția Muncii:
— tipărirea și difuzarea publicației ăRevista Obiectiv” — finanțată din venituri proprii.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI TURISMULUI

ORDIN
pentru aprobarea categoriilor de cheltuieli eligibile efectuate în implementarea proiectelor finanțate
în cadrul Programului operațional comun ăRomânia — Ucraina — Republica Moldova 2007—2013”
Având în vedere prevederile art. 10 din Regulamentul (CE) nr. 1.638/2006 al Parlamentului European și al Consiliului din
24 octombrie 2006 de stabilire a dispozițiilor generale privind instituirea unui instrument european de vecinătate și parteneriat, ale
art. 15 din Regulamentul (CE) nr. 951/2007 al Comisiei din 9 august 2007 de stabilire a normelor de aplicare a programelor de
cooperare transfrontalieră finanțate în cadrul Regulamentului (CE) nr. 1.638/2006 al Parlamentului European și al Consiliului de
stabilire a dispozițiilor generale privind instituirea unui instrument european de vecinătate și parteneriat,
ținând cont de prevederile art. 5 pct. II lit. b) din Hotărârea Guvernului nr. 1.631/2009 privind organizarea și funcționarea
Ministerului Dezvoltării Regionale și Turismului, cu modificările și completările ulterioare,
în temeiul art. 13 alin. (6) din Hotărârea Guvernului nr. 1.631/2009, cu modificările și completările ulterioare,
ministrul dezvoltării regionale și turismului emite următorul ordin:
Art. 1. — Prezentul ordin aprobă categoriile de cheltuieli
eligibile efectuate în implementarea proiectelor finanțate în
cadrul Programului operațional comun ăRomânia — Ucraina —
Republica Moldova 2007—2013”, denumit în continuare
programul.
Art. 2. — În sensul prezentului ordin, termenii și expresiile de
mai jos au următoarea semnificație:

a) cerere de finanțare — documentul elaborat de către
solicitant cu scopul de a obține finanțare pentru implementarea
activităților descrise, conform formatului standard furnizat în
Ghidul solicitantului;
b) proiect — operațiunea descrisă în cererea de finanțare
depusă în cadrul unui apel pentru propuneri de proiecte lansat
de către Autoritatea comună de management, care îndeplinește

MONITORUL OFICIAL AL ROMÂNIEI, PARTEA I, Nr. 654/22.IX.2010
criteriile impuse de către Comitetul comun de monitorizare a
programului și primește fonduri aferente programului;
c) contract de finanțare — contractul încheiat între beneficiar,
ca reprezentant al tuturor partenerilor în cadrul unui proiect, și
Autoritatea comună de management pentru finanțarea din
fonduri ENPI a unui proiect aprobat în cadrul programului;
d) Ghidul solicitantului — documentul aprobat de Comitetul
comun de monitorizare, care are ca scop furnizarea de informații
necesare potențialilor solicitanți de finanțare în cadrul
programului, în vederea elaborării cererilor de finanțare, precum
și de informații privind procesul de selecție și contractare a
proiectelor;
e) beneficiar — persoana juridică, publică sau privată, din
oricare dintre statele participante la program, care semnează un
contract de finanțare nerambursabilă din fonduri ENPI cu
Autoritatea comună de management și își asumă pe deplin față
de aceasta responsabilitatea legală privind gestionarea
financiară și implementarea proiectului;
f) partener — persoana juridică, publică sau privată, din
oricare dintre statele participante la program, care participă
alături de beneficiar la inițierea și implementarea proiectului;
g) beneficiar final — persoana juridică, publică sau privată,
din oricare dintre statele participante la program, care va
beneficia de rezultatul proiectului pe termen lung la nivelul
societății sau al sectorului respectiv;
h) asociat — persoana juridică, publică sau privată, care
joacă un rol important în implementarea proiectului, dar care nu
îndeplinește condițiile de eligibilitate prevăzute de Ghidul
solicitantului și, ca urmare, nu poate beneficia de fonduri din
finanțarea acestuia, cu excepția costurilor de călătorie și diurnă;
i) acord de parteneriat — documentul legal semnat de
beneficiar împreună cu toți partenerii dintr-un proiect, care
detaliază drepturile și responsabilitățile acestora și creează
cadrul pentru gestionarea și implementarea eficientă a
proiectului.
Art. 3. — (1) Pentru toate tipurile de cheltuieli considerate
eligibile în cadrul proiectelor aprobate în cadrul programului se
respectă reglementările prevăzute în legislația națională și
comunitară în vigoare, precum și în Ghidul solicitantului.
(2) Cheltuielile deja finanțate integral sau parțial prin alte
instrumente financiare naționale, europene sau internaționale
nu reprezintă cheltuieli eligibile.
Art. 4. — (1) Sunt eligibile numai acele cheltuieli care sunt
însoțite de facturi, în conformitate cu prevederile legislației
naționale în vigoare, sau de alte documente contabile cu valoare
probantă, echivalente facturilor, pe baza cărora cheltuielile să
fie înregistrate în contabilitatea beneficiarului/partenerului,
certificate și identificate.
(2) În vederea certificării conformității cu originalul,
beneficiarii/partenerii români vor prezenta controlorilor de prim
nivel toate documentele originale.
Art. 5. — (1) Pentru a fi eligibile, cheltuielile trebuie să fie:
a) efectuate, plătite, certificate și declarate de către
beneficiar/partener în perioada de implementare a proiectului,
conform contractului de finanțare;
b) prevăzute în bugetul proiectului, anexă la contractul de
finanțare;
c) necesare pentru implementarea proiectului;
d) identificabile și verificabile, înregistrate în contabilitatea
beneficiarului/partenerilor în conformitate cu legislația națională
și procedura aplicată;
e) rezonabile, justificate și în conformitate cu principiile
managementului financiar eficient;
f) efectuate în aria eligibilă a programului.

13

(2) Prin excepție, sunt eligibile și următoarele cheltuieli:
a) cheltuielile pentru raportul final și evaluarea proiectului,
indiferent de data plății efective, cu respectarea perioadei de
execuție a programului, precum și cheltuielile generate de
procedurile de achiziție derulate conform dispozițiilor anexei IV
la contractul de finanțare, inclusiv cele demarate înainte de data
începerii implementării proiectului, cu condiția încheierii
contractelor și a plății efective în cursul perioadei de
implementare și realizării procedurilor conform dispozițiilor
anexei IV la contractul de finanțare;
b) cheltuielile ocazionate de deplasarea la sediul
organismelor implicate în gestionarea programului, precum și
cheltuielile ocazionate de deplasări în afara ariei programului,
dacă sunt menționate explicit și justificate în contractul de
finanțare.
Art. 6. — Cheltuielile eligibile pentru proiectele derulate în
cadrul programului sunt cele ocazionate de activitățile privind
implementarea proiectului, managementul și coordonarea
acestuia, comunicarea și diseminarea obiectivelor și rezultatelor
proiectului.
Art. 7. — (1) Sunt considerate eligibile cheltuielile de
personal, conform contractului de finanțare, inclusiv contribuțiile
aferente acestora plătite de către angajat și angajator conform
prevederilor legale în vigoare.
(2) Sunt eligibile doar cheltuielile de personal aferente
personalului angajat al beneficiarului sau partenerului, cu
contract individual de muncă sau act administrativ de numire în
funcția publică, pe durată nedeterminată sau determinată, cu
fracțiune de normă ori cu normă întreagă de lucru, implicat în
implementarea proiectului, cu respectarea prevederilor legale
privind incompatibilitatea. Plafoanele salariilor angajaților în
proiect nu trebuie să depășească nivelul practicat pentru funcția
respectivă în organizația beneficiară sau parteneră, după caz.
(3) Prin excepție de la prevederile alin. (2), salariul va fi cel
practicat în domeniu pentru funcții similare, când funcția
respectivă nu figura anterior în statul de funcții al persoanei
juridice.
(4) Cheltuielile de personal includ salariul tarifar/salariul de
bază, sporurile permanente prevăzute în contractele individuale
de muncă/contractul colectiv de muncă, în actele adiționale
aferente valabile pe toată durata de implementare a proiectului
și/sau în actul administrativ de numire în funcția publică, precum
și în actele de modificare a actului administrativ de numire în
funcția publică și contribuțiile aferente menționate la alin. (1).
(5) Salariul tarifar/de bază, sporurile permanente, orele
suplimentare, concediile de odihnă și medicale, precum și
contribuțiile menționate la alin. (1) vor fi plătite pentru timpul
efectiv lucrat pentru implementarea activităților din cadrul
proiectului, conform prevederilor legislației naționale în vigoare,
și vor fi susținute de fișele de post, fișele de pontaj, din care să
rezulte timpul de lucru total și timpul alocat implementării
activităților din cadrul proiectului, statele de salarii, ordinele de
plată, extrasele de cont, declarația salariatului pentru timpul
lucrat în cadrul proiectului și alte documente justificative, după
caz.
(6) Cheltuielile de personal prevăzute la alin. (1) se
decontează conform contractului de muncă/actului administrativ
de numire și/sau proporțional cu procentul prevăzut în fișa
postului/fișa de pontaj pentru timpul efectiv lucrat, aferent
atribuțiilor specifice gestionării proiectului.
(7) Timpul de muncă alocat proiectului nu poate depăși
durata maximă legală a timpului de muncă, conform prevederilor
legislației naționale în vigoare.
(8) În situația în care beneficiarul/partenerul nu dispune de
personalul calificat pentru a executa sarcini din proiect, pot fi
contractați experți externi, cu încadrarea cheltuielilor în linia
bugetară corespunzătoare expertizei externe și serviciilor.

14

MONITORUL OFICIAL AL ROMÂNIEI, PARTEA I, Nr. 654/22.IX.2010

Art. 8. — (1) Sunt considerate eligibile:
a) cheltuielile pentru deplasarea în țară și în străinătate
pentru personalul beneficiarului/partenerului implicat în proiect
care efectuează deplasări în scopul implementării proiectului,
pentru participarea la întâlniri, seminare, conferințe, alte
evenimente specifice proiectului, în aria de eligibilitate a
programului, sau la sediul organismelor implicate în gestionarea
programului;
b) cheltuielile de deplasare efectuate pentru deplasări în
afara ariei programului, dacă sunt menționate explicit și
justificate în contractul de finanțare și sunt efectuate pentru
implementarea proiectului;
c) cheltuielile pentru deplasarea personalului asociaților și al
beneficiarilor finali.
(2) Categoriile de cheltuieli eligibile pentru deplasare includ
următoarele costuri: de transport, de cazare și de diurnă, în
conformitate cu legislația în vigoare, precum și asigurare
medicală și vize.
(3) Pentru asigurarea transportului și cazării trebuie să se
aleagă varianta cea mai avantajoasă din punct de vedere
economic, cu respectarea prevederilor din legislația națională în
vigoare.
(4) Pentru personalul care lucrează în autoritățile și instituțiile
publice, precum și din unitățile aflate în subordinea, coordonarea
sau sub autoritatea acestora, cheltuielile menționate la alin. (3)
vor respecta condițiile și plafoanele impuse de legislația
națională aplicabilă instituțiilor publice.
(5) Pentru personalul care lucrează în cadrul altor persoane
juridice decât cele prevăzute la alin. (4), cheltuielile menționate
la alin. (3) vor respecta plafoanele stabilite de normele interne
proprii și nu vor depăși plafoanele de la data semnării
contractului publicate de Comisia Europeană la adresa web:
http://ec.europa.eu/europeaid/work/procedures/implementation/
per_diems/index_en.htm
(6) Cheltuielile de transport, cazare și diurnă pentru experții
externi vor fi încadrate în linia bugetară corespunzătoare
expertizei externe și serviciilor.
(7) Cheltuielile prevăzute la alin. (1) nu trebuie să mai fie
incluse în altă linie bugetară.
Art. 9. — (1) Următoarele categorii de cheltuieli aferente
lucrărilor de investiții sunt eligibile numai pentru proiectele
realizate în cadrul priorităților 1 ăCătre o economie mai
competitivă a zonei de frontieră” și 2 ăMediul și pregătirea pentru
situații de urgență”, astfel:
a) cheltuieli pentru obținerea terenului și a clădirilor;
b) cheltuieli pentru pregătirea amplasamentului;
c) cheltuieli pentru asigurarea utilităților necesare
obiectivului;
d) cheltuieli cu studiile de teren;
e) cheltuieli pentru obținerea de avize, acorduri, autorizații;
f) cheltuieli de proiectare și inginerie;
g) cheltuieli pentru investiția de bază;
h) cheltuieli pentru refacerea cadrului natural după
terminarea lucrărilor.
(2) Cheltuielile prevăzute la alin. (1) lit. a) le includ pe cele
efectuate pentru cumpărarea/închirierea de terenuri,
cumpărarea/închirierea de clădiri, plata concesiunii (redevenței)
pe durata realizării lucrărilor și, după caz, schimbarea regimului
juridic al terenului și/sau al clădirilor, scoaterea temporară sau
definitivă din circuitul agricol a terenului, cheltuieli notariale.
(3) Cheltuielile prevăzute la alin. (1) lit. b) le includ pe cele
ocazionate de orice lucrări care au ca scop pregătirea
amplasamentului pentru derularea proiectului — dezasamblări,
defrișări, curățarea locației, evacuări ale materialelor rezultate,
devieri ale rețelelor de utilități din amplasament, drenaje,
epuismente, devieri de cursuri de apă, lucrări pentru amenajarea
spațiilor pentru muncitori și echipamente, garduri de protecție,

dezafectări locale de căi de comunicație sau construcție,
realizarea de căi de acces, întreruperi temporare ori devieri ale
căilor de transport, marcaje de trafic pentru zonele în care se
execută lucrări etc.
(4) Cheltuielile prevăzute la alin. (1) lit. c) au în vedere
asigurarea cu utilitățile necesare funcționării obiectivului de
investiții, precum: alimentare cu apă, canalizare, alimentare cu
gaze naturale, agent termic, energie electrică, telecomunicații,
drumuri de acces, salubrizare, instalații de încălzire, ventilare,
climatizare, P.S.I., rețele de comunicații electronice și alte tipuri
de instalații impuse de destinația obiectivului investiției, precum
și cheltuielile aferente racordării la rețelele de utilități.
(5) Cheltuielile prevăzute la alin. (1) lit. d) includ cheltuielile
pentru
studii
geotehnice,
geologice,
hidrologice,
hidrogeotehnice, fotogrammetrice, topografice și de stabilitate
ale terenului pe care se amplasează obiectivul de investiție.
(6) Cheltuielile prevăzute la alin. (1) lit. e) sunt ocazionate
de:
a) obținerea/prelungirea valabilității certificatului de urbanism;
b) obținerea/prelungirea valabilității autorizației de
construire/desființare;
c) obținerea avizelor și acordurilor pentru racorduri și
branșamente la rețele publice de apă, canalizare, gaze,
termoficare, energie electrică, telefonie etc.;
d) obținerea certificatului de nomenclatură stradală și adresă;
e) întocmirea documentației, obținerea numărului cadastral
provizoriu și înregistrarea terenului în cartea funciară;
f) obținerea acordului de mediu;
g) obținerea avizului P.S.I.;
h) alte avize, acorduri și autorizații necesare proiectului.
(7) Cheltuielile prevăzute la alin. (1) lit. f) sunt ocazionate de:
a) elaborarea tuturor fazelor de proiectare — studiu de
prefezabilitate, studiu de fezabilitate, proiect tehnic și detalii de
execuție, pentru verificarea tehnică a proiectării și pentru
elaborarea certificatului de performanță energetică a clădirii,
precum și pentru elaborarea documentațiilor necesare obținerii
acordurilor, avizelor și autorizațiilor aferente obiectivului de
investiție, respectiv documentații care stau la baza emiterii
avizelor și acordurilor impuse prin certificatul de urbanism,
documentații urbanistice, studii de impact, studii/expertize de
amplasament, studii de trafic, cu condiția ca acestea să se
refere la investiția de bază;
b) expertizarea tehnică pentru lucrările de intervenții la
construcții existente sau pentru continuarea lucrărilor la
obiective începute și neterminate, cu condiția ca aceste clădiri
să facă parte integrantă și inseparabilă din rezultatul operațiunii;
c) efectuarea auditului energetic pentru lucrările de creștere
a performanței energetice a clădirilor ca urmare a
modernizărilor/reabilitărilor;
d) asistența tehnică din partea proiectantului pe perioada de
execuție a lucrărilor, în cazul în care aceasta nu intră în tarifarea
proiectului;
e) plata diriginților de șantier, desemnați de autoritatea
contractantă, autorizați conform prevederilor legale pentru
verificarea execuției lucrărilor de construcții și instalații:
(8) Cheltuielile prevăzute la alin. (1) lit. g) includ cheltuielile
pentru:
a) construcții și utilități precum: construcție, consolidare,
reabilitare, modernizare de clădiri, drumuri, căi ferate, poduri,
puncte de trecere a frontierei; acestea pot include drumuri de
acces, parcări amenajate, garduri, marcaje și semnale
luminoase de trafic, sisteme de alimentare cu apă și canalizare,
sisteme de purificare a apei, colectarea apelor uzate, sisteme
de drenare a apei, dragări de canale navigabile, îndiguiri,
platforme, poduri pietonale, facilități pentru accesul persoanelor
cu dizabilități, lucrări de realizare și modernizare a depozitelor
pentru deșeuri și neutralizarea deșeurilor toxice;

MONITORUL OFICIAL AL ROMÂNIEI, PARTEA I, Nr. 654/22.IX.2010
b) lucrări pentru îmbunătățirea controlului asupra inundațiilor
prin terasamente și pentru protejarea malurilor apelor
curgătoare împotriva eroziunii, prevenirea efectelor secetei,
restaurarea zonelor umede, gestionarea albiilor râurilor, alte
cheltuieli privind managementul apelor, reabilitarea ariilor
poluate, amenajări în scopul protecției mediului, incluzând
reciclare, conservare, regenerare și restaurare, realizarea de
construcții noi sau refacerea/renovarea celor existente efectuate
în scopul reducerii poluării, lucrărilor de combatere a eroziunii
solului și alunecărilor de teren.
(9) Cheltuielile prevăzute la alin. (1) lit. h) includ sumele
aferente pentru plantare de copaci, reamenajare spații verzi,
reintroducerea în circuitul agricol a suprafețelor scoase temporar
din uz.
(10) În mod excepțional, cheltuielile prevăzute la alin. (1)
lit. a) sunt eligibile în limita a 10% din valoarea totală a
cheltuielilor eligibile numai în cazul în care sunt necesare pentru
implementarea directă a proiectului, iar dreptul de proprietate
este transferat beneficiarilor finali și/sau partenerilor locali cel
mai târziu la finalul proiectului.
Art. 10. — (1) Sunt considerate eligibile cheltuielile privind
achiziționarea și închirierea echipamentelor și bunurilor, numai
cu respectarea următoarelor condiții:
a) echipamentele achiziționate/închiriate să nu fie depășite
din punct de vedere tehnic și moral;
b) să fie necesare și folosite exclusiv pentru implementarea
proiectului;
c) să îndeplinească condițiile cerute prin proiect;
d) să corespundă prețurilor practicate în mod uzual pe piață;
e) să respecte principiul eficienței economice, energetice și
al impactului negativ redus asupra mediul înconjurător, precum
și prevederile legale în vigoare în domeniul achizițiilor publice.
(2) Următoarele categorii de cheltuieli privind achiziționarea
echipamentelor și bunurilor sunt considerate eligibile:
a) cheltuieli pentru achiziționarea de computere, laptopuri,
mobilier de birou, precum și alte bunuri care, conform legii, intră
în categoria mijloacelor fixe sau obiectelor de inventar, precum:
mobilier, dotări P.S.I., dotări privind protecția muncii etc.;
b) cheltuielile pentru achiziționarea de echipamente speciale
necesare implementării proiectului: echipamente pentru
managementul deșeurilor, echipamente pentru intervenții
comune în cazuri de urgență, echipamente pentru cercetare
necesare pentru desfășurarea activităților proiectului,
echipamente de măsură specifice, echipamente de laborator,
utilaje și echipamente tehnologice, echipamente pentru
monitorizarea, armonizarea și pentru managementul comun al
traficului transfrontalier, echipamente pentru persoanele cu
dizabilități, sisteme de alertă în cazul condițiilor meteorologice
nefavorabile, panouri de informare și semnalizatoare electronice
bilingve sau multilingve, vehicule de intervenție speciale pentru
gestionarea traficului, precum și a celor incluse în instalațiile
funcționale etc.;
c) cheltuielile pentru asamblarea și montajul utilajelor
tehnologice și al utilajelor incluse în instalațiile funcționale,
inclusiv rețelele aferente necesare funcționării acestora;
d) cheltuielile pentru achiziționarea utilajelor și
echipamentelor care nu necesită montaj, precum și a
echipamentelor de transport tehnologic;
e) cheltuielile aferente achiziționării sau închirierii de
vehicule; în cazul închirierii în scopul asigurării deplasării
participanților la evenimentele organizate în cadrul proiectului,
capacitatea vehiculelor se justifică prin lista persoanelor invitate
să participe la eveniment;
f) cheltuieli pentru achiziționarea de piese de schimb,
componente, echipamente pentru mașini, unelte și utilaje;
g) cheltuielile pentru serviciile de întreținere și reparații
echipamente și autoturisme;

15

h) cheltuielile cu achiziționarea activelor necorporale: drepturi
referitoare la brevete, licențe, know-how sau cunoștințe tehnice
nebrevetate.
Art. 11. — (1) Sunt considerate eligibile cheltuielile directe cu
spațiul de birouri destinat exclusiv proiectului.
(2) În categoria cheltuielilor directe cu spațiul de birouri
destinat exclusiv proiectului sunt incluse costurile pentru: chiria
locației unde se desfășoară activitățile proiectului, închiriată
special în acest scop, asigurarea utilităților precum apă curentă,
canalizare, salubritate, energie electrică și termică, gaze
naturale, corespunzătoare suprafeței utilizate pentru activitățile
proiectului, precum și cheltuieli pentru consumabile și birotică,
multiplicare și fotocopiere, servicii poștale și de curierat, telefon,
fax, internet, necesare pentru implementarea proiectului.
(3) Cheltuielile directe se justifică prin contracte și facturi sau
alte documente cu valoare contabilă echivalentă.
Art. 12. — (1) Sunt considerate eligibile cheltuielile pentru
expertiză și servicii externe, cu respectarea următoarelor condiții
cumulative:
a) costurile cu expertiza externă sunt rezonabile și
determinate de gradul de complexitate al lucrărilor efectuate;
b) partenerii în proiect nu pot fi furnizori de servicii în
contractele de servicii de expertiză externă.
(2) Categoriile de cheltuieli eligibile privind expertiza externă
și serviciile sunt următoarele:
a) cheltuieli pentru expertiză profesională pentru elaborarea
de studii și cercetări, servicii de consultanță la elaborarea
studiilor de piață, studiilor de evaluare, consultanță juridică etc.;
b) cheltuieli pentru experți în managementul proiectului,
asistenți, manageri financiari etc., în cazul în care
beneficiarul/partenerul nu dispune de personalul calificat să
îndeplinească activitățile sale din proiect sau activitățile realizate
în comun în cadrul proiectului așa cum sunt prevăzute în
contractul de finanțare;
c) cheltuieli pentru organizarea de evenimente și festivaluri
culturale, evenimente media comune, târguri și expoziții, sesiuni
de pregătire profesională și activități educaționale și sociale,
schimburi de experiență și bune practici, seminarii, ateliere de
lucru, crearea de rețele de comunicare între comunități și grupuri
profesionale, tabere ecologice, realizarea de campanii de
informare și conștientizare, inclusiv întărirea identității regionale,
monitorizarea sănătății publice;
d) cheltuielile privind informarea și publicitatea pentru proiect,
în care se includ: cheltuielile pentru panouri publicitare, afișe,
broșuri, pliante, reclame media, alte materiale promoționale,
campanii media, evenimente de informare, conferințe de presă,
conform Manualului de identitate vizuală a programului și
prevederilor acordului încheiat între parteneri și beneficiar,
respectiv ale contractului încheiat între beneficiar și autoritatea
comună de management;
e) cheltuielile pentru organizarea procedurilor de achiziție,
care includ cheltuielile aferente asistenței/consultanței juridice,
în scopul elaborării documentației de atribuire și/sau aplicării
procedurii de atribuire a contractelor de achiziție publică,
publicarea anunțurilor de intenție, de participare și de atribuire a
contractelor, corespondență prin poștă, fax, în legătură cu
procedurile de achiziție publică;
f) cheltuieli pentru servicii de traducere și interpretariat,
inclusiv traducerea documentelor elaborate, în concordanță cu
obiectivele proiectului supus finanțării;
g) cheltuieli pentru servicii IT & C, mentenanță și reparații ale
echipamentelor IT, actualizare și dezvoltare a aplicațiilor IT,
inclusiv soluții de securitate a acestora;
h) cheltuieli pentru instruirea specializată a personalului
operativ pentru utilizarea echipamentelor tehnologice, dacă nu
este inclusă în prețul de achiziție al echipamentelor;

16

MONITORUL OFICIAL AL ROMÂNIEI, PARTEA I, Nr. 654/22.IX.2010

i) cheltuieli pentru transportul de materiale, mobilier și
echipamente, dacă nu este inclus în prețul achiziției;
j) cheltuieli pentru elaborarea de studii de impact asupra
mediului, proiecte-pilot, strategii, planuri comune și alte
materiale necesare realizării obiectului proiectului;
k) cheltuieli privind crearea și facilitarea accesului
întreprinzătorilor la informații, baze de date și infrastructura
mediului de afaceri;
l) cheltuieli pentru servicii de amenajare a spațiilor aferente
centrelor de informare, pregătire și instruire profesională, a celor
destinate târgurilor și expozițiilor;
m) cheltuieli pentru servicii de amenajare a spațiilor destinate
activităților aferente managementului proiectului;
n) cheltuieli privind serviciile de consultanță pentru proiectele
de investiții din cadrul priorităților 1 și 2, altele decât cele
prevăzute la art. 9 alin. (1) lit. f).
(3) Cheltuielile legate de organizarea de evenimente în
cadrul proiectului, precum servicii de catering, închirierea sălilor
pentru evenimente și a echipamentelor necesare derulării
acestora, tipărirea materialelor pentru eveniment, se justifică pe
baza documentelor de plată și a listelor de invitați la eveniment.
Art. 13. — Sunt considerate eligibile cheltuielile financiare
care privesc comisioanele pentru tranzacții financiare,
comisioanele bancare ocazionate de deschiderea și
administrarea conturilor necesare pe perioada implementării
proiectelor, costul garanțiilor furnizate de bănci sau alte instituții
financiare în cazul în care astfel de garanții sunt cerute de
legislația națională sau comunitară, taxele notariale și pentru
consultanță juridică, asigurările obligatorii conform prevederilor

legislației naționale aplicabile, dacă sunt direct legate de proiect
și necesare pentru implementarea acestuia.
Art. 14. — Taxa pe valoarea adăugată este considerată
eligibilă dacă sunt îndeplinite, simultan, următoarele condiții:
a) nu este recuperabilă prin orice alte mijloace prevăzute de
legislația națională;
b) este aferentă unor cheltuieli considerate eligibile.
Art. 15. — (1) Sunt considerate eligibile cheltuielile diverse și
neprevăzute, în limita a maximum 5% din cheltuielile eligibile ale
proiectului,
dacă
sunt
justificate
prin
documente
corespunzătoare și dacă îndeplinesc condițiile de eligibilitate
corespunzătoare categoriei din care fac parte, în condițiile
prezentului ordin.
(2) Cheltuielile stipulate la alin. (1) pot fi efectuate numai cu
aprobarea prealabilă a autorității comune de management.
Art. 16. — (1) Un procent fix care nu depășește 7% din totalul
costurilor direct eligibile ale proiectului poate fi solicitat ca și
cheltuieli indirecte pentru a acoperi cheltuielile administrative
suportate de către beneficiar pentru implementarea proiectului.
(2) Cheltuielile indirecte pot fi pentru energie termică,
electrică, apă, canalizare, salubritate, gaze naturale, pază,
telefon, fax, servicii poștale, curierat rapid și internet,
consumabile și rechizite, chirii sau alte cheltuieli administrative
relevante în implementarea proiectului și care pot fi repartizate
proiectului.
(3) Suma forfetară alocată pentru costuri indirecte nu trebuie
să fie justificată prin documente contabile.
Art. 17. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general

București, 14 aprilie 2010.
Nr. 1.294.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 654/22.IX.2010 conține 16 pagini.

Prețul: 3,20 lei

&JUYDGY|446403]
ISSN 1453—4495

