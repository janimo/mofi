Anul 178 (XXII) — Nr. 668

PARTEA I

LEGI, DECRETE, HOTĂRÂRI ȘI ALTE ACTE

Joi, 30 septembrie 2010

SUMAR

Nr.

Pagina
DECRETE

918.
919.
921.
922.

— Decret privind conferirea Ordinului Național
Serviciul Credincios în grad de Cavaler ....................

2

— Decret privind acordarea Drapelului de luptă
Batalionului 114 Tancuri ăPetru Cercel” ......................

2

— Decret privind conferirea Ordinului Național Steaua
României în grad de Comandor ................................

3

— Decret privind conferirea Ordinului Național
Serviciul Credincios în grad de Comandor ................

985.

993.

— Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale în
domeniul public al municipiului Botoșani și în
administrarea Consiliului Local al Municipiului
Botoșani, județul Botoșani..........................................

6

ACTE ALE CASEI NAȚIONALE
DE ASIGURĂRI DE SĂNĂTATE
— Ordin pentru modificarea și completarea Ordinului
președintelui Casei Naționale de Asigurări de Sănătate
nr. 615/2010 privind aprobarea metodei de calcul al
prețului de referință pentru medicamentele cu și fără
contribuție personală prescrise în tratamentul
ambulatoriu ................................................................

7–11

ACTE ALE OFICIULUI ROMÂN
PENTRU DREPTURILE DE AUTOR
— Decizie privind publicarea în Monitorul Oficial al
României, Partea I, a Hotărârii arbitrale din data de
22 septembrie 2010 pentru stabilirea formei finale a
Metodologiei privind remunerația datorată artiștilor
interpreți sau executanți și producătorilor de
fonograme pentru radiodifuzarea fonogramelor
publicate în scop comercial ori a reproducerilor
acestora de către organismele de radiodifuziune ......

12–16

737.

4

— Hotărâre pentru aprobarea plății contribuției
României la Organizația pentru Cooperare și
Dezvoltare Economică, în calitate de observator în
cadrul Comitetului pentru Turism, pentru anul 2010 ....

5

— Hotărâre privind unele măsuri pentru organizarea
și desfășurarea la București, în data de 8 noiembrie
2010, a Summitului statelor din regiunea Dunării ......

5

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.348/2.364. — Ordin al ministrului mediului și pădurilor și al
ministrului finanțelor publice pentru modificarea și
completarea Ordinului ministrului mediului și
dezvoltării durabile și al ministrului economiei și
finanțelor nr. 1.415/3.399/2008 privind aprobarea listei
cheltuielilor eligibile pentru proiectele finanțate în
cadrul Programului operațional sectorial ăMediu”
2007—2013................................................................

3

HOTĂRÂRI ALE GUVERNULUI ROMÂNIEI
984.

Nr.

284.

2

MONITORUL OFICIAL AL ROMÂNIEI, PARTEA I, Nr. 668/30.IX.2010

DECRETE
PREȘEDINTELE ROMÂNIEI

DECRET
privind conferirea Ordinului Național Serviciul Credincios
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 6 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea ministrului sănătății,
în semn de înaltă apreciere pentru implicarea activă în dezvoltarea
Serviciului Mobil de Urgență, Reanimare și Descarcerare — SMURD, cu ocazia
aniversării a 20 de ani de la înființarea acestei unități,
Președintele României d e c r e t e a z ă:
Articol unic. — Se conferă Ordinul Național Serviciul Credincios în grad de
Cavaler domnului Hajdú Gábor, fost ministru al sănătății.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 27 septembrie 2010.
Nr. 918.

PREȘEDINTELE ROMÂNIEI

DECRET
privind acordarea Drapelului de luptă Batalionului 114 Tancuri
ăPetru Cercel”
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Batalionului 114 Tancuri ăPetru Cercel”.
PREȘEDINTELE ROMÂNIEI

TRAIAN BĂSESCU
București, 27 septembrie 2010.
Nr. 919.

MONITORUL OFICIAL AL ROMÂNIEI, PARTEA I, Nr. 668/30.IX.2010
PREȘEDINTELE ROMÂNIEI

DECRET
privind conferirea Ordinului Național Steaua României
în grad de Comandor
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 6 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea ministrului culturii și patrimoniului național,
în semn de înaltă apreciere pentru talentul excepțional cu care a strălucit pe
mai multe scene de prestigiu ale lumii, impunându-se printre cele mai iubite
interprete din istoria operei și afirmând în întreaga lume valorile școlii românești de
canto,
Președintele României d e c r e t e a z ă:
Articol unic. — Se conferă Ordinul Național Steaua României în grad de
Comandor sopranei Angela Gheorghiu.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 27 septembrie 2010.
Nr. 921.

PREȘEDINTELE ROMÂNIEI

DECRET
privind conferirea Ordinului Național Serviciul Credincios
în grad de Comandor
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 6 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea ministrului afacerilor externe,
în semn de înaltă apreciere pentru îndelungata și prodigioasa carieră
universitară, pentru contribuția sa la promovarea valorilor culturale românești în
Brazilia,
Președintele României d e c r e t e a z ă:
Articol unic. — Se conferă Ordinul Național Serviciul Credincios în grad de
Comandor domnului academician Ático Vilas-Boas da Mota.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 27 septembrie 2010.
Nr. 922.

3

4

MONITORUL OFICIAL AL ROMÂNIEI, PARTEA I, Nr. 668/30.IX.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul
public al statului și din administrarea Ministerului Apărării
Naționale în domeniul public al municipiului Botoșani
și în administrarea Consiliului Local al Municipiului Botoșani,
județul Botoșani
În temeiul art. 108 din Constituția României, republicată, al art. 9 alin. (1) și
art. 12 alin. (1) și (2) din Legea nr. 213/1998 privind proprietatea publică și regimul
juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unei părți dintr-un imobil, având datele
de identificare prevăzute în anexa care face parte integrantă din prezenta hotărâre,
din domeniul public al statului și din administrarea Ministerului Apărării Naționale
în domeniul public al municipiului Botoșani și în administrarea Consiliului Local al
Municipiului Botoșani, județul Botoșani.
(2) După preluare, partea de imobil prevăzută la alin. (1) va fi utilizată pentru
reconstituirea dreptului de proprietate al persoanelor îndreptățite și pentru
dezvoltarea locală.
(3) Consiliul Local al Municipiului Botoșani se obligă să reamenajeze un
poligon redus de artilerie pe un amplasament din imobilul constituit în Cazarma 333
Botoșani.
Art. 2. — Predarea-preluarea părții din imobil transmise potrivit prevederilor
art. 1 alin. (1) se face pe bază de protocol încheiat între părțile interesate, în termen
de 60 de zile de la recepția obiectivului prevăzut la art. 1 alin. (3).
PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul administrației și internelor,
Vasile Blaga
Ministrul finanțelor publice,
Gheorghe Ialomițianu
București, 20 septembrie 2010.
Nr. 984.

ANEXĂ

D AT E L E D E I D E N T I F I C A R E

ale părții dintr-un imobil care se transmite din domeniul public al statului și din administrarea Ministerului Apărării
Naționale în domeniul public al municipiului Botoșani și în administrarea Consiliului Local al Municipiului Botoșani,
județul Botoșani
Locul unde este situat
imobilul care se transmite

Județul Botoșani,
municipiul Botoșani,
Str. Sucevei nr. 2

Persoana juridică
de la care
se transmite imobilul

Statul român,
din administrarea
Ministerului Apărării
Naționale

Persoana juridică
la care se transmite imobilul

Municipiul Botoșani,
în administrarea
Consiliului Local al
Municipiului Botoșani

Codul de clasificare
din inventarul bunurilor aflate
în administrarea Ministerului
Apărării Naționale
care alcătuiesc
domeniul public al statului

— imobil 378 (parțial)
— cod 8.29.09
— nr. M.F.106.879
— valoarea de inventar a
terenului — 46,972,42 lei

Caracteristicile tehnice
ale imobilului

Suprafața totală a
terenului = 5,2778 ha

MONITORUL OFICIAL AL ROMÂNIEI, PARTEA I, Nr. 668/30.IX.2010

5

GUVERNUL ROMÂNIEI

HOTĂRÂRE
pentru aprobarea plății contribuției României la Organizația pentru Cooperare și Dezvoltare
Economică, în calitate de observator în cadrul Comitetului pentru Turism, pentru anul 2010
Având în vedere necesitatea achitării de către România a cotizației aferente anului 2010 ce decurge din calitatea României
de observator în cadrul Comitetului pentru Turism al Organizației pentru Cooperare și Dezvoltare Economică,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata contribuției României la
Organizația pentru Cooperare și Dezvoltare Economică, în
calitate de observator în cadrul Comitetului pentru Turism,
pentru anul 2010, în sumă totală de 25.100 euro, din care
10.100 euro contribuție anuală și 15.000 euro contribuție
voluntară.

Art. 2. — (1) Contravaloarea în lei a contribuțiilor
prevăzute la art. 1 se asigură din bugetul Ministerului Dezvoltării
Regionale și Turismului pe anul 2010.
(2) Echivalentul în lei al sumelor prevăzute la art. 1 se va
calcula pe baza cursului de schimb leu/euro la data efectuării
plății.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 20 septembrie 2010.
Nr. 985.
GUVERNUL ROMÂNIEI

HOTĂRÂRE
privind unele măsuri pentru organizarea și desfășurarea la București, în data de 8 noiembrie 2010,
a Summitului statelor din regiunea Dunării
În temeiul art. 108 din Constituția României, republicată, al art. 30 alin. (2) din Legea nr. 500/2002 privind finanțele publice,
cu modificările și completările ulterioare,
Guvernul României adoptă prezenta hotărâre.
Art. 1. — Se aprobă organizarea și desfășurarea la
București, în data de 8 noiembrie 2010, a Summitului statelor
din regiunea Dunării, denumit în continuare Summit.
Art. 2. — (1) Cheltuielile aferente organizării Summitului se
suportă de la bugetul de stat, prin bugetul Secretariatului
General al Guvernului.
(2) În scopul prevăzut la alin. (1) se aprobă suplimentarea
bugetului Secretariatului General al Guvernului, din Fondul de
rezervă bugetară la dispoziția Guvernului, prevăzut în bugetul

de stat pe anul 2010, cu suma de 298 mii lei, la capitolul 5101
ăAutorități publice și acțiuni externe”, titlul 20 ăBunuri și servicii”.
Art. 3. — Secretariatul General al Guvernului răspunde de
utilizarea fondurilor aferente organizării Summitului, potrivit
prevederilor legale.
Art. 4. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat și în
volumul și structura bugetului Secretariatului General al
Guvernului.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
p. Ministrul afacerilor externe,
Anton Niculescu,
secretar de stat
Ministrul finanțelor publice,
Gheorghe Ialomițianu
București, 29 septembrie 2010.
Nr. 993.

6

MONITORUL OFICIAL AL ROMÂNIEI, PARTEA I, Nr. 668/30.IX.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR
Nr. 1.348 din 26 august 2010

MINISTERUL FINANȚELOR PUBLICE
Nr. 2.364 din 28 septembrie 2010

ORDIN
pentru modificarea și completarea Ordinului ministrului mediului și dezvoltării durabile
și al ministrului economiei și finanțelor nr. 1.415/3.399/2008
privind aprobarea listei cheltuielilor eligibile pentru proiectele finanțate
în cadrul Programului operațional sectorial ăMediu” 2007—2013
Având în vedere prevederile Hotărârii Guvernului nr. 759/2007 privind regulile de eligibilitate a cheltuielilor efectuate în
cadrul operațiunilor finanțate prin programele operaționale, cu modificările și completările ulterioare,
în temeiul prevederilor art. 13 alin. (2) din Hotărârea Guvernului nr. 759/2007, cu modificările și completările ulterioare, ale
art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului și Pădurilor, cu
modificările și completările ulterioare, și ale art. 10 alin. (4) din Hotărârea Guvernului nr. 34/2009 privind organizarea și funcționarea
Ministerului Finanțelor Publice, cu modificările și completările ulterioare,
ministrul mediului și pădurilor și ministrul finanțelor publice emit următorul ordin:
Art. I. — Ordinul ministrului mediului și dezvoltării durabile și
al ministrului economiei și finanțelor nr. 1.415/3.399/2008 privind
aprobarea listei cheltuielilor eligibile pentru proiectele finanțate
în cadrul Programului operațional sectorial ăMediu” 2007—2013,
publicat în Monitorul Oficial al României, Partea I, nr. 861 din
20 decembrie 2008, cu modificările și completările ulterioare, se
modifică și se completează după cum urmează:
1. În anexa nr. 5 subpunctul 2.7, după litera h) se
introduce o nouă literă, litera i), cu următorul cuprins:
ăi) cheltuieli cu consumabilele, în limita a maximum
2.000 euro/an.”
2. În anexa nr. 5 subpunctul 2.8, litera b) se modifică și va
avea următorul cuprins:
ăb) pentru personalul contractual, nivelul salariului se
stabilește prin Ghidul solicitantului pentru axa prioritară 4 POS
«Mediu»

—

«Implementarea

sistemelor

adecvate

de

management pentru protecția naturii».”
3. În anexa nr. 5, subpunctul 2.11 se modifică și va avea
următorul cuprins:
ă2.11. achiziția laboratoarelor mobile sau a altor mijloace de
transport destinate activităților specifice de menținere și
conservare a ariilor protejate, doar în cazul ariilor protejate care
sunt gestionate prin structuri de administrare;”.
Ministrul mediului și pădurilor,
László Borbély

4. În anexa nr. 5, după subpunctul 2.11 se introduce un
nou subpunct, subpunctul 2.12, cu următorul cuprins:
ă2.12. cheltuieli pentru organizarea și derularea procedurilor
de achiziție pentru contracte având ca obiect furnizarea de
produse sau prestarea de servicii, precum: cheltuieli aferente
întocmirii documentației de atribuire, anunțuri de intenție, de
participare și de atribuire a contractelor, corespondență prin
poștă, în legătură cu procedurile de achiziție publică.”
5. În anexa nr. 7, partea introductivă a punctului 4 se
modifică și va avea următorul cuprins:
ă4. Cheltuieli generale de administrație care sunt eligibile
potrivit metodologiei elaborate de autoritatea de management,
cu respectarea prevederilor Hotărârii Guvernului nr. 759/2007
privind regulile de eligibilitate a cheltuielilor efectuate în cadrul
operațiunilor finanțate prin programele operaționale, cu
modificările și completările ulterioare, și cuprind:”.
6. În anexa nr. 7 punctul 4, după litera h) se introduce o
nouă literă, literă h1), cu următorul cuprins:
ăh1) cheltuieli cu rovinieta și diverse taxe legate de circulația
mijloacelor de transport utilizate de autoritatea de management
și organismele intermediare;”.
Art. II. — Pentru cererile de finanțare depuse până la data
intrării în vigoare a prezentului ordin se aplică legislația în
vigoare la data depunerii lor.
Art. III. — Prezentul ordin se publică în Monitorul Oficial al
României, Partea I.
p. Ministrul finanțelor publice,
Gheorghe Gherghina,
secretar de stat

MONITORUL OFICIAL AL ROMÂNIEI, PARTEA I, Nr. 668/30.IX.2010

7

A C TE AL E CASEI NAȚION ALE DE ASI G URĂRI DE SĂNĂ TAT E
CASA NAȚIONALĂ DE ASIGURĂRI DE SĂNĂTATE

ORDIN
pentru modificarea și completarea Ordinului președintelui Casei Naționale de Asigurări de Sănătate
nr. 615/2010 privind aprobarea metodei de calcul al prețului de referință pentru medicamentele
cu și fără contribuție personală prescrise în tratamentul ambulatoriu
Având în vedere:
— Hotărârea Guvernului nr. 262/2010 pentru aprobarea Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anul 2010, cu completările ulterioare;
— art. 19 din anexa nr. 30 la Ordinul ministrului sănătății și al președintelui Casei Naționale de Asigurări de Sănătate
nr. 265/408/2010 pentru aprobarea Normelor metodologice de aplicare a Contractului-cadru privind condițiile acordării asistenței
medicale în cadrul sistemului de asigurări sociale de sănătate pentru anul 2010, cu modificările și completările ulterioare;
— Referatul de aprobare al Direcției generale evaluare a Casei Naționale de Asigurări de Sănătate nr. DGE/SM/1.412 din
29 septembrie 2010,
în temeiul dispozițiilor art. 281 alin. (2) din Legea nr. 95/2006 privind reforma în domeniul sănătății, cu modificările și
completările ulterioare, și ale art. 17 alin. (5) din Statutul Casei Naționale de Asigurări de Sănătate, aprobat prin Hotărârea
Guvernului nr. 972/2006, cu modificările și completările ulterioare,
președintele Casei Naționale de Asigurări de Sănătate emite următorul ordin:
Art. I. — Ordinul președintelui Casei Naționale de Asigurări
de Sănătate nr. 615/2010 privind aprobarea metodei de calcul al
prețului de referință pentru medicamentele cu și fără contribuție
personală prescrise în tratamentul ambulatoriu, publicat în
Monitorul Oficial al României, Partea I, nr. 444 din 1 iulie 2010,
cu modificările și completările ulterioare, se modifică și se
completează după cum urmează:
1. La articolul 1, după alineatul (12) se introduc trei noi
alineate, alineatele (13)—(15), cu următorul cuprins:
ă(13) Începând cu data de 1 octombrie 2010, pentru
medicamentele din sublista C, secțiunile C1 și C3, prețul de
referință se calculează având în vedere sistemul de clasificare
ATC, la nivel 5 pe fiecare denumire comună internațională (DCI),
formă farmaceutică asimilabilă și concentrație.
(14) Începând cu data de 1 octombrie 2010, pentru
medicamentele din sublista C, secțiunile C1 și C3, prețul de
referință se calculează pe baza elementelor prevăzute la
alin. (13), prin aplicarea procentului de 120% la prețul cu
amănuntul maximal cu TVA cel mai mic pe fiecare unitate
terapeutică. Pentru medicamentele al căror preț cu amănuntul
maximal cu TVA calculat pe unitatea terapeutică este mai mic
decât prețul de referință calculat, acesta devine preț de referință.
(15) Deținătorii de autorizație de punere pe piață și deținătorii
de autorizații de procurare/comercializare, deținere
(depozitare)/manipulare, livrare, facturare, import paralel sau
export care au medicamente ce figurează în Lista de
medicamente (denumiri comerciale) aprobată prin ordin al
președintelui Casei Naționale de Asigurări de Sănătate,
elaborată pe baza Listei cuprinzând denumirile comune
internaționale corespunzătoare medicamentelor de care
beneficiază asigurații, cu sau fără contribuție personală, pe bază
de prescripție medicală, în sistemul de asigurări sociale de
sănătate, aprobată prin Hotărârea Guvernului nr. 720/2008, cu
modificările și completările ulterioare, de care beneficiază
asigurații în tratamentul ambulatoriu, cu și fără contribuție
personală, pe bază de prescripție medicală, au obligația să

depună, pentru fiecare medicament (produs), declarația pe
propria răspundere, prin reprezentantul legal, că medicamentul
(produsul) este pe piață, conform anexei nr. 2, care face parte
integrantă din prezentul ordin, în format scris, însoțită de copie
a documentului care atestă importul produselor pe ultimele
3 luni, și în format electronic, cu menționarea codului de
identificare a medicamentului (cod CIM), codului unic de
înregistrare (CUI) al deținătorului de autorizare de punere pe
piață și al distribuitorilor autorizați, cu datele de contact ale
acestora. Declarația se va depune inițial, până la data de
15 octombrie 2010 și ulterior, în primele 15 zile ale lunii ce
precedă actualizarea CANAMED.”
2. După articolul 1 se introduce un nou articol, articolul 11,
cu următorul cuprins:
ăArt. 11. — (1) Începând cu data de 1 octombrie 2010, pentru
eficientizarea consumului de medicamente și creșterea accesului
asiguraților la tratament conform indicației terapeutice, Casa
Națională de Asigurări de Sănătate încheie contracte cost- volumrezultat, potrivit metodologiei prevăzute în anexa nr. 3 și modelului
de contract prevăzut în anexa nr. 4, care fac parte integrantă din
prezentul ordin.
(2) Afecțiunile pentru care se încheie contracte cost-volumrezultat sunt cele cuprinse în Hotărârea Guvernului
nr. 720/2008, cu modificările și completările ulterioare, respectiv
afecțiunile pentru care tratamentul cu medicamentele
corespunzătoare DCI-urilor notate cu (***) și (****) se acordă pe
baza protocoalelor terapeutice elaborate de comisiile de
specialitate ale Ministerului Sănătății și cu aprobarea comisiilor
de la nivelul caselor județene de asigurări de sănătate și Casei
Naționale de Asigurări de Sănătate.”
Art. II. — După anexa nr. 1 se introduc trei noi anexe,
anexele nr. 2—4, al căror cuprins este prevăzut în anexele
nr. 1—3, care fac parte integrantă din prezentul ordin.
Art. III. — Prezentul ordin se publică în Monitorul Oficial al
României, Partea I, și se aplică începând cu data de 1 octombrie
2010.

Președintele Casei Naționale de Asigurări de Sănătate,
Nicolae Lucian Duță
București, 29 septembrie 2010.
Nr. 737.

8

MONITORUL OFICIAL AL ROMÂNIEI, PARTEA I, Nr. 668/30.IX.2010
ANEXA Nr. 1
(Anexa nr. 2 la Ordinul nr. 615/2010)

DECLARAȚIE DE ASIGURARE A PRODUSELOR PE PIAȚĂ

Subscrisa (producător), ........................................................., CUI ..................................., cu sediul
în ..........................................., reprezentată legal prin ................................................, declar pe propria
răspundere că dispun de o cantitate de ...................... din medicamentul ....................................... .
Avem capacitatea de distribuție adecvată prin deținătorii de autorizații de procurare/comercializare,
deținere (depozitare)/manipulare, livrare, facturare, import paralel sau export:
.............................................................................................................................................................
.............................................................................................................................................................
.............................................................................................................................................................
.............................................................................................................................................................
.............................................................................................................................................................
pentru a asigura produsul în farmaciile aflate în contract cu casele de asigurări, sub sancțiunea scoaterii
medicamentului din Lista cu medicamente (denumiri comerciale), aprobată prin ordin al președintelui
Casei Naționale de Asigurări de Sănătate, elaborată pe baza Listei cuprinzând denumirile comune
internaționale corespunzătoare medicamentelor de care beneficiază asigurații, cu sau fără contribuție
personală, pe bază de prescripție medicală, în sistemul de asigurări sociale de sănătate, aprobată prin
Hotărârea Guvernului nr. 720/2008, cu modificările și completările ulterioare, în caz contrar.
Anexăm copia documentului care atestă importul produselor pe ultimele 3 luni.
Răspund de legalitatea, realitatea și exactitatea datelor mai sus menționate.
Reprezentant legal,
................................
ANEXA Nr. 2
(Anexa nr. 3 la Ordinul nr. 615/2010)

METODOLOGIE

pentru încheierea contractelor cost-volum-rezultat
1.
1.1. Producătorii/Deținătorii autorizațiilor de punere pe piață a medicamentelor pentru
medicamentele originale, de care beneficiază asigurații în tratamentul ambulatoriu din sublista C, au
obligația de a depune la Casa Națională de Asigurări de Sănătate, denumită în continuare CNAS, în
termen de 60 de zile de la data intrării în vigoare a prezentei metodologii, documentația pentru încheierea
contractelor cost-volum-rezultat.
1.2. La actualizarea Listei cuprinzând denumirile comune internaționale corespunzătoare
medicamentelor de care beneficiază asigurații, cu sau fără contribuție personală, pe bază de prescripție
medicală, în sistemul de asigurări sociale de sănătate, aprobată prin Hotărârea Guvernului nr. 720/2008,
pentru DCI-urile nou-introduse, documentația prevăzută la pct. 2 concordă cu documentația depusă pentru
obținerea avizului Comisiei naționale de transparență a Ministerului Sănătății și se depune la CNAS în
termen de 15 zile de la data obținerii avizului acestei comisii.
2. Documentația prevăzută la pct. 1 va cuprinde:
2.1. o cerere — cu menționarea DCI, denumirii comerciale, formei farmaceutice, concentrației/unității
terapeutice;
2.2. argumentația medicală care va cuprinde:
a) indicația și efectul terapeutic;
b) studiile clinice care susțin argumentația;
c) rezultatele urmărite și atinse;
d) indicatorii folosiți — evaluare sintetică;
e) prezența în ghidurile medicale;
2.3. argumentația economică:
a) prețul terapiei: zi—lună—an/cură, după caz;
b) capacitatea de asigurare a necesarului de medicamente;
2.4. argumentația farmacoeconomică:
a) prețul per repondent;
b) comparația cu terapia standard pentru aceeași indicație conform protocoalelor terapeutice,
aprobate în condițiile legii — se acceptă studii de farmacoeconomie care folosesc analiza cost-utilitate și
analiza cost-eficacitate practică, fiind preferate acele analize efectuate din perspectiva terțului plătitor;
c) costul per QALY (QUALITY ADJUSTED LIFE YEAR), după caz — studii de farmacoeconomie
realizate în România sau în țări din Uniunea Europeană.
3. Documentația se analizează la nivelul CNAS de către o comisie constituită în acest sens, pe baza
următoarelor criterii:
3.1. medicale:
a) recunoașterea tehnologiei medicale prin prezența în ghiduri sau tratate medicale;
b) recunoașterea unui efect de grup — comun pentru mai multe tehnologii/medicamente;
c) numărul de bolnavi repondenți din total tratați (rata de răspuns);
d) indicatori utilizabili în evaluarea tehnologiei: minimum 2 indicatori neînrudiți/distincți;
3.2. economice:
a) capacitatea de asigurare a pieței la nivel integral pentru atingerea ratei de răspuns estimate pentru
3 ani;

MONITORUL OFICIAL AL ROMÂNIEI, PARTEA I, Nr. 668/30.IX.2010
b) costul terapiei propuse versus terapia standard;
c) costul global pentru populația-țintă și evoluția costului pe minimum 3 ani (stabilitatea costului);
3.3. farmacoeconomice:
a) costul per repondent
și/sau
b) costul per QALY;
3.4. de impact social:
a) reinserția socială și familială;
b) costurile suplimentare la nivel social și familial per respondent;
c) timpul de implementare (maximum 6 luni);
d) capacitatea de promovare a tehnologiei medicale (>30% piață atât în urban, cât și rural);
e) capacitatea de implementare a metodologiei de introducere a tehnologiei medicale.
4. După încheierea contractelor cost-volum-rezultat, trimestrial, se analizează indicatorii din
contracte, iar semestrial contractele pot fi renegociate.
5. După analiza semestrială a indicatorilor de rezultat, în termen de 60 de zile se comunică
persoanelor prevăzute la pct. 1 sumele care urmează a fi virate în bugetul Fondului național unic de
asigurări sociale de sănătate, raportate la volumele de vânzare înregistrate.
6. Sumele prevăzute la pct. 5 se plătesc către CNAS în termen de 30 de zile de la comunicare și
vor fi utilizate pentru medicamente cu și fără contribuție personală acordate asiguraților în tratamentul
ambulatoriu.
ANEXA Nr. 3
(Anexa nr. 4 la Ordinul nr. 615/2010)

CONTRACT COST-VOLUM-REZULTAT
Părțile la prezentul contract cost-volum-rezultat (denumit în continuare Contract):
Casa Națională de Asigurări de Sănătate, cu sediul în municipiul București, Calea Călărașilor nr. 248,
bl. S19, sectorul 3 (denumită în continuare CNAS), reprezentată prin președinte ......................................,
și
............................................, cu sediul în ....................................., reprezentată prin .......................,
denumite în continuare în mod individual partea și în mod colectiv părțile,
având în vedere că:
a) medicamentele inovatoare, de ultimă generație, au prețuri mari în raport cu puterea de cumpărare
medie a pacienților români;
b) unul dintre obiectivele CNAS este crearea și menținerea unui acces liber și echilibrat la servicii
medicale, inclusiv la medicamente;
c) în anumite arii terapeutice, așa cum sunt identificate de CNAS, numărul pacienților care se
tratează este mai scăzut în comparație cu media țărilor Uniunii Europene;
d) CNAS dorește creșterea accesului populației la medicamente, suportarea valorii compensate a
unor astfel de medicamente fiind însă dificilă în condițiile unor fonduri limitate prevăzute în acest scop;
e) CNAS rămâne preocupată de menținerea unui control riguros al creșterii consumului de
medicamente în condițiile unor resurse bugetare limitate;
f) ................... și-a exprimat acordul pentru susținerea financiară a eforturilor CNAS de decontare a
unor astfel de medicamente,
părțile convin următoarele:
1. Scopul Contractului
1.1. Prezentul Contract stabilește principiile generale privind modalitățile prin care ........., cu sprijinul
și sub controlul reprezentanților CNAS, se obligă să cofinanțeze medicamentul, definit în continuare
Medicamentul, asiguraților, în sistemul de asigurări sociale de sănătate, prin farmaciile aflate în relații
contractuale cu casele de asigurări de sănătate.
1.2. Cofinanțarea constă în virarea către CNAS, în bugetul Fondului național unic de asigurări sociale
de sănătate, a sumelor calculate la volumul de vânzări, raportate la indicatorii de rezultat ai terapiei.
Sumele virate în contul Fondului național unic de asigurări sociale de sănătate nu vor afecta prețurile
menționate în lista CANAMED și nu vor produce niciun efect asupra prețului de producător avizat de
Ministerul Sănătății.
1.3. Trimestrial, CNAS transmite un raport .................. privind consumurile decontate din Fondul
național unic de asigurări sociale de sănătate, în baza raportărilor în sistemul informatic unic integrat
făcute de farmaciile cu care se află în relație contractuală.
1.4. Raportul va conține, pentru Medicamentul prevăzut în Contract, totalul unităților terapeutice
eliberate.
1.5. Medicamentul se definește pentru scopul prezentului Contract, după cum urmează:
1.5.1. denumirea comercială, substanța activă, forma de prezentare ...............................................
1.5.2. aria terapeutică ........................................................................................................................
1.5.3. profilul pacienților .....................................................................................................................
2. Beneficiile medicale și financiare ale Contractului
2.1. Beneficiile medicale (argumentație medicală): ...........................................................................
2.2. Beneficiile financiare (argumentație economică): ........................................................................

9

10

MONITORUL OFICIAL AL ROMÂNIEI, PARTEA I, Nr. 668/30.IX.2010
3. Monitorizarea consumului
3.1. Monitorizarea consumului se realizează de către CNAS trimestrial și se prezintă ............. în
termen de 60 de zile de la finalizarea trimestrului.
3.2. Evidențierea produselor eliberate în baza prezentului Contract se va face prin emiterea unui
raport privind consumurile decontate din Fondul național unic de asigurări sociale de sănătate în baza
raportărilor în sistemul informatic unic integrat ale farmaciilor care se află în relații contractuale cu casele
de asigurări de sănătate.
4. Sfera de aplicabilitate a Contractului
4.1. Prezentul Contract este valabil până la 31 decembrie 2010 și reprezintă un acord de principiu
pentru următorii 3 ani.
4.2. După aprobarea legii bugetului, în termen de 30 de zile, părțile vor stabili modalitatea, termenele
și condițiile pentru derularea în anul respectiv, a Contractului, având în vedere fondurile aprobate pentru
medicamente cu și fără contribuție personală în tratamentul ambulatoriu.
5. Modalitatea de susținere a eforturilor Casei Naționale de Asigurări de Sănătate de
compensare a Medicamentului
Pentru Medicamentul ce face obiectul prezentului Contract, ............ are obligația plății către CNAS
a sumei (Suma) calculate conform anexei nr. 1 la prezentul Contract.
6. Perioada de valabilitate a Contractului
Prevederile prezentului Contract intră în vigoare la data semnării și sunt valabile până la data de
31 decembrie 2010.
7. Clauza de confidențialitate
Părțile la prezentul contract înțeleg că volumul de vânzări și valoarea vânzărilor constituie informații
strategice de business ale ......................... și, în acest sens, orice date, informații, privind volumul de
vânzări de produse din portofoliul ..............................., pe orice fel de suport sunt prezentate, vor fi
considerate informații confidențiale de către cealaltă parte, care se obligă să nu le divulge și să nu le
folosească în alte scopuri decât cele prevăzute în Contract.
8. Monitorizarea derulării Contractului
8.1. Părțile sunt de acord să își prezinte semestrial rapoarte cu privire la modul de derulare a
Contractului.
8.2. CNAS va pune la dispoziția ..........................., în termen de 60 de zile de la finalizarea
semestrului, informații privind indicatorii prevăzuți în anexa nr. 2, precum și cantitatea de unități terapeutice
și cantitatea de ambalaje, pe baza cărora se va calcula suma datorată CNAS de către ..............,
corespunzătoare semestrului anterior.
8.3. Suma va fi stabilită pentru fiecare produs în parte și va fi plătită, în condițiile legii, în contul
indicat de CNAS, în termen de 30 de zile de la comunicarea sumei de către CNAS.
8.4. Neplata sumei menționate la pct. 5 în termenul prevăzut la subpct. 8.3 atrage pentru ................
penalități de 0,01%/zi de întârziere din suma datorată.
8.5. Pentru o mai bună monitorizare a prezentului Contract, părțile convin de comun acord ca
eventualele regularizări să se realizeze la termenul următor de plată a sumei calculate în baza pct. 5.
9. Forța majoră
Prin forță majoră se înțelege un eveniment mai presus de controlul părților, care nu se datorează
greșelii sau vinii acestora, care nu putea fi prevăzut în momentul încheierii Contractului și care face
imposibilă executarea și, respectiv, îndeplinirea Contractului. Sunt considerate asemenea evenimente:
războaiele, revoluțiile, incendiile, inundațiile sau orice alte catastrofe naturale, restricțiile apărute ca urmare
a unei carantine, embargoul, enumerarea nefiind exhaustivă, ci enunțiativă. Nu este considerat forță
majoră un eveniment asemenea celor de mai sus, care, fără a crea o imposibilitate de executare, face
extrem de costisitoare executarea obligațiilor uneia dintre părți.
9.1. Forța majoră este constatată de către o autoritate competentă.
9.2. Forța majoră exonerează părțile de îndeplinirea obligațiilor asumate prin prezentul Contract, pe
toată perioada în care aceasta acționează.
9.3. Îndeplinirea Contractului va fi suspendată în perioada de acțiune a forței majore, dar fără a
prejudicia drepturile ce li se cuveneau părților până la apariția acesteia.
9.4. Partea contractantă care invocă forța majoră are obligația de a notifica celeilalte părți, imediat
și în mod complet, producerea acesteia și de a lua orice măsuri care îi stau la dispoziție în vederea limitării
consecințelor.
9.5. Dacă forța majoră acționează sau se estimează că va acționa o perioadă mai mare de 6 luni,
fiecare parte va avea dreptul să notifice celeilalte părți încetarea de plin drept a prezentului Contract, fără
ca vreuna dintre părți să poată pretinde celeilalte daune-interese.
10. Soluționarea litigiilor
10.1. Părțile vor depune toate eforturile pentru a rezolva pe cale amiabilă, prin tratative directe, orice
neînțelegere sau dispută care se poate ivi între ei în cadrul ori în legătură cu îndeplinirea prezentului
Contract.

11

MONITORUL OFICIAL AL ROMÂNIEI, PARTEA I, Nr. 668/30.IX.2010
10.2. În cazul în care nu se ajunge la un acord astfel cum este prevăzut mai sus, litigiul va fi
soluționat de către instanțele judecătorești competente.
11. Comunicări
11.1. Orice comunicare va fi făcută în scris și transmisă părții căreia îi este adresată la adresa
prevăzută în acest Contract sau la noua adresă în cazul în care aceasta s-a modificat și a fost comunicată.
11.2. Comunicările pot fi transmise prin fax, scrisoare recomandată sau prin curier, producându-și
efectele numai la primirea lor de către destinatar.
11.3. Reprezentanții autorizați ai părților cu derularea și executarea prezentului Contract, precum și
cu soluționarea eventualelor neînțelegeri sunt:
Reprezentantul CNAS este ........................................ sau persoana împuternicită de acesta pentru
derularea prezentului Contract.
Reprezentanții .................................................... sunt ...................................... sau persoana
împuternicită de aceștia pentru derularea prezentului Contract.
12. Cesiunea
Furnizorul nu are dreptul de a-și cesiona obligațiile asumate prin prezentul Contract.
13. Amendamente
Completarea și modificarea prezentului Contract pot fi făcute numai cu acordul scris al părților
semnatare.
Prezentul Contract s-a încheiat astăzi, ........................., în două exemplare originale, câte unul pentru
fiecare parte.
CASA NAȚIONALĂ DE ASIGURĂRI
DE SĂNĂTATE
..................................................
..................................................
..................................................

Președinte,
........................
Director general,

Director general adjunct/Medic-șef,
..........................................
Direcția generală relații cu furnizorii
Director general adjunct,
.........................................................
Direcția generală management
Director general adjunct,
.........................................................
Aviz de legalitate
Direcția juridic, contencios
și acorduri internaționale
..........................................
ANEXA Nr. 1
la Contract

În conformitate cu prevederile pct. 5 din Contract, suma datorată de .................. se va calcula prin
aplicarea ponderii ratei de succes a terapiei la volumul de vânzări realizat, după următoarea formulă:
Rata de răspuns teoretică (asumată) — Rata de răspuns realizată
x Volum vânzări x PP
Rata de răspuns teoretică (asumată)
Rata de răspuns teoretică (asumată) = numărul de bolnavi cu răspuns pozitiv din total bolnavi tratați,
respectiv cu parametrii clinici sau biologici ameliorați în studiile analizate
Rata de răspuns = număr real de bolnavi cu răspuns pozitiv din total bolnavi tratați ori cu parametrii
clinici sau biologici ameliorați
Volum vânzări = volumul comunicat de CNAS potrivit subpct. 8.2., respectiv volumul de unități folosit
în tratamentul bolnavilor în semestrul analizat.
PP = prețul de producător
ANEXA Nr. 2
la Contract

Indicatorii de rezultat ai terapiei
Se vor specifica pentru fiecare afecțiune menționată la art. 11 alin. (2) din ordin.

12

MONITORUL OFICIAL AL ROMÂNIEI, PARTEA I, Nr. 668/30.IX.2010

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind publicarea în Monitorul Oficial al României, Partea I, a Hotărârii arbitrale
din data de 22 septembrie 2010 pentru stabilirea formei finale a Metodologiei
privind remunerația datorată artiștilor interpreți sau executanți și producătorilor de fonograme
pentru radiodifuzarea fonogramelor publicate în scop comercial ori a reproducerilor acestora
de către organismele de radiodifuziune
Având în vedere dispozițiile art. 1312 alin. (8) și art. 138 alin. (1) lit. a) din Legea nr. 8/1996 privind dreptul de autor și
drepturile conexe, cu modificările și completările ulterioare,
în baza prevederilor art. 6 alin. (1) și art. 7 din Hotărârea Guvernului nr. 401/2006 privind organizarea, funcționarea,
structura personalului și dotările necesare îndeplinirii atribuțiilor Oficiului Român pentru Drepturile de Autor, cu modificările
ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală din data de 22 septembrie 2010
pentru stabilirea formei finale a Metodologiei privind remunerația
datorată artiștilor interpreți sau executanți și producătorilor de
fonograme pentru radiodifuzarea fonogramelor publicate în scop

comercial ori a reproducerilor acestora de către organismele de
radiodifuziune, prevăzută în anexa ce face parte integrantă din
prezenta decizie.
Art. 2. — Prezenta decizie intră în vigoare la data publicării
în Monitorul Oficial al României, Partea I.

Directorul general al Oficiului Român pentru Drepturile de Autor,
Robert Bucur
București, 23 septembrie 2010.
Nr. 284.
ANEXĂ

CORPUL DE ARBITRI
OFICIUL ROMÂN PENTRU DREPTURILE DE AUTOR

Dosar 1/2010
HOTĂRÂREA ARBITRALĂ
din 22 septembrie 2010
Completul de arbitraj constituit din:
• Țiclea Alexandru — președinte
• Gozia Dan Cristian — arbitru
• David Alice Mihaela — arbitru
• Ciuraru Remus — arbitru
• Știolică Florin — arbitru
Pe rol se află soluționarea Cererii de arbitraj înregistrate la
Oficiul Român pentru Drepturile de Autor (ORDA) cu nr. 9.142
din 9 august 2010 pentru stabilirea formei finale a Metodologiei
cuprinzând drepturile la remunerație echitabilă cuvenită artiștilor
interpreți sau executanți și producătorilor de fonograme privind
radiodifuzarea de către organismele de radio a fonogramelor
publicate în scop comercial sau a reproducerilor acestora și
tarifele cuprinzând drepturile la remunerație echitabilă ale
acestor titulari, formulată de Centrul Român pentru
Administrarea Drepturilor Artiștilor Interpreți (CREDIDAM), cu
sediul în str. Jules Michelet nr. 15—17, et. 2, ap. 11, sectorul 1,
București, și Uniunea Producătorilor de Fonograme din
România (UPFR), cu sediul în str. Nicolae Titulescu nr. 88,
sectorul 1, București, în contradictoriu cu Societatea Română
de Radiodifuziune (SRR), cu sediul în str. General Berthelot
nr. 60—64, sectorul 1, București, Asociația Română de
Comunicații Audiovizuale (ARCA), cu sediul în intrarea Victor
Eftimiu nr. 5—7, et. 9, ap. 58, sectorul 1, București,
S.C. Radio XXI — S.A., cu sediul în str. Horia Măcelariu nr. 36—38,
sectorul 1, București, S.C. Europe Development International

Romania — S.R.L. (Europa FM), cu sediul în str. Horia Măcelariu
nr. 36—38, sectorul 1, București, și S.C. SBS Broadcasting
Media — S.R.L. (FM KISS FM), cu sediul în bd. Dimitrie Pompei
nr. 9—9A, clădirea 20, et. 8, sectorul 2, București.
Dezbaterile au avut loc la data de 21 septembrie 2010, fiind
consemnate în încheierea de ședință, care face parte integrantă
din prezenta hotărâre.
Ținând seama de înscrisurile depuse de părți, de dezbaterile
și concluziile acestora,
COMPLETUL DE ARBITRI
C O N S T A T Ă:

Ca urmare a solicitării UPFR și CREDIDAM, prin Decizia
nr. 200 din 26 mai 2010 a directorului general ORDA, s-a
constituit comisia pentru negocierea metodologiei privind
remunerația datorată artiștilor interpreți sau executanți și
producătorilor de fonograme, pentru difuzarea fonogramelor
publicate în scop comercial ori a reproducerilor acestora de
către organismele de radiodifuziune.
A fost parcursă procedura negocierii, părțile rămânând în
divergență.
Completul de arbitri constată că sunt întrunite condițiile
legale pentru realizarea arbitrajului potrivit Legii nr. 8/1996
privind dreptul de autor și drepturile conexe, cu modificările și
completările ulterioare, motiv pentru care va proceda la
arbitrarea litigiului.

13

MONITORUL OFICIAL AL ROMÂNIEI, PARTEA I, Nr. 668/30.IX.2010
Prin cererea de arbitraj, reclamantele au solicitat pronunțarea
unei hotărâri care să stabilească forma finală a metodologiei
cuprinzând drepturile cuvenite artiștilor interpreți sau executanți
și producătorilor de fonograme privind radiodifuzarea de către
organismele de radio a fonogramelor publicate în scop
comercial sau a reproducerilor acestora și tarifele cuprinzând
drepturile la remunerație echitabilă ale acestor titulari prin
gestiune colectivă obligatorie.
Forma metodologiei propusă de către reclamante are
următorul conținut:
ă1. Pentru utilizarea directă sau indirectă a fonogramelor
publicate în scop comercial ori a reproducerilor acestora prin
radiodifuzare, organismele de radiodifuziune au obligația să
plătească o remunerație unică echitabilă organismelor de
gestiune colectivă ale artiștilor interpreți sau executanți și
producătorilor de fonograme.
2. Utilizarea prin radiodifuzare a fonogramelor publicate în
scop comercial sau a reproducerilor acestora, aduse anterior la
cunoștința publică, și ale căror drepturi conexe patrimoniale se
află în termenele de protecție prevăzute de lege, de către
organismele de radiodifuziune, se poate face numai în baza unei
autorizații sub formă de licență neexclusivă, eliberată de
organismele de gestiune colectivă desemnate de ORDA drept
colectoare pentru artiștii interpreți sau executanți și pentru
producătorii de fonograme.
3. În cazul utilizării fonogramelor publicate în scop comercial
sau a reproducerilor acestora în spoturi publicitare, în spoturi de
promovare a unui post de radio, în generice de emisiuni ori
rubrici proprii ale acestora, producătorul spoturilor, respectiv
realizatorul emisiunii sau al rubricii proprii are obligația de a
obține acordul expres al producătorului de fonograme.
4. Organismele de radiodifuziune, denumite utilizatori, în
sensul prezentei metodologii, au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și
producătorii de fonograme o remunerație reprezentând drepturi
conexe patrimoniale pentru utilizarea fonogramelor publicate în
scop comercial ori a reproducerilor acestora, stabilite prin
aplicarea unui procent, conform tabelului de mai jos, la baza de
calcul prevăzută la pct. 5 din metodologie, pentru fiecare post de
radio deținut.
Ponderea muzicii
în programe*

Artiști interpreți
sau executanți

Producători
de fonograme

Până la 35% inclusiv

1,8%

1,8%

Peste 35%, până la 65% inclusiv

2,4%

2,4%

Peste 65%

3%

3%

5. Baza de calcul asupra căreia se aplică procentele
prevăzute în tabel o constituie totalitatea veniturilor brute lunare
(mai puțin TVA), obținute de utilizatori din activitatea de
radiodifuzare incluzând, dar fără a se limita la acestea, veniturile
din publicitate, barter, abonamente, anunțuri și informații,
numere suprataxate (pentru telefoane și SMS-uri), sponsorizări,
concursuri și jocuri radiodifuzate, închirieri spații de emisie,
alocații bugetare, alte contribuții financiare, autorizații de
recepție, venituri din radiodifuzări realizate la comandă, venituri
provenite din asocieri sau din alte activități corelate cu cea de
radiodifuzare, veniturile societăților terțe de natura celor
enumerate în legătură cu activitatea de radiodifuzare, în special
ale societăților de producție și achiziție de publicitate, în măsura
în care sunt încasate pentru activitatea de radiodifuzare a
utilizatorului etc. În lipsa veniturilor, baza de calcul o constituie
totalitatea cheltuielilor efectuate de utilizator pentru activitatea
de radiodifuzare (cum ar fi cheltuielile de personal, cheltuielile
pentru serviciile prestate de terți, achiziții de orice fel etc.) în
trimestrul pentru care remunerația este datorată.
6. Sumele rezultate din aplicarea procentelor la baza de
calcul nu pot fi mai mici decât echivalentul a 1.000 euro pe
trimestru, la cursul Băncii Naționale a României (BNR) din ziua
scadenței, reprezentând remunerație minimă datorată de
utilizatori pentru fiecare post de radio deținut.
7. Remunerațiilor prevăzute de prezenta metodologie li se
adaugă și cota de TVA.
8. Remunerația se plătește trimestrial, până la data de 26 a
primei luni următoare trimestrului pentru care este datorată.
9. Pentru întârzieri la plată, utilizatorii datorează penalizări
de 0,1% aferente sumelor neachitate la termen, pe zi de
întârziere.
10. Utilizatorii au obligația să transmită organismelor de
gestiune colectivă ale artiștilor interpreți și producătorilor de
fonograme, până la data de 25 a fiecărei luni, pentru luna
precedentă, un raport care va cuprinde:
a) lista completă în format electronic (excel, tabelar), a
fonogramelor publicate în scop comercial sau a reproducerilor
acestora radiodifuzate, conform modelului de playlist din tabelul
de mai jos. Aceste liste constituie baza de repartizare a
remunerațiilor încasate de organismele de gestiune colectivă a
drepturilor conexe prevăzute în prezenta metodologie;

Nr.
crt.

Data
difuzării

Ora
difuzării

Minute
difuzate

Secunde
difuzate

Titlul
piesei

Autorul
muzicii

Artist

Orchestră/
formație/
grup

Nr. de
artiști

Album

Nr.
catalog

Label

Producător

Țara

Anul
înregistrării

Tipul
înregistrării

1

2

3

4

5

6

7

8

9

10

11

12

13

14

15

16

17

Tipul înregistrării se referă la înregistrarea originală, remixată, remasterizată etc.
b) baza de calcul a sumelor virate.
11. Raportul va fi transmis în format electronic (excel, tabelar)
și va fi însoțit de o adresă de înaintare purtând numele
reprezentantului legal, semnătura acestuia și ștampila
utilizatorului, adresă prin care va fi confirmată pe propria
răspundere veridicitatea informațiilor ce sunt conținute în raport.
12. La solicitarea scrisă a organismelor de gestiune
colectivă, utilizatorul are obligația de a comunica acestora copii
certificate pe propria răspundere de reprezentantul legal de pe
documentele cuprinzând informațiile pe baza cărora s-a
determinat baza de calcul, copii certificate de pe documentele

necesare pentru determinarea cuantumului remunerațiilor,
precum și informațiile aferente privind fonogramele utilizate.
Utilizatorul care a primit din partea organismelor de gestiune
colectivă o asemenea cerere va avea un termen de maximum
10 zile pentru pregătirea și transmiterea documentației solicitate.
13. Organismele de gestiune colectivă au dreptul să ceară un
audit extern pentru examinarea corectitudinii calculării
remunerației, de către un auditor agreat de toate părțile.
14. Gradul de utilizare a fonogramelor publicate în scop
comercial și a reproducerilor acestora de către posturile de radio

* Ponderea muzicii în programe se determină prin raportarea duratei cumulate a fonogramelor publicate în scop comercial sau a reproducerilor acestora
care au fost radiodifuzate de utilizator la durata totală de emisie a postului de radio respectiv.

14

MONITORUL OFICIAL AL ROMÂNIEI, PARTEA I, Nr. 668/30.IX.2010

va putea fi determinat de organismele de gestiune colectivă
desemnate de ORDA drept colectoare pentru artiștii interpreți
sau executanți și pentru producătorii de fonograme, în mod
direct ori prin comandarea de monitorizări ale activității de
radiodifuzare a utilizatorilor.
15. Pentru nerespectarea obligațiilor prevăzute de prezenta
metodologie, utilizatorii datorează triplul sumelor legal datorate
pentru tipul de utilizare ce a făcut obiectul faptei ilicite, în
condițiile art. 139 alin. (2) lit. b) din Legea nr. 8/1996, cu
modificările și completările ulterioare.
16. Prezenta metodologie va putea fi modificată numai după
3 ani de la data publicării sale în Monitorul Oficial al României,
Partea I, cu excepția cazului în care dispozițiile Legii nr. 8/1996,
cu modificările și completările ulterioare, sunt modificate înainte
de împlinirea acestui termen, caz în care organismele de
gestiune colectivă sau utilizatorii vor putea solicita inițierea unei
noi proceduri de negociere și înainte de împlinirea termenului
de 3 ani.”
Prin întâmpinarea comună depusă, SRR și ARCA au invocat
excepția lipsei calității procesuale active a reclamantelor,
întemeiată în esență pe ideea gestiunii colective facultative
aplicabilă în cauză coroborată cu lipsa dovezii mandatului de
reprezentare.
Pe fondul cauzei cele două pârâte au criticat metodologia
propusă de reclamante, considerând că aceasta extinde în mod
nelegal obligația de plată a remunerației la toate fonogramele
publicate în scop comercial și nu se rezumă la cele aflate în
repertoriul gestionat de către organismele de gestiune colectivă.
Totodată au fost aduse critici și cu privire la modalitatea de
calcul progresivă, în trepte, în raport cu ponderea utilizării
muzicii în programele radiodifuzorilor, precum și cu privire la
procentele aplicate pe fiecare treaptă a ponderilor.
Pârâta, FM KISS FM, printr-o adresă depusă la dosarul
cauzei, arată că subscrie la întâmpinarea depusă de ARCA și
SRR.
Prin întâmpinarea comună depusă de S.C. Radio XXI — S.A.
și Europa FM, aceste două pârâte, în esență, formulează
aceleași critici ca și pârâtele ARCA și SRR, respectiv cele
referitoare la modalitatea de calcul și procentele aplicabile.
De asemenea, susțin excepția lipsei calității procesuale
active a reclamantelor ARCA și SRR.
Analizând întregul material probator, completul de arbitri
reține următoarele:
Cu privire la excepția lipsei calității procesuale active a
reclamantelor CREDIDAM și UPFR, excepție invocată de
pârâtele SRR și ARCA și susținută de către celelalte pârâte,
completul de arbitri urmează a o respinge, având în vedere că
legitimitatea procesuală activă a reclamantelor este conferită de
dispozițiile Legii nr. 8/1996, cu modificările și completările
ulterioare, care reglementează procedura de negociere a
metodologiei privind remunerația echitabilă și procedura de
arbitraj.
Astfel, art. 1311 alin. (1) din Legea nr. 8/1996, cu modificările
și completările ulterioare, prevede că ăMetodologia se negociază
de către organismele de gestiune colectivă cu reprezentanții
prevăzuți la art. 131 alin. (2) lit. b)...”.
UPFR și CREDIDAM sunt organisme de gestiune colectivă
înființate prin Sentința civilă nr. 136 din 11 iunie 1996, pronunțată
de Judecătoria Sectorului 1 București, respectiv prin Sentința
civilă nr. 207 din 19 septembrie 1996, pronunțată de Judecătoria
Sectorului 1 București.
Ambele organisme au fost desemnate drept colectori în baza
Deciziei directorului general al Oficiului Român pentru Drepturile
de Autor nr. 185/2005 privind desemnarea organismelor de
gestiune colectivă Centrul Român pentru Administrarea
Drepturilor Artiștilor Interpreți (CREDIDAM) drept colector al
remunerațiilor cuvenite artiștilor interpreți sau executanți pentru

radiodifuzarea fonogramelor publicate în scop comercial sau a
reproducerilor acestora și Uniunea Producătorilor de
Fonograme din România (UPFR) drept colector al remunerațiilor
cuvenite producătorilor de fonograme pentru radiodifuzarea
fonogramelor publicate în scop comercial sau a reproducerilor
acestora și a Deciziei directorului general al Oficiului Român
pentru Drepturile de Autor nr. 104/2005 pentru publicarea
Metodologiei privind remunerația datorată artiștilor interpreți sau
executanți și producătorilor de fonograme pentru radiodifuzarea
fonogramelor publicate în scop comercial sau a reproducerilor
acestora de către organismele de radiodifuziune și de
televiziune, prin gestiune colectivă obligatorie.
Prin urmare, susținerile utilizatorilor potrivit cărora lipsa
calității procesuale active ar depinde de calificarea tipului de
gestiune aplicabil în cauză ca fiind gestiune colectivă facultativă
sunt irelevante, în condițiile în care textul de lege nominalizează
expres care sunt părțile ce participă la negocierea
metodologiilor, precum și la procedura de arbitraj.
Pe fondul cauzei, completul de arbitraj reține:
Cu privire la pct. 1 din metodologia propusă de către
reclamante, se impun următoarele precizări:
Legea nr. 8/1996, cu modificările și completările ulterioare,
utilizează în conținutul său [art. 1231 alin. (1) lit. f) și art. 1232
alin. (1) lit. f)] sintagmele fonograme de comerț și fonograme
publicate în scop comercial, fără însă a le defini.
Pentru a defini cele două noțiuni, apreciem că trebuie avut în
vedere regimul juridic diferit pe care legiuitorul li-l consacră.
Astfel, în privința fonogramelor de comerț, regimul gestiunii
colective este obligatoriu, spre deosebire de cazul fonogramelor
publicate în scop comercial, unde regimul de gestiune colectivă
este facultativ.
Pornind de la această delimitare, considerăm că
obligativitatea gestiunii colective este justificată de existența
acelor situații în care modul de exploatare a operelor sau a
prestațiilor face imposibilă urmărirea individuală a dreptului
privind remunerația echitabilă, ipoteză corespunzătoare noțiunii
ăfonogramă de comerț”.
Dimpotrivă, gestiunea colectivă facultativă corespunde
ipotezei în care modul de exploatare a operelor sau prestațiilor
permite urmărirea individuală a dreptului privind remunerația
echitabilă, ipoteză corespunzătoare noțiunii ăfonogramă
publicată în scop comercial”.
Față de criteriile mai sus enunțate, completul de arbitraj
apreciază că prin sintagma fonogramă de comerț se înțelege
acea fonogramă ce se comunică public sau se radiodifuzează
de acea categorie de utilizatori în raport cu care este imposibilă
exercitarea în mod individual a dreptului la remunerație
echitabilă de către titularii drepturilor conexe dreptului de autor;
prin sintagma fonogramă publicată în scop comercial se înțelege
acea fonogramă ce se comunică public sau se radiodifuzează
de acea categorie de utilizatori în raport cu care este posibilă
exercitarea în mod individual a dreptului la remunerație
echitabilă de către titularii drepturilor conexe dreptului de autor.
În speță, apreciem că este vorba despre dreptul la
remunerație echitabilă pentru utilizarea fonogramelor publicate
în scop comercial de către societățile de radiodifuziune, astfel că
gestiunea colectivă a acestui drept este una facultativă, potrivit
prevederilor art. 1232 alin. (1) lit. f) din Legea nr. 8/1996, cu
modificările și completările ulterioare.
De aceea se impune modificarea pct. 1 din metodologia
propusă de reclamante în sensul adăugării următoarelor condiții:
a) sunt utilizate fonograme care se află în repertoriul
gestionat de organismele de gestiune colectivă respective, pe
baza mandatului sau a contractelor de reprezentare
date/încheiate în condițiile legii;
b) organismul de radiodifuziune nu este îndreptățit ca, pentru
anumite fonograme utilizate, să gestioneze el însuși drepturile

MONITORUL OFICIAL AL ROMÂNIEI, PARTEA I, Nr. 668/30.IX.2010
conexe cuvenite artiștilor interpreți sau executanți ori
producătorilor de fonograme, pe baza unui mandat sau contract
de reprezentare ori în baza legii.
Cu privire la pct. 2 din metodologia propusă de reclamante,
completul arbitral constată întemeiate criticile aduse de pârâtele
SRR și ARCA în sensul că, potrivit dispozițiilor art. 98 și 105 din
Legea nr. 8/1996, cu modificările și completările ulterioare,
pentru utilizarea prin radiodifuzare, artiștii interpreți sau
executanți și producătorii de fonograme au un drept la
remunerație echitabilă, nu și un drept de a autoriza sau de a
interzice.
Pct. 3 din metodologia propusă de reclamante urmează a fi
înlăturat deoarece contravine dispozițiilor legale, metodologia
privind exercitarea dreptului la remunerația unică echitabilă nu
trebuie să includă prevederi privind obținerea autorizării
radiodifuzării fonogramelor.
Referitor la remunerația prevăzută la pct. 4 din metodologia
propusă de reclamante, completul de arbitraj consideră că se
impune renunțarea la utilizarea criteriului ponderii graduale pe
trei nivele a muzicii în programe, urmând să se plătească o
remunerație unică, prin aplicarea la totalul veniturilor brute
lunare (fără TVA) obținute din activitatea de radiodifuzare a unui
cuantum de 2,5% ce corespunde unei utilizări a fonogramelor
într-o pondere de 100% din totalul timpului de emisie, după
formula: x = 2,5y/100, unde x reprezintă remunerația unică
echitabilă cuvenită interpreților și producătorilor de fonograme,
iar y este ponderea radiodifuzării trimestriale a fonogramelor în
cazul fiecărui utilizator.
Propunerea prezentată de reclamante privind o remunerație
în 3 trepte procentuale contravine art. 1311 alin. (2) din Legea
nr. 8/1996, cu modificările și completările ulterioare.
Cuantumul de 2,5% reprezintă o remunerație echitabilă și
rezonabilă, ce corespunde și nivelului practicat în țări europene
cu un grad de dezvoltare asemănătoare României. La stabilirea
acestui procent s-au avut în vedere și studiul Federației

15

Internaționale a Industriei Fonografice, depus de către UPFR și
CREDIDAM, precum și studiul Ministerului Culturii din
Danemarca, depus de către pârâtele SRR și ARCA.
Aceeași este rațiunea pentru care pct. 6 din metodologia
propusă de reclamante va fi modificat în sensul că sumele
rezultate din aplicarea procentului la baza de calcul nu pot fi mai
mici decât echivalentul în lei, la cursul BNR din ziua scadenței,
a 500 de euro pe trimestru.
În ceea ce privește pct. 5 din metodologia propusă, se
elimină fraza finală deoarece, în lipsa veniturilor, devin aplicabile
prevederile stabilite la pct. 6 din metodologia propusă de
reclamante (remunerația minimă datorată).
Față de forma propusă de reclamante la pct. 7 din
metodologie, opinia completului este în sensul menținerii
acesteia, justificat de faptul că, potrivit legislației fiscale
aplicabile, remunerația datorată nu este exclusă de la plata TVA.
Pct. 8, 9, 10, 11 și 12 din metodologia propusă de reclamante
se mențin în forma propusă, nefiind contestate de pârâte.
Pct. 13 din metodologia propusă de reclamante se menține
în forma propusă. Inserarea în textul metodologiei a obligației
de plată a auditului extern (modificare propusă prin întâmpinare
de către S.C. Radio XXI S.A. și Europa FM) ar fi ineficientă în
condițiile în care auditul profită părții care a solicitat-o.
Ca urmare a modificărilor aduse pct. 4 din metodologia
propusă de reclamante, prin renunțarea la utilizarea criteriului
ponderii progresivă, în trepte, a muzicii în programe, prevederile
pct. 14 din metodologia propusă de reclamante urmează a fi
eliminat, întrucât a rămas fără obiect.
Aceeași soluție de eliminare se impune și în cazul pct. 15 din
metodologia propusă de reclamante întrucât prin menținerea
prevederilor pct. 9 din metodologia propusă de reclamante s-a
stabilit deja care este sancțiunea pentru întârzierile la plată.
Pe cale de consecință, metodologia va fi renumerotată.

PENTRU ACESTE MOTIVE
COMPLETUL DE ARBITRAJ
H O T Ă R Ă Ș T E:

Respinge excepția lipsei calității procesuale active a CREDIDAM, cu sediul în str. Jules Michelet nr. 15—17, et. 2, ap. 11,
sectorul 1, București, și a UPFR, cu sediul în str. Nicolae Titulescu nr. 88, sectorul 1, București, ca neîntemeiată.
Admite în parte cererea de arbitraj introdusă de reclamantele UPFR și CREDIDAM în contradictoriu cu pârâtele SRR, cu
sediul în str. General Berthelot nr. 60—64, sectorul 1, București, ARCA, cu sediul în intrarea Victor Eftimiu nr. 5—7, et. 9, ap. 58,
sectorul 1, București, S.C. Radio XXI — S.A., cu sediul în str. Horia Măcelariu nr. 36—38, sectorul 1, București, Europa FM, cu
sediul în str. Horia Măcelariu nr. 36—38, sectorul 1, București, și FM KISS FM, cu sediul în bd. Dimitrie Pompei nr. 9—9A,
clădirea 20, et. 8, sectorul 2, București.
Stabilește următoarea:
METODOLOGIE

privind remunerația datorată artiștilor interpreți sau executanți și producătorilor de fonograme
pentru radiodifuzarea fonogramelor publicate în scop comercial ori a reproducerilor acestora
de către organismele de radiodifuziune
1. Pentru utilizarea directă sau indirectă a fonogramelor
publicate în scop comercial ori a reproducerilor acestora prin
radiodifuzare, organismele de radiodifuziune au obligația să
plătească o remunerație unică echitabilă organismelor de
gestiune colectivă ale artiștilor interpreți sau executanți și
producătorilor de fonograme, dar numai în condițiile în care:
a) sunt utilizate fonograme care se află în repertoriul
gestionat de organismele de gestiune colectivă respective, pe
baza mandatului sau contractelor de reprezentare
date/încheiate în condițiile legii;
b) organismul de radiodifuziune nu este îndreptățit ca pentru
anumite fonograme utilizate să gestioneze el însuși drepturile
conexe cuvenite artiștilor interpreți sau executanți ori

producătorilor de fonograme, pe baza unui mandat sau contract
de reprezentare ori în baza legii.
2. Utilizarea prin radiodifuzare a fonogramelor publicate în
scop comercial sau a reproducerilor acestora, aduse anterior la
cunoștință publică și ale căror drepturi conexe patrimoniale se
află în termenele de protecție prevăzute de lege, de către
organismele de radiodifuziune, dă naștere obligației
radiodifuzorului la plata unei remunerații echitabile către
organismele de gestiune colectivă.
3. Organismele de radiodifuziune au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și
producătorii de fonograme o remunerație reprezentând drepturi

16

MONITORUL OFICIAL AL ROMÂNIEI, PARTEA I, Nr. 668/30.IX.2010

conexe patrimoniale pentru utilizarea fonogramelor publicate în
scop comercial sau a reproducerilor acestora, calculată prin
aplicarea la totalul veniturilor brute lunare obținute din activitatea
de radiodifuzare (publicitate și barter) a unui cuantum de 2,5%
în cazul unei utilizări a fonogramelor în pondere de 100% din
totalul timpului de emisie a programelor. În cazul unei utilizări
mai reduse, cuantumul de 2,5% se reduce direct proporțional
cu ponderea timpului de utilizare a fonogramelor în raport cu
timpul total de emisie a programelor.
4. Baza de calcul asupra căreia se aplică cuantumul de 2,5%
o constituie totalitatea veniturilor brute lunare, mai puțin taxa pe
valoarea adăugată, obținute de utilizatori din activitatea de
radiodifuzare incluzând, dar fără a se limita la acestea, veniturile
din publicitate, barter, abonamente, anunțuri și informații, apeluri
telefonice și SMS-uri suprataxate, sponsorizări, concursuri și
jocuri radiodifuzate, închirieri spații de emisie, alte contribuții
financiare, autorizații de recepție, venituri din radiodifuzări
realizate la comandă, venituri provenite din asocieri sau alte
activități corelate cu cea de radiodifuzare.
5. Sumele rezultate din aplicarea procentelor la baza de
calcul nu pot fi mai mici decât echivalentul în lei a
500 euro/trimestru calculat la cursul BNR din ziua scadenței,

reprezentând remunerația minimă datorată de utilizatori pentru
fiecare post de radio deținut.
6. Remunerațiilor prevăzute de prezenta metodologie li se
adaugă și cota de TVA.
7. Remunerația se plătește trimestrial, până la data de 26 a
primei luni următoare trimestrului pentru care este datorată.
8. Pentru întârzieri la plată, utilizatorii datorează penalizări
de 0,1% aferente sumelor neachitate la termen, pe zi de
întârziere.
9. Utilizatorii au obligația să transmită organismelor de
gestiune colectivă ale artiștilor interpreți și producătorilor de
fonograme, până la data de 25 a fiecărei luni, pentru luna
precedentă, un raport care va cuprinde:
a) lista completă în format electronic (excel, tabelar) a
fonogramelor publicate în scop comercial sau a reproducerilor
acestora radiodifuzate, conform modelului de playlist din tabelul
de mai jos. Aceste liste constituie baza de repartizare a
remunerațiilor încasate de organismele de gestiune colectivă a
drepturilor conexe prevăzute în prezenta metodologie;

Nr.
crt.

Data
difuzării

Ora
difuzării

Minute
difuzate

Secunde
difuzate

Titlul
piesei

Autorul
muzicii

Artist

Orchestră/
formație/
grup

Nr. de
artiști

Album

Nr.
catalog

Label

Producător

Țara

Anul
înregistrării

Tipul
înregistrării

1

2

3

4

5

6

7

8

9

10

11

12

13

14

15

16

17

Tipul înregistrării se referă la înregistrarea originală, remixată, remasterizată etc.
colectivă o asemenea cerere va avea un termen de maximum
b) baza de calcul a sumelor virate.
10. Raportul va fi transmis în format electronic (excel, 10 zile pentru pregătirea și transmiterea documentației solicitate.
tabelar) și va fi însoțit de o adresă de înaintare, purtând numele
12. Organismele de gestiune colectivă au dreptul să ceară un
reprezentantului legal, semnătura acestuia și ștampila audit extern pentru examinarea corectitudinii calculării
utilizatorului, adresă prin care va fi confirmată pe propria remunerației, de către un auditor agreat de toate părțile.
răspundere veridicitatea informațiilor ce sunt conținute în raport.
13. Prezenta metodologie va putea fi modificată numai după
11. La solicitarea scrisă a organismelor de gestiune colectivă,
3 ani de la data publicării sale în Monitorul Oficial al României,
utilizatorul are obligația de a comunica acestora copii certificate
pe propria răspundere de reprezentantul legal de pe Partea I, cu excepția cazului în care dispozițiile Legii nr. 8/1996,
documentele cuprinzând informațiile pe baza cărora s-a cu modificările și completările ulterioare, sunt modificate înainte
determinat baza de calcul, copii certificate de pe documentele de împlinirea acestui termen, caz în care organismele de
necesare pentru determinarea cuantumului remunerațiilor, gestiune colectivă sau utilizatorii vor putea solicita inițierea unei
precum și informațiile aferente privind fonogramele utilizate. noi proceduri de negociere și înainte de împlinirea termenului
Utilizatorul care a primit din partea organismelor de gestiune de 3 ani.
Pronunțată astăzi, 22 septembrie 2010, la sediul ORDA din București, Str. Transilvaniei nr. 2, sectorul 3.
Executorie de la data publicării sale în Monitorul Oficial al României, Partea I.
Cu apel în termen de 30 de zile de la data publicării în Monitorul Oficial al României, Partea I.
Completul de arbitraj:
Țiclea Alexandru — președinte
Gozia Dan Cristian — arbitru
David Alice Mihaela — arbitru
Ciuraru Remus — arbitru
Știolică Florin — arbitru
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 668/30.IX.2010 conține 16 pagini.

Prețul: 3,20 lei

&JUYDGY|446540]
ISSN 1453—4495

