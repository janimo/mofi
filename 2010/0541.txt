Anul 178 (XXII) — Nr. 541

PARTEA I

LEGI, DECRETE, HOTĂRÂRI ȘI ALTE ACTE

Marți, 3 august 2010

SUMAR

Pagina
DECIZII ALE CURȚII CONSTITUȚIONALE
Decizia nr. 781 din 3 iunie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 24/2005 pentru modificarea și
completarea Legii nr. 571/2003 privind Codul fiscal și
ale Hotărârii Guvernului nr. 610/2005 pentru
modificarea și completarea Normelor metodologice de
aplicare a Legii nr. 571/2003 privind Codul fiscal,
aprobate prin Hotărârea Guvernului nr. 44/2004........
Decizia nr. 827 din 22 iunie 2010 referitoare la excepția de
neconstituționalitate a dispozițiilor art. 198 alin. 4 lit. h)
și art. 199 alin. 2 și 3 din Codul de procedură penală
Decizia nr. 832 din 22 iunie 2010 referitoare la excepția de
neconstituționalitate a dispozițiilor art. 10 alin. (1) cu
referire la art. 2 lit. e) din Legea nr. 241/2005 pentru
prevenirea și combaterea evaziunii fiscale ................
Decizia nr. 855 din 24 iunie 2010 referitoare la excepția de
neconstituționalitate a dispozițiilor art. 215 alin. 2, 3 și
4 din Codul penal și art. 3859 alin. 1 pct. 18 din Codul
de procedură penală ..................................................
Decizia nr. 857 din 24 iunie 2010 referitoare la excepția de
neconstituționalitate a dispozițiilor Ordonanței de
urgență a Guvernului nr. 134/2005 pentru modificarea

Pagina
și completarea Ordonanței de urgență a Guvernului
nr. 43/2002 privind Direcția Națională Anticorupție,
precum și a dispozițiilor art. 17 alin. (1) lit. a) raportat
la art. 18 alin. (1) din Legea nr. 78/2000 pentru
prevenirea, descoperirea și sancționarea faptelor de
corupție ......................................................................

3–4

4–6

6–7

Decizia nr. 866 din 24 iunie 2010 referitoare la excepția de
neconstituționalitate a dispozițiilor art. 969 și art. 1020
din Codul civil, precum și ale art. 2441 din Codul de
procedură civilă ..........................................................

9–11

Decizia nr. 868 din 24 iunie 2010 referitoare la excepția de
neconstituționalitate a dispozițiilor art. 22 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

11–13

Decizia nr. 880 din 6 iulie 2010 referitoare la excepția de
neconstituționalitate a prevederilor art. 59 și art. 60 din
Codul familiei..............................................................

2–3

8–9

13–14

Decizia nr. 886 din 6 iulie 2010 referitoare la excepția de
neconstituționalitate a dispozițiilor art. 120 și art. 205
din Ordonanța Guvernului nr. 92/2003 privind Codul
de procedură fiscală ..................................................

15–16

2

MONITORUL OFICIAL AL ROMÂNIEI, PARTEA I, Nr. 541/3.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 781
din 3 iunie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 24/2005 pentru modificarea și completarea Legii nr. 571/2003 privind Codul fiscal
și ale Hotărârii Guvernului nr. 610/2005 pentru modificarea și completarea Normelor metodologice
de aplicare a Legii nr. 571/2003 privind Codul fiscal, aprobate prin Hotărârea Guvernului nr. 44/2004
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Benke Károly

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 24/2005
pentru modificarea și completarea Legii nr. 571/2003 privind
Codul fiscal și ale Hotărârii Guvernului nr. 610/2005 pentru
modificarea și completarea Normelor metodologice de aplicare
a Legii nr. 571/2003 privind Codul fiscal, aprobate prin Hotărârea
Guvernului nr. 44/2004, excepție ridicată de Societatea
Comercială ăExmitiani” — S.R.L. din Rebrișoara în Dosarul
nr. 3.384/112/2006 al Tribunalului Bistrița-Năsăud — Secția
comercială și contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 14 decembrie 2006, pronunțată în
Dosarul nr. 3.384/112/2006, Tribunalul Bistrița-Năsăud —
Secția comercială și contencios administrativ a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 24/2005 pentru modificarea și completarea Legii
nr. 571/2003 privind Codul fiscal și ale Hotărârii Guvernului
nr. 610/2005 pentru modificarea și completarea Normelor
metodologice de aplicare a Legii nr. 571/2003 privind Codul
fiscal, aprobate prin Hotărârea Guvernului nr. 44/2004,
excepție ridicată de Societatea Comercială ăExmitiani” — S.R.L.
din Rebrișoara într-o cauză având ca obiect anularea unui act
administrativ-fiscal.
În motivarea excepției de neconstituționalitate se susține
că Ordonanța de urgență a Guvernului nr. 24/2005 este
neconstituțională, întrucât pe calea ordonanței de urgență nu se
poate reglementa în domeniul legilor organice. În fine, se arată
că hotărârea Guvernului contestată este retroactivă.
Tribunalul Bistrița-Năsăud — Secția comercială și
contencios administrativ, deși a constatat existența unor
cauze de inadmisibilitate a excepției de neconstituționalitate, a
sesizat Curtea Constituțională și a apreciat că excepția ridicată
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 24/2005
pentru modificarea și completarea Legii nr. 571/2003 privind
Codul fiscal, publicată în Monitorul Oficial al României, Partea I,
nr. 263 din 30 martie 2005, și ale Hotărârii Guvernului
nr. 610/2005 pentru modificarea și completarea Normelor
metodologice de aplicare a Legii nr. 571/2003 privind Codul
fiscal, aprobate prin Hotărârea Guvernului nr. 44/2004, publicată
în Monitorul Oficial al României, Partea I, nr. 575 din 4 iulie 2005.
Dispozițiile constituționale invocate sunt cele ale art. 15
alin. (2) privind neretroactivitatea și ale art. 139 alin. (1) privind
impozitele, taxele și alte contribuții.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Ordonanța de urgență a Guvernului nr. 24/2005 a fost
abrogată prin art. II din Legea nr. 163/2005 privind aprobarea
Ordonanței de urgență a Guvernului nr. 138/2004 pentru
modificarea și completarea Legii nr. 571/2003 privind Codul
fiscal, publicată în Monitorul Oficial al României, Partea I, nr. 466
din 1 iunie 2005. În aceste condiții, excepția de
neconstituționalitate ce privește Ordonanța de urgență a
Guvernului nr. 24/2005, fiind contrară art. 29 alin. (1) din Legea
nr. 47/1992, este inadmisibilă.
Totodată, se constată că actele de reglementare secundară,
precum hotărârile Guvernului, nu pot forma obiectul controlului
de constituționalitate exercitat de Curtea Constituțională.
Aceasta din urmă are competența de a controla numai
constituționalitatea legilor și ordonanțelor. În aceste condiții,
excepția de neconstituționalitate ce privește Hotărârea
Guvernului nr. 610/2005, fiind contrară art. 29 alin. (1) din Legea
nr. 47/1992, este inadmisibilă.

MONITORUL OFICIAL AL ROMÂNIEI, PARTEA I, Nr. 541/3.VIII.2010

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor Ordonanței de urgență a Guvernului nr. 24/2005
pentru modificarea și completarea Legii nr. 571/2003 privind Codul fiscal și ale Hotărârii Guvernului nr. 610/2005 pentru modificarea
și completarea Normelor metodologice de aplicare a Legii nr. 571/2003 privind Codul fiscal, aprobate prin Hotărârea Guvernului
nr. 44/2004, excepție ridicată de Societatea Comercială ăExmitiani” — S.R.L. din Rebrișoara în Dosarul nr. 3.384/112/2006 al
Tribunalului Bistrița-Năsăud — Secția comercială și contencios administrativ.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 827
din 22 iunie 2010

referitoare la excepția de neconstituționalitate a dispozițiilor art. 198 alin. 4 lit. h)
și art. 199 alin. 2 și 3 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 198 alin. 4 lit. h) și art. 199 alin. 2 și 3 din Codul
de procedură penală, excepție ridicată de Loredana Radu în
Dosarul nr. 49.905/3/2008 al Curții de Apel București — Secția
a VIII-a de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 29 octombrie 2009, pronunțată în Dosarul
nr. 49.905/3/2008, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 198 alin. 4 lit. h) și art. 199 alin. 2 și 3 din
Codul de procedură penală. Excepția a fost ridicată de
Loredana Radu cu ocazia soluționării unei cereri de anulare a
unui act administrativ.

În motivarea excepției de neconstituționalitate autorul
acesteia susține că prevederile art. 198 alin. 4 lit. h) și art. 199
alin. 2 și 3 din Codul de procedură penală încalcă accesul liber
la justiție și condițiile și limitele restrângerii exercițiului unor
drepturi sau al unor libertăți, întrucât, în cazul în care amenda
judiciară este aplicată de procurorul care supraveghează
urmărirea penală, persoana amendată nu are posibilitatea de a
se adresa instanței de judecată, cererea de scutire de amendă
fiind de competența procurorului ierarhic superior. Consideră,
totodată, că prevederile de lege criticate permit scutirea de
amendă doar pentru inacțiuni, în condițiile în care amenda
judiciară poate fi aplicată și pentru o acțiune, așa cum este cazul
prevăzut de art. 198 alin. 4 lit. h) din Codul de procedură penală.
De asemenea, autorul excepției, care deține calitatea de
apărător, precizează că, potrivit art. 2 alin. (5) din Legea
nr. 51/1995 pentru organizarea și exercitarea profesiei de
avocat, în exercitarea dreptului de apărare, avocatul are dreptul
și obligația de a stărui pentru realizarea liberului acces la justiție
și pentru un proces echitabil.
Curtea de Apel București — Secția a VIII-a de contencios
administrativ și fiscal apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, deoarece nu contravin prevederilor
din Legea fundamentală invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 541/3.VIII.2010
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 198 alin. 4 lit. h) și art. 199 alin. 2 și 3 din Codul
de procedură penală, având următorul cuprins:
— Art. 198 alin. 4 lit. h), modificat prin Legea nr. 356/2006
pentru modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006:
ăUrmătoarele abateri săvârșite în cursul procesului penal se
sancționează cu amendă judiciară de la 500 lei la 5.000 lei: [...]
h) manifestările ireverențioase ale părților, apărătorilor acestora,
martorilor, experților, interpreților sau ale oricăror alte persoane,
față de judecător sau procuror;”;
— Art. 199 alin. 2 și 3: ăPersoana amendată poate cere
scutirea de amendă ori reducerea amenzii. Cererea de scutire
sau de reducere se poate face în termen de 10 zile de la
comunicarea ordonanței ori a încheierii de amendare.
Dacă persoana amendată justifică de ce nu a putut îndeplini
obligația sa, organul de urmărire penală sau instanța de
judecată, apreciind, dispune scutirea sau reducerea amenzii.”

În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1) și (2) privind accesul liber la justiție și ale
art. 53 alin. (2) referitoare la condițiile și limitele restrângerii
exercițiului unor drepturi sau al unor libertăți.
Examinând excepția de neconstituționalitate, Curtea
constată că prevederile art. 199 din Codul de procedură penală
au mai fost supuse controlului de constituționalitate prin
raportare la dispozițiile art. 21 alin. (1) și (2) din Legea
fundamentală, invocate și în prezenta cauză, și față de critici
similare. Astfel, prin Decizia nr. 867 din 9 octombrie 2007,
publicată în Monitorul Oficial al României, Partea I, nr. 779 din
16 noiembrie 2007, Curtea a respins ca neîntemeiată excepția
de neconstituționalitate a dispozițiilor art. 199 din Codul de
procedură penală, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.
Pentru aceleași motive, nu poate fi reținută nici critica adusă
prevederilor art. 198 alin. 4 lit. h) din Codul de procedură penală,
prin raportare la dispozițiile art. 21 alin. (1) și (2) din Legea
fundamentală.
Referitor la pretinsa încălcare a art. 53 din Constituție, aceste
prevederi sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care, potrivit celor de mai sus, nu
poate fi reținută.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 198 alin. 4 lit. h) și art. 199 alin. 2 și 3 din Codul de procedură
penală, excepție ridicată de Loredana Radu în Dosarul nr. 49.905/3/2008 al Curții de Apel București — Secția a VIII-a de contencios
administrativ și fiscal.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 832
din 22 iunie 2010

referitoare la excepția de neconstituționalitate a dispozițiilor art. 10 alin. (1) cu referire la art. 2 lit. e)
din Legea nr. 241/2005 pentru prevenirea și combaterea evaziunii fiscale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător
— judecător
— judecător
— judecător

Marinela Mincă
Oana Cristina Puică

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 cu referire la art. 2 lit. e) din Legea
nr. 241/2005 pentru prevenirea și combaterea evaziunii fiscale,
excepție ridicată de Florin-Ioan Zamfir în Dosarul
nr. 4.651/245/2006 al Curții de Apel Iași — Secția penală și
pentru cauze cu minori și de Franco-Ovidiu-Mauro Tripa în

MONITORUL OFICIAL AL ROMÂNIEI, PARTEA I, Nr. 541/3.VIII.2010
Dosarul nr. 10.381/271/2009 al Judecătoriei Oradea — Secția
penală.
La apelul nominal se prezintă personal autorul excepției
Florin-Ioan Zamfir, lipsind celelalte părți, față de care procedura
de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 8.288D/2009 și nr. 8.455D/2009 au obiect
parțial identic, pune în discuție, din oficiu, problema conexării
cauzelor.
Autorul excepției Florin-Ioan Zamfir este de acord cu
conexarea.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 8.455D/2009 la Dosarul
nr. 8.288D/2009, care este primul înregistrat.
Cauza este în stare de judecată.
Autorul excepției Florin-Ioan Zamfir solicită admiterea
excepției de neconstituționalitate, reiterând argumentele
invocate în fața Curții de Apel Iași — Secția penală și pentru
cauze cu minori, și depune note scrise.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 26 noiembrie 2009, pronunțată în Dosarul
nr. 4.651/245/2006, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 10
alin. (1) din Legea nr. 241/2005 pentru prevenirea și
combaterea evaziunii fiscale. Excepția a fost ridicată de
Florin-Ioan Zamfir cu ocazia soluționării unei cauze penale
având ca obiect săvârșirea infracțiunii de evaziune fiscală.
Prin Încheierea din 4 decembrie 2009, pronunțată în Dosarul
nr. 10.381/271/2009, Judecătoria Oradea — Secția penală a
sesizat Curtea Constituțională cu excepția de
neconstituționalitate a dispozițiilor art. 10 cu referire la
art. 2 lit. e) din Legea nr. 241/2005 pentru prevenirea și
combaterea evaziunii fiscale. Excepția a fost ridicată de
Franco-Ovidiu-Mauro Tripa cu ocazia soluționării unei cauze
penale având ca obiect săvârșirea infracțiunii de evaziune
fiscală, prevăzută și pedepsită de art. 9 alin. (1) lit. b) din Legea
nr. 241/2005.
În motivarea excepției de neconstituționalitate autorii
acesteia susțin că textele de lege criticate încalcă egalitatea în
drepturi, accesul liber la justiție, dreptul la apărare și dreptul la
un proces echitabil, întrucât cauza de reducere a pedepsei sau
de nepedepsire operează condiționat de soluționarea unei
probleme de drept extrapenal, și anume stabilirea cuantumului
prejudiciului, care constituie obiectul acțiunii civile, atrăgând și
aplicarea dispozițiilor din Codul fiscal și din Codul de procedură
fiscală referitoare la obligațiile fiscale.
Curtea de Apel Iași — Secția penală și pentru cauze cu
minori apreciază că excepția de neconstituționalitate este
neîntemeiată.
Judecătoria Oradea — Secția penală nu și-a exprimat
opinia cu privire la excepția de neconstituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată, deoarece dispozițiile de lege criticate nu contravin
prevederilor din Legea fundamentală invocate.

5

Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit Încheierii de sesizare din 4 decembrie 2009,
pronunțată de Judecătoria Oradea — Secția penală, obiectul
excepției de neconstituționalitate îl constituie dispozițiile art. 10
cu referire la art. 2 lit. e) din Legea nr. 241/2005 pentru
prevenirea și combaterea evaziunii fiscale, publicată în
Monitorul Oficial al României, Partea I, nr. 672 din 27 iulie 2005.
Însă din notele scrise ale autorului excepției Franco-OvidiuMauro Tripa reiese că acesta critică doar prevederile alin. (1) al
art. 10 cu referire la art. 2 lit. e) din Legea nr. 241/2005. Prin
urmare, Curtea se va pronunța numai asupra constituționalității
dispozițiilor art. 10 alin. (1) cu referire la art. 2 lit. e) din Legea
nr. 241/2005, care au următorul cuprins:
— Art. 2 lit. e): ăÎn înțelesul prezentei legi, termenii și
expresiile de mai jos se definesc după cum urmează: [...]
e) obligații fiscale — obligațiile prevăzute de Codul fiscal și de
Codul de procedură fiscală;”;
— Art. 10 alin. (1): ăÎn cazul săvârșirii unei infracțiuni de
evaziune fiscală prevăzute de prezenta lege, dacă în cursul
urmăririi penale sau al judecății, până la primul termen de
judecată, învinuitul ori inculpatul acoperă integral prejudiciul
cauzat, limitele pedepsei prevăzute de lege pentru fapta
săvârșită se reduc la jumătate. Dacă prejudiciul cauzat și
recuperat în aceleași condiții este de până la 100.000 euro, în
echivalentul monedei naționale, se poate aplica pedeapsa cu
amenda. Dacă prejudiciul cauzat și recuperat în aceleași condiții
este de până la 50.000 euro, în echivalentul monedei naționale,
se aplică o sancțiune administrativă, care se înregistrează în
cazierul judiciar.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 4 alin. (2) privind egalitatea între cetățeni, ale art. 16 alin. (1)
referitoare la egalitatea în drepturi, ale art. 21 privind accesul
liber la justiție și ale art. 24 referitoare la dreptul la apărare,
precum și a prevederilor art. 6 paragraful 1 și paragraful 3 lit. c)
privind dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 10 alin. (1) din Legea nr. 241/2005 au
fost supuse în numeroase rânduri controlului instanței de
contencios constituțional, prin raportare la aceleași prevederi
din Constituție și din Convenția pentru apărarea drepturilor
omului și a libertăților fundamentale invocate și în prezenta
cauză și cu motivări similare. Astfel, prin Decizia nr. 1.053 din
9 octombrie 2008, publicată în Monitorul Oficial al României,
Partea I, nr. 767 din 14 noiembrie 2008, și prin Decizia nr. 1.594
din 26 noiembrie 2009, publicată în Monitorul Oficial al
României, Partea I, nr. 32 din 15 ianuarie 2010, Curtea a respins
ca neîntemeiată excepția de neconstituționalitate a dispozițiilor
de lege criticate, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.
Pentru aceleași motive, nici dispozițiile art. 2 lit. e) din Legea
nr. 241/2005, față de care nu au fost formulate critici separate,
nu aduc vreo atingere dispozițiilor din Constituție și din
Convenția pentru apărarea drepturilor omului și a libertăților
fundamentale invocate.

6

MONITORUL OFICIAL AL ROMÂNIEI, PARTEA I, Nr. 541/3.VIII.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) cu referire la art. 2 lit. e) din Legea nr. 241/2005
pentru prevenirea și combaterea evaziunii fiscale, excepție ridicată de Florin-Ioan Zamfir în Dosarul nr. 4.651/245/2006 al Curții
de Apel Iași — Secția penală și pentru cauze cu minori și de Franco-Ovidiu-Mauro Tripa în Dosarul nr. 10.381/271/2009 al
Judecătoriei Oradea — Secția penală.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 855
din 24 iunie 2010

referitoare la excepția de neconstituționalitate a dispozițiilor art. 215 alin. 2, 3 și 4 din Codul penal
și art. 3859 alin. 1 pct. 18 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 2, 3 și 4 din Codul penal și art. 3859
alin. 1 pct. 18 din Codul de procedură penală, excepție ridicată
de Cezar Adrian Lăzurcă în Dosarul nr. 14/333/2003 al Curții de
Apel Iași — Secția penală și pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2009, pronunțată în
Dosarul nr. 14/333/2003, Curtea de Apel Iași — Secția penală
și pentru cauze cu minori a sesizat Curtea Constituțională
cu excepția de neconstituționalitate a prevederilor art. 215
alin. 2, 3 și 4 din Codul penal și art. 3859 alin. 1 pct. 18 din
Codul de procedură penală, excepție ridicată de Cezar Adrian
Lăzurcă în dosarul de mai sus.
În motivarea excepției de neconstituționalitate autorul
acesteia susține că prevederile art. 215 alin. 2—4 din Codul

penal încalcă dispozițiile constituționale ale art. 11 și 20, prin
raportare la art. 1 din Protocolul nr. 4 adițional la Convenția
pentru apărarea drepturilor omului și a libertăților fundamentale,
precum și ale art. 45 și art. 135 alin. (2) lit. a) din Constituție,
deoarece se incriminează fapte ce țin de activitatea comercială.
Dispozițiile art. 3859 alin. 1 pct. 18 din Codul de procedură
penală contravin prevederilor constituționale ale art. 21 alin. (3)
și art. 24 alin. (1), precum și celor ale art. 6 paragraful 1 din
Convenția pentru apărarea drepturilor omului și a libertăților
fundamentale, deoarece constatările de fapt sunt un atribut ce
cade în sarcina exclusivă a instanței de fond, nefiind supuse
controlului instanței de recurs. Autorul mai arată că legiuitorul ar
fi trebuit să definească ce se înțelege prin eroarea gravă de fapt,
în caz contrar aflându-ne în prezența arbitrariului, inadmisibil
într-un stat de drept.
Curtea de Apel Iași — Secția penală și pentru cauze cu
minori opinează că excepția de neconstituționalitate este
neîntemeiată, sens în care face trimitere la jurisprudența în
materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 541/3.VIII.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 2, 3 și 4 din Codul penal — Înșelăciunea
și art. 3859 alin. 1 pct. 18 din Codul de procedură penală cu
denumirea marginală Cazurile în care se poate face recurs, care
au următorul conținut:
— Art. 215 alin. 2—4 din Codul penal: ăÎnșelăciunea
săvârșită prin folosire de nume sau calități mincinoase ori de
alte mijloace frauduloase se pedepsește cu închisoare de la 3 la
15 ani. Dacă mijlocul fraudulos constituie prin el însuși o
infracțiune, se aplică regulile privind concursul de infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia sau
acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.”;
— Art. 3859 alin. 1 pct. 18 din Codul de procedură penală:
ă(1) Hotărârile sunt supuse casării în următoarele cazuri:
[...]
18.când s-a comis o eroare gravă de fapt, având drept
consecință pronunțarea unei hotărâri greșite de achitare sau de
condamnare;”.
Examinând excepția de neconstituționalitate, Curtea
constată că prin Decizia nr. 566 din 27 octombrie 2005, publicată
în Monitorul Oficial al României, Partea I, nr. 982 din 4 noiembrie
2005,
a
respins
ca
neîntemeiată
excepția
de
neconstituționalitate a dispozițiilor art. 215 alin. 2 și 3 din Codul
penal, statuând că ăînșelăciunea, în oricare dintre variantele
sale, este o infracțiune contra patrimoniului, constând în
înșelarea încrederii participanților la raporturile juridice
patrimoniale, fapt absolut intolerabil în cadrul acestora. În toate
sistemele de drept înșelăciunea ori escrocheria este o faptă
incriminată și sever sancționată. Scopul acestei reglementări
este acela de a-i proteja pe cei ce își exercită cu bună-credință
drepturile și libertățile economice, comerciale, inclusiv pe cele
contractuale. Nu poate fi confundată infracțiunea de înșelăciune
cu neexecutarea unei obligații contractuale.

7

[...] Drept urmare, prin încriminarea ca infracțiune de
înșelăciune a faptei săvârșite prin folosire de nume sau calități
mincinoase ori de alte mijloace frauduloase, precum și a faptei
de inducere sau menținere în eroare a unei persoane cu prilejul
încheierii sau executării unui contract, săvârșită în așa fel încât,
fără această eroare, cel înșelat nu ar fi încheiat sau executat
contractul în condițiile stipulate, textul de lege criticat nu încalcă
prevederile art. 11 și 20 din Legea fundamentală, referitoare la
«dreptul internațional și dreptul intern», respectiv la «tratatele
internaționale privind drepturile omului».
Cu privire la încălcarea dispozițiilor constituționale ale art. 45
referitoare la libertatea economică și ale art. 135 alin. (2) lit. a)
referitoare la asigurarea de către statul român a libertății
comerțului, este de observat că, astfel cum rezultă din chiar
conținutul textului criticat, elementul material al infracțiunii de
înșelăciune are drept premisă o acțiune și, respectiv, o omisiune,
care induce cocontractantul într-o eroare determinantă la
încheierea ori executarea actului. Dacă eroarea nu ar fi existat,
contractul nu s-ar fi încheiat sau executat în condițiile respective.
Prin urmare, nu poate fi confundată infracțiunea de înșelăciune
cu neexecutarea unei obligații contractuale. De aceea,
invocarea dispozițiilor constituționale menționate, precum și a
celor ale art. 1 din Protocolul adițional nr. 4 la Convenția pentru
apărarea drepturilor omului și a libertăților fundamentale,
privitoare la interzicerea privării de libertate pentru datorii, este
nepertinentă.”
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Cât privește excepția de neconstituționalitate a dispozițiilor
art. 3859 alin. 1 pct. 18 din Codul de procedură penală, Curtea
constată că, în realitate, autorul excepției este nemulțumit nu de
conținutul reglementării, ci de lipsa din conținut a anumitor
precizări care să permită judecătorului din recurs să cenzureze
constatările de fapt. Rezultă așadar că se critică o omisiune de
reglementare.
Curtea s-a mai pronunțat asupra unor excepții de
neconstituționalitate ce vizau omisiuni de reglementare care,
ipso facto, nu afectau în mod direct vreo normă constituțională,
statuând în mod constant că jurisdicția constituțională nu se
poate substitui legiuitorului pentru adăugarea unor noi prevederi
celor instituite și, de aceea, critica de neconstituționalitate prin
omisiune este inadmisibilă. Altminteri, un astfel de control ar
reprezenta o ingerință în sfera atribuțiilor Parlamentului, care,
potrivit art. 61 alin. (1) teza a doua din Constituție, este unica
autoritate legiuitoare a țării.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 215 alin. 2, 3 și 4 din Codul penal, excepție ridicată de Cezar
Adrian Lăzurcă în Dosarul nr. 14/333/2003 al Curții de Apel Iași — Secția penală și pentru cauze cu minori.
2. Respinge ca inadmisibilă excepția de neconstituționalitate a dispozițiilor art. 3859 alin. 1 pct. 18 din Codul de procedură
penală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 541/3.VIII.2010
CURTEA CONSTITUȚIONALĂ

D E C I Z I A Nr. 857
din 24 iunie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor art. 17 alin. (1) lit. a)
raportat la art. 18 alin. (1) din Legea nr. 78/2000 pentru prevenirea, descoperirea și sancționarea
faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 17 alin. (1) lit. a) raportat la art. 18
alin. (1) din Legea nr. 78/2000 pentru prevenirea, descoperirea
și sancționarea faptelor de corupție, excepție ridicată de
Gheorghe Dănuț Pleșa și Constantin Milu Todea în Dosarul
nr. 742/57/2009 al Curții de Apel Alba Iulia — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 742/57/2009, Curtea de Apel Alba Iulia — Secția penală a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, precum și a dispozițiilor
art. 17 alin. (1) lit. a) raportat la art. 18 alin. (1) din Legea
nr. 78/2000 pentru prevenirea, descoperirea și sancționarea
faptelor de corupție, excepție ridicată de Gheorghe Dănuț
Pleșa și Constantin Milu Todea în dosarul de mai sus.
În motivarea excepției de neconstituționalitate autorii
acesteia susțin că dispozițiile Ordonanței de urgență a
Guvernului nr. 134/2005 contravin prevederilor constituționale
ale art. 115 alin. (6) referitoare la domeniul de reglementare prin
ordonanțe de urgență. De asemenea, prevederile art. 17 alin. (1)
lit. a) raportat la art. 18 alin. (1) din Legea nr. 78/2000 contravin
dispozițiilor constituționale ale art. 21 alin. (3), art. 23 alin. (11)
și (12), art. 73 alin. (3) lit. h), art. 124 alin. (2), art. 11, art. 20,
precum și art. 6 și 7 din Convenția pentru apărarea drepturilor
omului și a libertăților fundamentale, deoarece legea specială
autorizează aplicarea prin analogie a pedepsei prevăzute la
infracțiunile din Codul penal. Or, o asemenea reglementare este
de natură a afecta principiul legalității infracțiunilor și pedepselor.

De asemenea, prin intermediul textelor criticate se stabilește în
mod nejustificat un regim juridic discriminator care afectează
dreptul la un proces echitabil și care instituie o justiție străină
principiilor referitoare la unicitate, imparțialitate și egalitate.
Curtea de Apel Alba Iulia — Secția penală opinează că
excepția de neconstituționalitate a dispozițiilor Ordonanței de
urgență a Guvernului nr. 134/2005 este întemeiată, iar excepția
de neconstituționalitate a dispozițiilor art. 17 alin. (1) lit. a)
raportat la art. 18 alin. (1) din Legea nr. 78/2000 este
neîntemeiată, sens în care face trimitere la jurisprudența
existentă în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea
nr. 54/2006, publicată în Monitorul Oficial al României, Partea I,
nr. 226 din 13 martie 2006.
De asemenea, obiect al excepției îl constituție și dispozițiile
art. 17 alin. (1) lit. a) raportat la art. 18 alin. (1) din Legea
nr. 78/2000 pentru prevenirea, descoperirea și sancționarea
faptelor de corupție, publicată în Monitorul Oficial al României,
Partea I, nr. 219 din 18 mai 2000, așa cum au fost modificate
prin Ordonanța de urgență a Guvernului nr. 124/2005, publicată
în Monitorul Oficial al României, Partea I, nr. 842 din
19 septembrie 2005, și prin Legea nr. 161/2003, publicată în
Monitorul Oficial al României, Partea I, nr. 279 din 21 aprilie
2003, care au următorul conținut:
Art. 17 alin. (1) lit. a): ă(1) În înțelesul prezentei legi,
următoarele infracțiuni sunt în legătură directă cu infracțiunile
de corupție, cu infracțiunile asimilate acestora sau cu
infracțiunile împotriva intereselor financiare ale Comunităților
Europene:

MONITORUL OFICIAL AL ROMÂNIEI, PARTEA I, Nr. 541/3.VIII.2010
a) tăinuirea bunurilor provenite din săvârșirea unei infracțiuni
prevăzute în secțiunile a 2-a și a 3-a, precum si favorizarea
persoanelor care au comis o astfel de infracțiune;”
Art. 18 alin. (1): ă(1) Infracțiunile prevăzute la art. 17 lit. a)— d1)
se sancționează cu pedepsele prevăzute în Codul penal pentru
aceste infracțiuni, al căror maxim se majorează cu 2 ani.”
Examinând excepția de neconstituționalitate, Curtea
constată că dispozițiile legale contestate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 297 din 23 martie 2010, publicată
în Monitorul Oficial al României, Partea I, nr. 328 din 18 mai
2010, Curtea Constituțională a respins ca nefondată excepția

9

de neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, iar prin Decizia nr. 973 din 25 iunie 2009,
publicată în Monitorul Oficial al României, Partea I, nr. 571 din
17 august 2009, Curtea a respins ca nefondată excepția de
neconstituționalitate a dispozițiilor art. 17 alin. 1 lit. c) raportat la
art. 18 alin. (1) din Legea nr. 78/2000.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, precum și a
dispozițiilor art. 17 alin. (1) lit. a) raportat la art. 18 alin. (1) din Legea nr. 78/2000 pentru prevenirea, descoperirea și sancționarea
faptelor de corupție, excepție ridicată de Gheorghe Dănuț Pleșa și Constantin Milu Todea în Dosarul nr. 742/57/2009 al Curții de
Apel Alba Iulia — Secția penală.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 866
din 24 iunie 2010

referitoare la excepția de neconstituționalitate a dispozițiilor art. 969 și art. 1020 din Codul civil,
precum și ale art. 2441 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 969 și art. 1020 din Codul civil, precum și ale
art. 2441 din Codul de procedură civilă, excepție ridicată de
Societatea Comercială ăMaurer&Kasper Construct” — S.R.L. din
București în Dosarul nr. 15.678/197/2009 al Judecătoriei Brașov.
La apelul nominal lipsesc părțile, față de care procedura de
citare a fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în acest sens.
C U R T E A,

având în vedere actele și lucrările dosarului, reține următoarele:
Prin Încheierea din 29 ianuarie 2010, pronunțată în Dosarul
nr. 15.678/197/2009, Judecătoria Brașov a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 969 și art. 1020 din
Codul civil, precum și ale art. 2441 din Codul de procedură
civilă, excepție ridicată de Societatea Comercială
ăMaurer&Kasper Construct” — S.R.L. din București.
În motivarea excepției de neconstituționalitate autorul
consideră că dispozițiile art. 969 din Codul civil, astfel cum sunt
redactate, îngrădesc posibilitatea părților de a se adresa
instanței de judecată, de a formula apărări, de a propune probe
și de a recurge la căile de atac prevăzute de lege. Or, instanței
de judecată i se permite să ia măsuri susceptibile a fi puse în

10

MONITORUL OFICIAL AL ROMÂNIEI, PARTEA I, Nr. 541/3.VIII.2010

executare cu ajutorul forței coercitive a statului, fără o analiză
prealabilă a pretențiilor sau apărărilor pe fond ale părților, fără
administrarea unor probe adecvate cauzei și fără verificarea
bunei-credințe sau a consimțământului părților la încheierea
actelor juridice.
În ceea ce privește dispozițiile art. 1020 din Codul civil,
acestea sunt flagrant neconstituționale, întrucât limitează dreptul
persoanei de a se adresa justiției pentru apărarea unui drept,
instanța de judecată fiind obligată să analizeze drepturile și
îndatoririle părții pornind de la existența unei clauze rezolutorii
prevăzute de lege, dar care nu se regăsește în contract. Astfel,
părților nu le este permis să demonstreze că respectiva clauză
nu a fost agreată în contract, existența clauzei fiind subînțeleasă
în mod vădit neconstituțional.
Prevederile art. 2441 din Codul de procedură civilă încalcă
dreptul părților la apărare și la un proces echitabil, reglementând
calea de atac, separată de fond, numai în cazul în care instanța
a admis cererea de suspendare, nu și când a respins-o.
Judecătoria Brașov apreciază că excepția de
neconstituționalitate este neîntemeiată, întrucât textele de lege
criticate nu aduc atingere liberului acces la justiție și nici libertății
contractuale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 969 și art. 1020 din Codul civil, precum și art. 2441 din Codul
de procedură civilă, texte de lege care au următorul conținut:
— Art. 969 din Codul civil: ăConvențiile legal făcute au putere
de lege între părțile contractante.
Ele se pot revoca prin consimțământul mutual sau din cauze
autorizate de lege.”;
— Art. 1020 din Codul civil: ăCondiția rezolutorie este
subînțeleasă totdeauna în contractele sinalagmatice, în caz
când una din părți nu îndeplinește angajamentul său.”;
— Art. 2441 din Codul de procedură civilă: ăAsupra
suspendării judecării procesului, instanța se va pronunța prin
încheiere care poate fi atacată cu recurs în mod separat, cu
excepția celor pronunțate în recurs.
Recursul se poate declara cât timp durează suspendarea
cursului judecării procesului, atât împotriva încheierii prin care
s-a dispus suspendarea, cât și împotriva încheierii prin care s-a
respins cererea de repunere pe rol a procesului.”

În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 20, art. 21, art. 24, art. 44 alin. (1), art. 45 și
art. 73 alin. (1), precum și art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate a prevederilor
art. 969 din Codul civil, Curtea reține că acestea consacră
principii importante ale dreptului civil român — principiul forței
obligatorii a convențiilor civile ăpacta sunt servanda”, principiul
libertății contractuale, principiul relativității efectelor convențiilor
și principiul irevocabilității actului juridic civil. Încheierea unei
convenții fiind guvernată de principiul libertății contractuale,
părțile pot să determine, prin voința lor, clauzele contractuale și
efectele pe care acestea urmează să le producă, conform unei
cauze morale și licite. Convenția astfel încheiată se impune
părților întocmai ca legea, având caracter obligatoriu, iar nu
facultativ.
Dispozițiile art. 1020 din Codul civil reglementează
sancțiunea pentru neexecutarea unor obligații contractuale,
recunoscând părții care și-a executat sau este gata să-și
execute obligațiile posibilitatea de a opta pentru încetarea
contractului prin rezoluțiune sau reziliere, legiuitorul realizând,
astfel, un echilibru între principiul forței obligatorii a contractului
și principiul executării în natură și cu bună-credință a obligațiilor
asumate.
Așa fiind, Curtea constată că dispozițiile criticate din Codul
civil nu numai că nu contravin prevederilor constituționale
invocate, ci, dimpotrivă, constituie expresia aplicării principiului
constituțional al garantării dreptului de proprietate și rezultatul
voinței părților contractante, exercitate în limitele legii, și
corespund exigențelor art. 57 din Constituție, care instituie
îndatorirea fundamentală a cetățenilor de a exercita drepturile și
libertățile constituționale cu bună-credință, fără încălcarea
drepturilor și libertăților celorlalți.
În ceea ce privește dispozițiile art. 2441 din Codul de
procedură civilă, Curtea reține că s-a mai pronunțat asupra unei
critici asemănătoare, prin Decizia nr. 324 din 26 noiembrie 2002,
publicată în Monitorul Oficial al României, Partea I, nr. 938 din
20 decembrie 2002, Curtea statuând că textul legal criticat nu
conține nicio dispoziție discriminatorie. Astfel, regimul juridic
diferit — constând în aceea că numai încheierea prin care s-a
dispus suspendarea judecății poate fi atacată cu recurs separat,
în vreme ce încheierea prin care s-a respins cererea de
suspendare poate fi atacată doar odată cu fondul — este
determinat de deosebirea de situații care impune soluții
legislative diferite, ambele fiind determinate de asigurarea
celerității soluționării cauzelor aflate pe rolul instanțelor.
Reglementarea procedurală dedusă controlului nu contravine
nici art. 21 din Constituție, întrucât, chiar dacă încheierea de
respingere a cererii de suspendare nu poate fi atacată cu recurs
separat, ea poate fi atacată odată cu fondul, potrivit prevederilor
art. 282 alin. 2 din Codul de procedură civilă, care constituie
reglementarea de drept comun în materie.
Soluția pronunțată de Curtea Constituțională prin decizia
menționată, precum și considerentele care au stat la baza
acesteia își păstrează valabilitatea și în cauza de față, întrucât
nu se invocă elemente noi, de natură a schimba această
jurisprudență.

MONITORUL OFICIAL AL ROMÂNIEI, PARTEA I, Nr. 541/3.VIII.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 969 și art. 1020 din Codul civil, precum și ale art. 2441 din
Codul de procedură civilă, excepție ridicată de Societatea Comercială ăMaurer&Kasper Construct” — S.R.L. din București în
Dosarul nr. 15.678/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 868
din 24 iunie 2010

referitoare la excepția de neconstituționalitate a dispozițiilor art. 22 alin. (2)
din Legea nr. 275/2006 privind executarea pedepselor și a măsurilor
dispuse de organele judiciare în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție invocată de Costică Tuiu Măndoiu în
Dosarul nr. 30.926/215/2009 al Judecătoriei Craiova.
La apelul nominal lipsește autorul excepției, față de care
procedura de citare este legal îndeplinită.
Președintele dispune să se facă apelul și în dosarele
nr. 575 D/2010, nr. 576 D/2010, nr. 675 D/2010, nr. 676 D/2010
și nr. 677 D/2010, având ca obiect aceeași excepție de
neconstituționalitate, invocată de Mara Ștefan, Ionuț Pena,
Dumitru Căpățână, Constantin Cristinel Florescu și Nicușor
Cărăuleanu în dosarele nr. 30.928/215/2009, nr. 240/215/2010,
nr. 30.927/215/2009, nr. 21.679/215/2009 și nr. 32.236/215/2009
ale Judecătoriei Craiova.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele nr. 719
D/2010, nr. 746 D/2010 și nr. 752 D/2010, având ca obiect
excepția de neconstituționalitate a dispozițiilor art. 22 alin. (2)
din Legea nr. 275/2006 privind executarea pedepselor și a
măsurilor dispuse de organele judiciare în cursul procesului
penal, excepție invocată de Florin Glăvan în Dosarul
nr. 8.341/236/2009 al Judecătoriei Giurgiu, respectiv de Ilie

Niculaie și Marin Cîrcotă în dosarele nr. 16.285/302/2009 și
nr. 39/302/2010 ale Judecătoriei Sectorului 5 București.
La apelul nominal sunt prezenți Ilie Niculaie și Marin Cîrcotă,
lipsind celălalt autor al excepției, precum și partea Penitenciarul
Giurgiu, față de care procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 574 D/2010,
nr. 575 D/2010, nr. 576 D/2010, nr. 675 D/2010, nr. 676 D/2010,
nr. 677 D/2010, nr. 719 D/2010, nr. 746 D/2010 și
nr. 752 D/2010, pune în discuție, din oficiu, problema conexării
cauzelor.
Părțile prezente nu se opun conexării cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 575 D/2010,
nr. 576 D/2010, nr. 675 D/2010, nr. 676 D/2010, nr. 677 D/2010,
nr. 719 D/2010, nr. 746 D/2010 și nr. 752 D/2010 la Dosarul
nr. 574 D/2010, care a fost primul înregistrat.
Cauza fiind în stare de judecată, președintele acordă
cuvântul autorilor excepției prezenți. Având cuvântul, Ilie Niculae
și Marin Cîrcotă arată că renunță la excepția de
neconstituționalitate.
Reprezentantul Ministerului Public solicită respingerea cererii
formulate.
Curtea constată că nu poate fi primită cererea de renunțare
formulată, având în vedere dispozițiile art. 55 din Legea
nr. 47/1992, potrivit cărora ăCurtea Constituțională, legal
sesizată, procedează la examinarea constituționalității, nefiind
aplicabile dispozițiile Codului de procedură civilă referitoare la
suspendarea, întreruperea sau stingerea procesului (...).”

12

MONITORUL OFICIAL AL ROMÂNIEI, PARTEA I, Nr. 541/3.VIII.2010

Excepția de neconstituționalitate este o excepție de ordine
publică, prin invocarea ei punându-se în discuție abaterea unor
reglementări legale de la dispozițiile Legii fundamentale, iar
soluția asupra excepției este de interes general. Așa fiind,
excepția de neconstituționalitate nu rămâne la dispoziția părții
care a invocat-o și nu este susceptibilă de acoperire nici pe
calea renunțării exprese la soluționarea acesteia de către partea
care a ridicat-o.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că textul de lege criticat nu încalcă prevederile
constituționale invocate.
C U R T E A,

având în vedere actele și lucrările dosarelor, reține următoarele:
Prin încheierile din 25 februarie 2010, 23 februarie 2010,
28 ianuarie 2010 și 4 februarie 2010, pronunțate în dosarele
nr. 30.926/215/2009, nr. 30.928/215/2009, nr. 240/215/2010,
nr. 30.927/215/2009, nr. 21.679/215/2009 și nr. 32.236/215/2009,
Judecătoria Craiova a sesizat Curtea Constituțională cu
excepția de neconstituționalitate a dispozițiilor art. 22 din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal, excepție invocată de Costică Tuiu Măndoiu,
Mara Ștefan, Ionuț Pena, Dumitru Căpățână, Constantin
Cristinel Florescu și Nicușor Cărăuleanu.
Prin Încheierea din 2 decembrie 2009, pronunțată în Dosarul
nr. 8.341/236/2009, Judecătoria Giurgiu a sesizat Curtea
Constituțională cu excepția de neconstituționalitate a
dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Florin Glăvan.
Prin încheierile din 23 februarie 2010 și 17 martie 2010,
pronunțate în dosarele nr. 16.285/302/2009 și nr. 39/302/2010,
Judecătoria Sectorului 5 București a sesizat Curtea
Constituțională cu excepția de neconstituționalitate a
dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de Ilie
Niculae și Marin Cîrcotă.
În motivarea excepției de neconstituționalitate, similară
în dosarele conexate, se susține, în esență, că textul de lege
criticat este neconstituțional, deoarece ăstabilirea în mod arbitrar
și pe criterii imprecis determinate nu poate decât să determine
o inegalitate a cetățenilor în fața legii, lăsată la îndemâna unui
organ de autoritate publică așa cum este Comisia de
individualizare a regimului de executare a pedepsei”. Aprecierea
că decizia o are judecătorul delegat este neconformă cu dreptul
la integritate psihică, întrucât acesta ia decizia pe baza raportului
Comisiei, care poate dispune ăîn mod excepțional”, fără
stabilirea unor limite, ce înseamnă regimul pe care urmează să
îl suporte deținutul. În aceeași măsură, analizarea de către
aceeași Comisie a naturii și modului de săvârșire a infracțiunii,
ăfără ca deținutul analizat să aibă posibilitatea depunerii de
probatorii”, reprezintă un act de ingerință în actul autorității
judiciare, nepermis într-o ordine constituțională în care separația
puterilor în stat este cuprinsă chiar în art. 1 alin. (4) din
Constituție. Se conchide în sensul că sintagma ăîn mod
excepțional” îngrădește nepermis drepturile fundamentale și se
impune înlăturarea ei.

Judecătoria Craiova apreciază că excepția de
neconstituționalitate este neîntemeiată, întrucât textul de lege
criticat nu încalcă prevederile constituționale invocate.
Judecătoria Giurgiu apreciază că excepția de
neconstituționalitate este neîntemeiată.
Judecătoria Sectorului 5 București apreciază că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Din examinarea încheierilor de sesizare, precum și a
concluziilor scrise depuse de autorii excepției în dosarele
instanțelor de judecată rezultă că în toate aceste dosare obiectul
excepției de neconstituționalitate îl constituie dispozițiile Legii
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 627 din
20 iulie 2006, cuprinse în art. 22 alin. (2), potrivit cărora, ăÎn mod
excepțional, natura și modul de săvârșire a infracțiunii, precum
și persoana condamnatului pot determina includerea persoanei
condamnate în regimul de executare imediat inferior ca grad de
severitate”, astfel încât numai cu privire la acestea Curtea
urmează a se pronunța.
În susținerea excepției se invocă dispozițiile constituționale
cuprinse în art. 1 alin. (4) privind separația puterilor în stat, în
art. 16 — Egalitatea în drepturi și în art. 22 — Dreptul la viață și
la integritate fizică și psihică.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra
constituționalității art. 22 alin. (2) din Legea nr. 275/2006, criticat
în raport cu aceleași dispoziții constituționale și cu o motivare
similară. În acest sens este Decizia nr. 1.308 din 2 decembrie
2008, publicată în Monitorul Oficial al României, Partea I, nr. 871
din 23 decembrie 2008, prin care Curtea a respins, pentru
considerentele acolo reținute, excepția de neconstituționalitate
invocată. Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
anterior, precum și considerentele care au fundamentat-o sunt
valabile și în prezenta cauză.

MONITORUL OFICIAL AL ROMÂNIEI, PARTEA I, Nr. 541/3.VIII.2010

13

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 22 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Costică Tuiu Măndoiu, Mara
Ștefan, Ionuț Pena, Dumitru Căpățână, Constantin Cristinel Florescu și Nicușor Cărăuleanu în dosarele nr. 30.926/215/2009,
nr. 30.928/215/2009, nr. 240/215/2010, nr. 30.927/215/2009, nr. 21.679/215/2009 și nr. 32.236/215/2009 ale Judecătoriei Craiova,
de Florin Glăvan în Dosarul nr. 8.341/236/2009 al Judecătoriei Giurgiu, respectiv de Ilie Niculae și Marin Cîrcotă în dosarele
nr. 16.285/302/2009 și nr. 39/302/2010 ale Judecătoriei Sectorului 5 București.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 880
din 6 iulie 2010

referitoare la excepția de neconstituționalitate a prevederilor art. 59 și art. 60 din Codul familiei
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 59 și art. 60 din Codul familiei, excepție
ridicată de Elisabeta Susana Szilagyi Kiszner în Dosarul
nr. 806/289/2009 al Tribunalului Mureș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 466 din 10 iulie 2009, pronunțată în
Dosarul nr. 806/289/2009, Tribunalul Mureș — Secția civilă a
sesizat Curtea Constituțională cu excepția de
neconstituționalitate a prevederilor art. 59 și art. 60 din
Codul familiei, excepție ridicată de Elisabeta Susana Szilagyi
Kiszner într-o cauză având ca obiect stabilire paternitate.
În motivarea excepției de neconstituționalitate se susține
că textele de lege criticate sunt neconstituționale, deoarece, prin
raportare la art. 16 din Constituție, se instituie o discriminare, în
planul drepturilor procesuale, între copilul născut în cadrul
căsătoriei și cel născut în afara acesteia. Astfel, arată că se

aduce atingere și art. 26 alin. (2) din Legea fundamentală,
întrucât copilul rezultat din afara căsătoriei este împiedicat să
promoveze o acțiune prin care să solicite stabilirea filiației sale
firești. În final, susține că textele de lege contravin și dispozițiilor
constituționale ale art. 48 alin. (3), apreciind că ăfinalitatea
urmărită de lege este ocrotirea copilului și egalitatea în drepturi
a copilului din căsătorie cu cel din afara ei”.
Tribunalul Mureș — Secția civilă consideră că excepția de
neconstituționalitate este neîntemeiată, reglementările legale
criticate fiind conforme cu Legea fundamentală. În acest context,
apreciază că dreptul și îndatorirea părinților de a asigura
creșterea, educația și instruirea copiilor, pe de o parte, cât și
egalitatea în fața legii a copiilor din afara căsătoriei cu cei din
căsătorie, pe de altă parte, sunt subsecvente stabilirii filiației
copilului și nu îndreptățesc susținerile autorului excepției, care
pretinde că aceasta ar trebui să fie permisă oricui, nu doar
mamei.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

14

MONITORUL OFICIAL AL ROMÂNIEI, PARTEA I, Nr. 541/3.VIII.2010

Obiectul excepției îl reprezintă prevederile art. 59 și art. 60
din Codul familiei, cu modificările ulterioare, care au următorul
cuprins:
— Art. 59: ă1 Acțiunea în stabilirea paternității din afara
căsătoriei aparține copilului și se pornește în numele său de
către mamă, chiar dacă este minoră, ori de reprezentantul lui
legal.
2 Dreptul de a porni acțiunea în stabilirea paternității nu trece
asupra moștenitorilor copilului; ei pot continua acțiunea pornită
de acesta.
3 Acțiunea în stabilirea paternității poate fi făcută și împotriva
moștenitorilor pretinsului tată.”;
— Art. 60: ă1 Acțiunea în stabilirea paternității din afara
căsătoriei poate fi pornită de mamă într-un termen de un an de
la nașterea copilului.
2 Dacă, în cazul prevăzut în art. 54 alin. (1), un copil a pierdut
calitatea de copil din căsătorie, prin efectul unei hotărâri
judecătorești, termenul de un an, pentru pornirea acțiunii în
stabilirea paternității din afara căsătoriei, va curge de la data
când acea hotărâre a rămas irevocabilă.
3 În cazul în care mama a conviețuit cu pretinsul tată ori dacă
acesta din urmă a prestat copilului întreținere, termenul de un an
va curge de la încetarea conviețuirii ori a întreținerii.
4 Acțiunea aparținând copilului nu se prescrie în timpul vieții
acestuia.”
Autorul excepției consideră că textele de lege criticate
contravin dispozițiilor constituționale ale art. 16 alin. (1) și (2)
privind egalitatea în drepturi, art. 26 alin. (2) referitoare la viața
intimă, familială și privată și art. 48 alin. (3) — fostul art. 44 în
Constituția înainte de republicare.
Examinând excepția de neconstituționalitate, Curtea
constată că textele de lege criticate au mai făcut obiect al
controlului de constituționalitate, prin raportare la aceleași
dispoziții constituționale ca cele invocate în prezenta cauză și
având motivări similare.
Astfel, în ceea ce privește art. 59 din Codul familiei, prin
Decizia nr. 262 din 25 septembrie 2001, publicată în Monitorul
Oficial al României, Partea I, nr. 3 din 7 ianuarie 2002, și Decizia
nr. 983 din 30 septembrie 2008, publicată în Monitorul Oficial al
României, Partea I, nr. 715 din 21 octombrie 2008, Curtea
Constituțională a statuat că acest text de lege nu contravine
dispozițiilor constituționale ale art. 16 alin. (1) și (2) privind
egalitatea în drepturi și art. 26 alin. (1) și (2) referitoare la viața
intimă, familială și privată. Astfel, Curtea a reținut că art. 59 din
Codul familiei reglementează acțiunea în stabilirea paternității
din afara căsătoriei. Aceasta este o acțiune în reclamație de
stare civilă ce are ca obiect determinarea legăturii de filiație
dintre copilul din afara căsătoriei și tatăl său. Potrivit textului de
lege criticat, acțiunea în stabilirea paternității din afara căsătoriei
aparține copilului și se poate porni în numele său de către
mamă, chiar dacă este minoră, ori de reprezentantul său legal.

Acțiunea aparține copilului, indiferent dacă este minor sau major,
și are caracter personal. Astfel, mama poate introduce acțiunea
în stabilirea paternității din afara căsătoriei, în numele copilului,
acțiunea introdusă de mamă, în nume propriu, fiind lipsită de
legitimare procesuală. Copilul cu capacitate de exercițiu
restrânsă și copilul care are capacitate de exercițiu deplină pot
introduce singuri acțiunea, deoarece aceasta are caracter
personal.
Având în vedere toate acestea, Curtea a constatat că
prevederile criticate nu aduc atingere dispozițiilor constituționale
referitoare la egalitatea în fața legii și a autorităților publice,
întrucât se aplică tuturor celor aflați în situația prevăzută în
ipoteza normei legale, fără nicio discriminare pe considerente
arbitrare, fiind totodată în acord și cu dispozițiile din Convenția
pentru apărarea drepturilor omului și a libertăților fundamentale,
referitoare la respectarea vieții private și de familie.
În ceea ce privește prevederile art. 60 din Codul familiei, prin
Decizia nr. 81 din 25 februarie 2003, publicată în Monitorul
Oficial al României, Partea I, nr. 185 din 25 martie 2003, Curtea
a reținut că termenul de prescripție prevăzut de textul de lege
criticat se fundamentează pe mai multe rațiuni, precum
necesitatea de a nu lăsa prea mult timp în suspensie starea
civilă a copilului, grija de a nu lipsi minorul de întreținerea la care
este îndreptățit din partea tatălui, valorificarea probelor existente
a căror conservare ar fi afectată de trecerea timpului sau
evitarea eventualelor scandaluri și șantaje ce ar putea fi
provocate de stabilirea stării civile a copilului.
De asemenea, cu acel prilej, Curtea a mai constatat că
instituția prescripției, în general, și termenele în raport cu care își
produce efectele aceasta nu pot fi considerate de natură să
îngrădească accesul liber la justiție, finalitatea lor fiind,
dimpotrivă, de a-l facilita, prin asigurarea unui climat de ordine,
indispensabil exercitării în condiții optime a acestui drept
constituțional, prevenindu-se eventualele abuzuri și limitându-se
efectele perturbatoare asupra stabilității și securității raporturilor
juridice civile.
Nici critica de neconstituționalitate a textului legal în raport
cu art. 48 din Constituție nu este întemeiată, întrucât art. 60 din
Codul familiei nu relevă nicio contradicție cu textul constituțional
privind familia. Dreptul și îndatorirea părinților de a asigura
creșterea, educația și instruirea copiilor, pe de o parte, cât și
egalitatea în fața legii a copiilor din afara căsătoriei cu cei din
căsătorie, pe de altă parte, sunt subsecvente stabilirii filiației
copilului și nu îndreptățesc susținerea autorului excepției, care
pretinde că aceasta ar trebui să fie permisă oricând, iar nu
limitată de un termen.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
atât soluția, cât și considerentele acestor decizii își păstrează
valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 59 și art. 60 din Codul familiei, excepție ridicată de Elisabeta
Susana Szilagyi Kiszner în Dosarul nr. 806/289/2009 al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 541/3.VIII.2010

15

CURTEA CONSTITUȚIONALĂ

D E C I Z I A Nr. 886
din 6 iulie 2010

referitoare la excepția de neconstituționalitate a dispozițiilor art. 120 și art. 205
din Ordonanța Guvernului nr. 92/2003 privind Codul de procedură fiscală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 120 și art. 205 din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăProd Art” — S.R.L. Vrâncioaia în
Dosarul nr. 1.136/91/2009 al Tribunalului Vrancea — Secția
comercială, de contencios administrativ fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate, invocând în acest sens
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2009, pronunțată în Dosarul
nr. 1.136/91/2009, Tribunalul Vrancea — Secția comercială,
de contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 120 și art. 205 din Ordonanța Guvernului
nr. 92/2003 privind Codul de procedură fiscală, excepție
ridicată de Societatea Comercială ăProd Art” — S.R.L.
Vrâncioaia într-o cauză având ca obiect anularea unui act
administrativ-fiscal.
În motivarea excepției de neconstituționalitate se susține
că este imoral ca statul să perceapă penalizări de întârziere de
la contribuabil în condițiile în care statul nu datorează dobânzi
sau majorări pentru obligațiile pe care le are de executat. Cu
privire la art. 205 din Ordonanța Guvernului nr. 92/2003 se arată
că acesta contravine legii contenciosului administrativ, iar, prin
ambiguitatea sa, încalcă și accesul liber la justiție.
Tribunalul Vrancea — Secția comercială, de contencios
administrativ
fiscal
apreciază
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
art. 120 și art. 205 din Ordonanța Guvernului nr. 92/2003 privind
Codul de procedură fiscală, republicată în Monitorul Oficial al
României, Partea I, nr. 513 din 31 iulie 2007. Aceste dispoziții
legale se referă la dobânzile de întârziere, respectiv la
posibilitatea de contestare a actelor administrativ-fiscale.
Textele constituționale invocate sunt cele ale art. 21
alin. (1)—(3) privind accesul liber la justiție și art. 56 alin. (2)
privind așezarea justă a sarcinilor fiscale. Totodată, sunt
invocate prevederile art. 6 paragraful 1 din Convenția pentru
apărarea drepturilor omului și a libertăților fundamentale privind
dreptul la un proces echitabil.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
1. Ulterior sesizării sale, noțiunea de majorări de întârziere a
fost înlocuită cu cea de dobânzi/penalități de întârziere, după
caz, iar cuantumul lor a fost diminuat la 0,05% față de 0,1% cât
era anterior sesizării Curții Constituționale. Toate aceste
modificări legislative nu afectează fondul problemei deduse
judecății Curții, astfel încât instanța constituțională este
competentă a judeca pe fond prezenta cauză.
Cu referire la critica ce privește art. 120 din Codul de
procedură fiscală, se constată că autorul excepției pornește de
la o premisă greșită, întrucât și statul datorează dobânzi în cazul
sumelor de restituit sau de rambursat de la buget conform
art. 124 din același cod.
Instituirea dobânzilor de întârziere reprezintă o măsură de
politică fiscală pe care legiuitorul a instituit-o în vederea
sancționării conduitei culpabile pe care contribuabilii o au prin
neachitarea la termenul de scadență a obligațiilor de plată.
O atare sancțiune, evident, are o repercusiune directă cu privire
la patrimoniul debitorului, însă diminuarea corespunzătoare a
patrimoniului acestuia se datorează faptei culpabile pe care a
săvârșit-o.
De asemenea, faptul că legiuitorul a stabilit nivelul dobânzilor
de întârziere la 0,05% pentru fiecare zi de întârziere nu are
relevanță constituțională din moment ce o atare valoare nu este
excesivă, ci este stabilită într-un cuantum rezonabil, dar suficient
de disuasiv pentru a nu își pierde rațiunea pentru care au fost
instituite aceste dobânzi de întârziere, și anume de a obliga
debitorii obligațiilor fiscale să își execute întru totul și până la
termenul scadent obligațiile pe care le au în raport cu bugetul de
stat.
În aceste condiții, nu se pune problema încălcării art. 56
alin. (2) din Constituție.
2. Cu referire la dispozițiile art. 205 din Codul de procedură
fiscală, Curtea s-a mai pronunțat în raport cu critici identice de
neconstituționalitate și, de fiecare dată, a constatat
constituționalitatea acestui text legal. Spre exemplu, prin Decizia
nr. 132 din 25 februarie 2010, publicată în Monitorul Oficial al

16

MONITORUL OFICIAL AL ROMÂNIEI, PARTEA I, Nr. 541/3.VIII.2010

României, Partea I, nr. 219 din 8 aprilie 2010, Decizia nr. 687
din 12 iunie 2008, publicată în Monitorul Oficial al României,
Partea I, nr. 563 din 25 iulie 2008, Curtea a stabilit că ăinstituirea
recursului prealabil sau grațios reprezintă o modalitate simplă,
rapidă și scutită de taxa de timbru, prin care persoana vătămată
într-un drept al său de o autoritate publică are posibilitatea de a
obține recunoașterea dreptului pretins sau a interesului său
legitim direct de la organul emitent. Se realizează astfel, pe de
o parte, protecția persoanei vătămate și a administrației, iar pe
de altă parte, degrevarea instanțelor judecătorești de contencios
administrativ de acele litigii care pot fi soluționate pe cale
administrativă, dându-se expresie principiului celerității”. Prin
urmare, Curtea a statuat că ăparcurgerea unei proceduri
administrative prealabile, obligatorii, fără caracter jurisdicțional
nu îngrădește dreptul de acces liber la justiție, atât timp cât
decizia organului administrativ poate fi atacată în fața unei
instanțe judecătorești”.

În același sens, Curtea s-a mai pronunțat prin Decizia nr. 927
din 18 octombrie 2007, publicată în Monitorul Oficial al
României, Partea I, nr. 801 din 23 noiembrie 2007, sau Decizia
nr. 382 din 17 aprilie 2007, publicată în Monitorul Oficial al
României, Partea I, nr. 340 din 18 mai 2007.
Întrucât nu au intervenit elemente noi, care să conducă la
schimbarea jurisprudenței Curții Constituționale, considerentele
și soluția din deciziile amintite își păstrează valabilitatea și în
cauza de față.
În fine, Curtea observă că autorul excepției consideră că
textul legal criticat încalcă Legea contenciosului administrativ
nr. 554/2004, însă este de reținut că instanța constituțională nu
este competentă să realizeze un control de conformitate între
două acte normative având forța juridică a legii; competența
Curții este limitată la controlul de constituționalitate, respectiv la
conformitatea legilor și ordonanțelor cu textul Constituției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 120 și art. 205 din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăProd Art” — S.R.L. Vrâncioaia în
Dosarul nr. 1.136/91/2009 al Tribunalului Vrancea — Secția comercială, de contencios administrativ fiscal.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 541/3.VIII.2010 conține 16 pagini.

Prețul: 3,20 lei

&JUYDGY|445277]
ISSN 1453—4495

