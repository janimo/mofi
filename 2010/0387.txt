Anul 178 (XXII) — Nr. 387

PARTEA I

LEGI, DECRETE, HOTĂRÂRI ȘI ALTE ACTE

Vineri, 11 iunie 2010

SUMAR

Pagina

Decizia nr. 489 din 20 aprilie 2010 referitoare la excepția de
neconstituționalitate a dispozițiilor art. 403 alin. 4 din
Codul de procedură civilă ..........................................

2–3

Decizia nr. 491 din 20 aprilie 2010 referitoare la excepția de
neconstituționalitate a prevederilor art. 36 teza finală din
Legea nr. 85/2006 privind procedura insolvenței..........

3–4

Decizia nr. 498 din 20 aprilie 2010 referitoare la excepția de
neconstituționalitate a dispozițiilor art. 66 și art. 107
alin. (2) din Legea nr. 303/2004 privind statutul
judecătorilor și procurorilor ........................................

5–6

Decizia nr. 499 din 20 aprilie 2010 referitoare la excepția de
neconstituționalitate a dispozițiilor art. 5802 din Codul
de procedură civilă ....................................................

6–7

Decizia nr. 542 din 27 aprilie 2010 referitoare la excepția de
neconstituționalitate a dispozițiilor art. 33 alin. (3) din
Legea nr. 85/2006 privind procedura insolvenței........

8–9

Decizia nr. 549 din 29 aprilie 2010 referitoare la excepția de
neconstituționalitate a prevederilor art. 70 din Legea
nr. 85/2006 privind procedura insolvenței ..................

9–10

Pagina

Decizia nr. 569 din 29 aprilie 2010 referitoare la excepția de
neconstituționalitate a dispozițiilor art. 453—461 din
Codul de procedură civilă ..........................................

DECIZII ALE CURȚII CONSTITUȚIONALE

Nr.

10–11

Decizia nr. 578 din 4 mai 2010 referitoare la excepția de
neconstituționalitate a prevederilor art. 19 din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989 ....................................................

12–13

Decizia nr. 615 din 6 mai 2010 referitoare la excepția de
neconstituționalitate a dispozițiilor art. 121 alin. 2,
art. 3712 alin. 3, art. 402 alin. 2 și art. 4052 alin. 1 lit. a)
teza a doua din Codul de procedură civilă ................

13–15

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE
4.106. — Ordin al ministrului educației, cercetării, tineretului
și sportului privind modificarea și completarea
Regulamentului de organizare și funcționare a unităților
de învățământ preuniversitar, aprobat prin Ordinul
ministrului educației și cercetării nr. 4.925/2005..........

16

2

MONITORUL OFICIAL AL ROMÂNIEI, PARTEA I, Nr. 387/11.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 489
din 20 aprilie 2010

referitoare la excepția de neconstituționalitate a dispozițiilor art. 403 alin. 4
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 4 din Codul de procedură civilă,
excepție ridicată de Valeriu Arsene în Dosarul
nr. 11.179/299/2009 al Judecătoriei Sectorului 1 București.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând jurisprudența Curții Constituționale în această materie.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2009, pronunțată în Dosarul
nr. 11.179/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 403 alin. 4 din Codul
de procedură civilă, excepție ridicată de Valeriu Arsene în
cadrul soluționării unei cereri de suspendare provizorie a
executării silite.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece judecarea cauzei se face fără
citarea părților și nu există posibilitatea de a exercita o cale de
atac împotriva încheierii prin care s-a dispus suspendarea
provizorie în cazurile în care s-a plătit cauțiunea stabilită de
instanță.
Judecătoria Sectorului 1 București și-a exprimat opinia în
sensul că dispozițiile criticate nu contravin prevederilor invocate
din Constituție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 4 din Codul de procedură civilă,
modificate și completate prin art. I pct. 71 din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al României,
Partea I, nr. 609 din 14 iulie 2005, cu următorul cuprins: ăÎn
cazuri urgente, dacă s-a plătit cauțiunea, președintele instanței
poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță. Încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de
5 milioane lei pentru cererile neevaluabile în bani. Cauțiunea
depusă este deductibilă din cauțiunea stabilită de instanță, dacă
este cazul.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 20 referitoare la tratatele internaționale privind drepturile
omului, ale art. 21 privind accesul liber la justiție, ale art. 24
privind dreptul la apărare și ale art. 6 paragraful 1 din Convenția
pentru apărarea drepturilor omului și a libertăților fundamentale,
privind dreptul la un proces echitabil.
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor criticate, raportate la aceleași prevederi
constituționale ca și cele invocate în prezenta cauză, constatând
constituționalitatea acestora.
Astfel, prin Decizia nr. 443 din 15 aprilie 2008, publicată în
Monitorul Oficial al României, Partea I, nr. 376 din 16 mai 2008,
Curtea a statuat, în esență, că eliminarea recursului împotriva
încheierii prin care s-a admis cererea de suspendare provizorie
a executării nu încalcă prevederile constituționale invocate.
Legiuitorul, prevăzând o atare soluție legislativă, a avut în
vedere, pe de-o parte, urgența care impune suspendarea
provizorie a executării silite, iar pe de altă parte, faptul că
măsura provizorie dispusă de președintele instanței nu îl
prejudiciază pe creditor în valorificarea pretențiilor sale, acesta
beneficiind de toate drepturile și garanțiile procedurale, fiind
apărat prin instituirea unei cauțiuni de 10% din valoarea
obiectului cererii sau de 5 milioane lei pentru cererile
neevaluabile în bani, cauțiune menită să acopere eventualele
daune cauzate acestuia prin suspendarea provizorie a executării
silite.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziei menționate își păstrează valabilitatea și în cauza de
față.

MONITORUL OFICIAL AL ROMÂNIEI, PARTEA I, Nr. 387/11.VI.2010
În plus, Curtea observă că procedura de soluționare a cererii
de suspendare provizorie a executării silite — prin încheiere
nesupusă niciunei căi de atac și fără citarea părților —,

3

se circumscrie domeniului de reglementare a procedurii de
judecată, care, potrivit art. 126 alin. (2) din Constituție, este
atributul exclusiv al legiuitorului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 4 din Codul de procedură civilă, excepție ridicată
de Valeriu Arsene în Dosarul nr. 11.179/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 491
din 20 aprilie 2010

referitoare la excepția de neconstituționalitate a prevederilor art. 36 teza finală
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 36 teza finală din Legea nr. 85/2006 privind
procedura insolvenței, excepție ridicată de Dumitru Talpă în
Dosarul nr. 13.213/95/2008 al Curții de Apel Craiova — Secția
a II-a civilă și pentru conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 noiembrie 2009, pronunțată în Dosarul
nr. 13.213/95/2008, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională cu excepția de
neconstituționalitate a prevederilor art. 36 teza finală din
Legea nr. 85/2006 privind procedura insolvenței, excepție
ridicată de Dumitru Talpă.

În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 16 și 21 din Constituție, precum și art. 6 și art. 13
din Convenția pentru apărarea drepturilor omului și a libertăților
fundamentale, deoarece instituie un tratament juridic defavorabil
creditorului în raport cu debitorul, în favoarea căruia se creează
două grade de jurisdicție, și anume un grad de jurisdicție de
competența judecătorului-sindic și un al doilea grad de jurisdicție
acordat exclusiv debitorului, în competența instanțelor care
soluționează căile de atac — la care creditorul nu are acces.
Curtea de Apel Craiova — Secția a II-a civilă și pentru
conflicte de muncă și asigurări sociale consideră că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

4

MONITORUL OFICIAL AL ROMÂNIEI, PARTEA I, Nr. 387/11.VI.2010

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate cu care a fost
sesizată.
Obiectul excepției îl constituie art. 36 teza finală din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din 21 aprilie 2006, așa
cum a fost modificat prin art. I pct. 10 din Legea nr. 277 din 7 iulie
2009 privind aprobarea Ordonanței de urgență a Guvernului
nr. 173/2008 pentru modificarea și completarea Legii nr. 85/2006
privind procedura insolvenței și pentru modificarea lit. c) a art. 6
din Legea nr. 146/1997 privind taxele judiciare de timbru,
publicată în Monitorul Oficial al României, Partea I, nr. 486 din
14 iulie 2009.
Textul art. 36 este următorul: ăDe la data deschiderii
procedurii se suspendă de drept toate acțiunile judiciare sau
măsurile de executare silită pentru realizarea creanțelor asupra
debitorului sau bunurilor sale, cu excepția căilor de atac
declanșate de debitor”.
Dispozițiile constituționale considerate a fi încălcate sunt cele
ale art. 16 referitoare la egalitatea în drepturi și art. 21 privind
liberul acces la justiție. Este invocată și încălcarea art. 6 privind
dreptul la un proces echitabil și art. 13 privind dreptul la un
recurs efectiv din Convenția pentru apărarea drepturilor omului
și a libertăților fundamentale.
Examinând excepția de neconstituționalitate, Curtea reține
că măsura stabilită prin textul de lege criticat se justifică prin
natura specială a procedurii prevăzute de Legea nr. 85/2006,
procedură care impune crearea unui cadru unitar, colectiv,
consensual și egalitar în care creditorii unui debitor comun să își
poată valorifica drepturile împotriva debitorului aflat în stare de
insolvență.
Curtea, în jurisprudența sa, ca de exemplu Decizia nr. 1.080
din 20 noiembrie 2007, publicată în Monitorul Oficial al
României, Partea I, nr. 848 din 11 decembrie 2007, a statuat că
în materia insolvenței sunt stabilite unele reguli derogatorii de la
dreptul comun, fiind însă aplicabil art. 149 din Legea nr. 85/2006,
potrivit căruia: ăDispozițiile prezentei legi se completează, în
măsura compatibilității lor, cu cele ale Codului de procedură
civilă, Codului civil, Codului comercial și ale Regulamentului
(CE) 1.346/2000 referitor la procedurile de insolvență, publicat
în Jurnalul Oficial al Comunităților Europene nr. L 160 din 30
iunie 2000.”
Legiuitorul a avut în vedere ocrotirea intereselor părților,
asigurând efectuarea cu celeritate a atribuțiilor judecătoruluisindic, fără întreruperi nejustificate, pe care le impun
desfășurarea și finalizarea procedurii insolvenței.

Totodată, Curtea a reținut că ăregulile de procedură
prevăzute de Legea nr. 85/2006 se aplică în mod echitabil
creditorilor și debitorilor aflați în situație identică și care se
încadrează în ipotezele normelor juridice respective, fără a
institui privilegii sau discriminări, fiind astfel respectate
dispozițiile art. 16 din Constituție și ale art. 6 paragraful 1 din
Convenția pentru apărarea drepturilor omului și a libertăților
fundamentale”.
În legătură cu susținerile potrivit cărora se creează un regim
juridic defavorabil creditorului în raport cu debitorul, în favoarea
căruia sunt stabilite două grade de jurisdicție, Curtea reține că,
în conformitate cu prevederile art. 126 și ale art. 129 din
Constituție, stabilirea competenței instanțelor judecătorești, a
procedurii de judecată, precum și a condițiilor de exercitare a
căilor de atac împotriva hotărârilor judecătorești intră în
competența exclusivă a legiuitorului. Accesul liber la justiție nu
are semnificația că acesta trebuie asigurat la toate structurile
judecătorești și la toate căile de atac.
În acest sens este, de altfel, și jurisprudența Curții
Constituționale, care, prin numeroase decizii, a statuat că
accesul liber la justiție nu înseamnă că el trebuie asigurat la
toate structurile judecătorești, deoarece competența și căile de
atac sunt stabilite exclusiv de legiuitor, care poate institui reguli
deosebite, în considerarea unor situații deosebite, precum și că
Legea fundamentală nu cuprinde dispoziții referitoare la
obligativitatea existenței tuturor căilor de atac, ci statuează prin
art. 129 că, împotriva hotărârilor judecătorești, părțile interesate
și Ministerul Public pot exercita căile de atac, în condițiile legii.
Curtea mai constată că nici reglementările internaționale în
materie nu impun un anumit număr al gradelor de jurisdicție sau
un anumit număr al căilor de atac. Astfel, art. 13 din Convenția
pentru apărarea drepturilor omului și a libertăților fundamentale
prevede asigurarea posibilității unui recurs efectiv la o instanță
națională. Totodată, Curtea Europeană a Drepturilor Omului,
prin hotărârea pronunțată în cazul ăGolder contra Regatului
Unit”, 1975, a statuat că dreptul de acces la tribunale nu este
absolut. Fiind vorba de un drept pe care convenția l-a
recunoscut fără să-l definească în sensul restrâns al cuvântului,
există posibilitatea limitărilor implicit admise chiar în afara
limitelor care circumscriu conținutul oricărui drept.
Considerentele pe care s-au bazat soluțiile anterioare ale
Curții Constituționale, pronunțate în cauze similare, sunt valabile
și în prezenta cauză, neexistând niciun motiv pentru
reconsiderarea jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 36 teza finală din Legea nr. 85/2006 privind procedura
insolvenței, excepție ridicată de Dumitru Talpă în Dosarul nr. 13.213/95/2008 al Curții de Apel Craiova — Secția a II-a civilă și
pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 387/11.VI.2010

5

CURTEA CONSTITUȚIONALĂ

D E C I Z I A Nr. 498
din 20 aprilie 2010

referitoare la excepția de neconstituționalitate a dispozițiilor art. 66 și art. 107 alin. (2)
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 66 și art. 107 alin. (2) din Legea nr. 303/2004
privind statutul judecătorilor și procurorilor, excepție ridicată de
Silvia Stoenescu în Dosarul nr. 1.398/1/2009 al Înaltei Curți de
Casație și Justiție — Secția de contencios administrativ și fiscal.
La apelul nominal răspunde avocatul Gheorghe Ciobotaru,
pentru autorul excepției, cu împuternicire avocațială la dosar,
lipsă fiind Consiliul Superior al Magistraturii, față de care
procedura de citare este legal îndeplinită.
Cauza fiind în stare de judecată, președintele acordă
cuvântul avocatului autorului excepției de neconstituționalitate,
care solicită admiterea acesteia astfel cum a fost formulată,
deoarece unii dintre magistrații-asistenți de la Înalta Curte de
Casație și Justiție nu pot obține gradul de judecător de curte de
apel și, prin urmare, are loc o discriminare între magistrațiiasistenți ai acestei instanțe, în funcție de legea în vigoare la
momentul numirii lor.
Reprezentantul Ministerului Public pune concluzii de
respingere a excepției de neconstituționalitate, apreciind că
dispozițiile de lege criticate se aplică în mod egal, iar salarizarea
magistraților se realizează în funcție de vechime și de gradul
profesional.
C U R T E A,

având în vedere actele și lucrările dosarului, constată
următoarele:
Prin Încheierea din 6 octombrie 2009, pronunțată în Dosarul
nr. 1.398/1/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 66 și art. 107 alin. (2) din Legea nr. 303/2004
privind statutul judecătorilor și procurorilor, excepție ridicată
de Silvia Stoenescu, magistrat-asistent la Înalta Curte de
Casație și Justiție, în cadrul soluționării unui recurs împotriva
hotărârii Plenului Consiliului Superior al Magistraturii, prin care
i s-a respins cererea de recunoaștere a gradului profesional de
judecător de curte de apel.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie o discriminare a
magistraților-asistenți ai Înaltei Curți de Casație și Justiție, cărora
nu li se recunoaște de către Consiliul Superior al Magistraturii
gradul de judecător de curte de apel.
Înalta Curte de Casație și Justiție — Secția de contencios
administrativ și fiscal și-a exprimat opinia în sensul că
excepția de neconstituționalitate este neîntemeiată, deoarece

dispozițiile de lege criticate nu creează per se o situație
discriminatorie magistraților-asistenți de la Înalta Curte de
Casație și Justiție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale, neinstituind discriminări pe
considerente arbitrare între cetățeni.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 66 și art. 107 alin. (2) lit. a) din Legea
nr. 303/2004 privind statutul judecătorilor și procurorilor,
republicată în Monitorul Oficial al României, Partea I, nr. 826 din
13 septembrie 2005, având următorul conținut:
— Art. 66: ă(1) Prim-magistratul-asistent, magistrații-asistenți
șefi și magistrații-asistenți ai Înaltei Curți de Casație și Justiție se
bucură de stabilitate.
(2) Magistrații-asistenți sunt numiți și promovați în funcție de
Consiliul Superior al Magistraturii, pe bază de concurs.
(3) Condițiile generale de numire a magistraților-asistenți
sunt cele prevăzute pentru funcția de judecător și procuror.
(4) Dispozițiile prezentei legi privind incompatibilitățile și
interdicțiile, formarea profesională continuă și evaluarea
periodică, drepturile și îndatoririle, precum și răspunderea
disciplinară a judecătorilor și procurorilor se aplică în mod
corespunzător și magistraților-asistenți.”;
— Art. 107 alin. (2) lit. a): ăLa data intrării în vigoare a
prezentei legi se abrogă: a) dispozițiile art. 6, art. 12, art. 14—16,
art. 36—43, art. 55, art. 58 și art. 59—69 din Legea Curții
Supreme de Justiție nr. 56/1993, republicată în Monitorul Oficial
al României, Partea I, nr. 56 din 8 februarie 1999, cu modificările
și completările ulterioare.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 16 alin. (1) privind principiul egalității în fața legii și ale
art. 11 alin. (1) și (2) privind dreptul internațional și dreptul intern
și ale art. 20 referitoare la tratatele internaționale privind
drepturile omului, raportate la prevederile art. 14 din Convenția
pentru apărarea drepturilor omului și a libertăților fundamentale,
referitoare la principiul nediscriminării.
Examinând excepția de neconstituționalitate, Curtea
constată că autorul acesteia este nemulțumit de aplicarea

6

MONITORUL OFICIAL AL ROMÂNIEI, PARTEA I, Nr. 387/11.VI.2010

dispozițiilor de lege criticate de către Plenul Consiliului Superior
al Magistraturii, considerând că se creează o discriminare între
magistrații-asistenți numiți în baza Legii nr. 56/1993 și cei numiți
în temeiul Legii nr. 303/2004, sub aspectul recunoașterii gradului
de judecător de curte de apel.
Potrivit dispozițiilor art. 2 alin. (3) din Legea nr. 47/1992,
Curtea Constituțională se poate pronunța numai asupra
constituționalității actelor cu privire la care a fost sesizată. Or,
criticile de neconstituționalitate aduse dispozițiilor din Legea
nr. 303/2004 vizează interpretarea și aplicarea acestora,
operațiuni care nu intră în competența de soluționare a Curții

Constituționale, ci a instanței de judecată chemată să
soluționeze, pe baza legii și a prevederilor și principiilor
constituționale, recursul declarat împotriva hotărârii Plenului
Consiliului Superior al Magistraturii, prin care unor magistrațiasistenți de la Înalta Curte de Casație și Justiție li s-au respins
cererile de recunoaștere a gradului de judecător de curte de
apel.
Prin urmare, excepția de neconstituționalitate a dispozițiilor
art. 66 și art. 107 alin. (2) lit. a) din Legea nr. 303/2004 privind
statutul judecătorilor și procurorilor, astfel cum a fost formulată,
este inadmisibilă și urmează a fi respinsă ca atare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 66 și art. 107 alin. (2) din Legea
nr. 303/2004 privind statutul judecătorilor și procurorilor, excepție ridicată de Silvia Stoenescu în Dosarul nr. 1.398/1/2009 al Înaltei
Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 499
din 20 aprilie 2010

referitoare la excepția de neconstituționalitate a dispozițiilor art. 5802 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 5802 din Codul de procedură civilă, excepție
ridicată de Daniel Azgur și Claudia Estera Azgur în Dosarul
nr. 13.654/325/2009 al Judecătoriei Timișoara.
La apelul nominal răspunde Aurel Zaharia, mandatar fără
studii juridice, cu procura depusă în ședință, pentru părțile Maria
Harcsa și Gheorghe Harcsa, lipsă fiind autorii excepției de
neconstituționalitate, față de care procedura de citare este legal
îndeplinită.
Cauza fiind în stare de judecată, președintele îi pune în
vedere mandatarului că nu poate pune concluzii, iar Aurel

Zaharia depune concluzii scrise, prin care solicită respingerea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în această materie.
C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2009, pronunțată în Dosarul
nr. 13.654/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 5802 din Codul de procedură civilă, excepție
ridicată de Daniel Azgur și Claudia Estera Azgur în cadrul
soluționării unei cereri de autorizare a demolării unui zid.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece exclud posibilitatea exercitării
vreunei căi de atac împotriva încheierii prin care creditorul este
autorizat de către instanța de executare să îndeplinească el
însuși obligația cuprinsă într-un titlu executoriu pe care debitorul
refuză să o aducă la îndeplinire.

MONITORUL OFICIAL AL ROMÂNIEI, PARTEA I, Nr. 387/11.VI.2010
Judecătoria Timișoara și-a exprimat opinia în sensul că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile scrise ale părților, concluziile
procurorului, dispozițiile de lege criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5802 din Codul de procedură civilă, având
următorul conținut: ăDacă debitorul refuză să îndeplinească o
obligație de a face cuprinsă într-un titlu executoriu, în termen de
10 zile de la primirea somației, creditorul poate fi autorizat de
instanța de executare, prin încheiere irevocabilă, dată cu citarea
părților, să o îndeplinească el însuși sau prin alte persoane, pe
cheltuiala debitorului.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 20 referitoare la tratatele internaționale privind drepturile
omului, ale art. 21 privind accesul liber la justiție, ale art. 52
alin. (2) privind dreptul de petiționare, precum și pe cele ale art. 6
paragraful 1 și ale art. 13 din Convenția pentru apărarea
drepturilor omului și a libertăților fundamentale, referitoare la
dreptul la un proces echitabil, respectiv la dreptul la un recurs
efectiv.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
dispoziții din Constituție ca și cele invocate în prezenta cauză.
Astfel, prin Decizia nr. 104 din 11 martie 2003, publicată în
Monitorul Oficial al României, Partea I, nr. 177 din 20 martie
2003, Curtea a stabilit, în esență, că reglementarea în discuție
are ca finalitate asigurarea celerității executării prestației la care

7

debitorul este obligat printr-o hotărâre definitivă, astfel cum
aceasta este definită prin art. 377 alin. 1 din Codul de procedură
civilă, hotărâre învestită cu formulă executorie, chiar dacă nu
este încă irevocabilă, întrucât, în principiu, recursul nu este
suspensiv de executare, excepție făcând cazurile expres și
limitativ prevăzute de art. 300 din Codul de procedură civilă.
În considerarea acestor rațiuni și pentru prevenirea unor
eventuale abuzuri din partea debitorilor rău-platnici, în sensul
tergiversării executării obligațiilor ce le incumbă, art. 5802 din
Codul de procedură civilă a conferit caracter irevocabil încheierii
de autorizare a creditorului de a îndeplini obligația de a face, pe
cheltuiala debitorului. În condițiile în care respectivul debitor are
posibilitatea de a obține reformarea hotărârii constitutive de titlu,
pe calea recursului, precum și de a solicita instanței de recurs
suspendarea executării hotărârii recurate — cerere care, dacă
se impune, poate fi soluționată, prin încheiere, în camera de
consiliu, chiar înainte de primul termen de judecată în recurs —
acesta beneficiază deci de garanții procesuale care dau
expresie principiilor constituționale privind accesul liber la justiție
și dreptul la apărare. Astfel fiind, susținerea autorului excepției,
conform căreia textul de lege dedus controlului ar contraveni
art. 21 și 24 din Constituție, este neîntemeiată
Pentru aceleași considerente nu s-a reținut încălcarea art. 6
paragraful 1 din Convenția pentru apărarea drepturilor omului și
a libertăților fundamentale.
Distinct de cele de mai sus, prin Decizia nr. 249 din
19 februarie 2009, publicată în Monitorul Oficial al României,
Partea I, nr. 163 din 17 martie 2009, Curtea a reținut că art. 13
din Convenția pentru apărarea drepturilor omului și a libertăților
fundamentale presupune existența posibilității efective de a
supune judecății unei instanțe naționale cazul violării unui drept
consacrat de convenție (Cauza Kudla împotriva Poloniei, 2000)
și, în consecință, ănu impune un anumit număr al gradelor de
jurisdicție sau un anumit număr al căilor de atac” (Decizia Curții
Constituționale nr. 288 din 3 iulie 2003, publicată în Monitorul
Oficial al României, Partea I, nr. 560 din 5 august 2003). Or, în
cauză, ținând cont de cele de mai sus, Curtea a constatat
încălcarea art. 13 din Convenția pentru apărarea drepturilor
omului și a libertăților fundamentale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.
În ceea ce privește prevederile art. 52 alin. (2) din Constituție
referitoare la dreptul de petiționare, Curtea observă că acestea
nu au incidență în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5802 din Codul de procedură civilă, excepție ridicată de Daniel
Azgur și Claudia Estera Azgur în Dosarul nr. 13.654/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

8

MONITORUL OFICIAL AL ROMÂNIEI, PARTEA I, Nr. 387/11.VI.2010
CURTEA CONSTITUȚIONALĂ

D E C I Z I A Nr. 542
din 27 aprilie 2010

referitoare la excepția de neconstituționalitate a dispozițiilor art. 33 alin. (3) din Legea nr. 85/2006
privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 33 alin. (3) din Legea nr. 85/2006 privind
procedura insolvenței, excepție ridicată de Hubert Louis
Larmaraud în Dosarul nr. 31.652/3/2009 al Tribunalului
București — Secția a VII-a comercială.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 8.211D/2009 care are un obiect identic. La apelul nominal se
constată lipsa părților, față de care procedura de citare este legal
îndeplinită. Curtea, din oficiu, pune în discuție conexarea celor
două dosare.
Reprezentantul Ministerului Public arată că este de acord cu
conexarea cauzelor. Curtea, în temeiul dispozițiilor art. 53
alin. (5) din Legea nr. 47/1992, dispune conexarea Dosarului
nr. 8.211D/2009 la Dosarul nr. 8.210D/2009, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 2 noiembrie 2009, pronunțate în dosarele
nr. 31.652/3/2009 și nr. 31.655/3/2009, Tribunalul București —
Secția a VII-a comercială a sesizat Curtea Constituțională cu
excepția de neconstituționalitate a prevederilor art. 33
alin. (3) din Legea nr. 85/2006 privind procedura insolvenței.
Excepția a fost ridicată de Hubert Louis Larmaraud și de
Stephane Jaques Dumas în dosare având ca obiect cereri de
deschidere a procedurii insolvenței.
În motivarea excepției de neconstituționalitate autorii
apreciază că din analiza prevederilor legale criticate se poate
observa că judecătorul-sindic, la cererea debitorului, îi poate
obliga pe creditorii care au introdus cererea să consemneze în
termen de 15 zile, la o bancă, o cauțiune de cel mult 10% din
valoarea creanțelor. Autorul consideră că această situație
reprezintă o încălcare a drepturilor constituționale garantate ale
creditorului, drepturi ce privesc liberul acces la justiție și dreptul
la un proces echitabil. Obligarea creditorului la plata unei
cauțiuni ar trebui să fie o situație de excepție, împrejurare în care
legiuitorul ar fi trebuit să instituie o enumerare limitativă a
cazurilor în care o asemenea cerere poate fi formulată, iar nu să
reglementeze că ăinstanța poate dispune consemnarea cauțiunii
la simpla cerere a debitorului”.

Tribunalul București — Secția a VII-a comercială
apreciază că dispozițiile legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 33 alin. (3) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, prevederi care au următorul
conținut: ă(3) La cererea debitorului, judecătorul-sindic îi poate
obliga pe creditorii care au introdus cererea să consemneze, în
termen de 15 zile, la o bancă, o cauțiune de cel mult 10% din
valoarea creanțelor. Cauțiunea va fi restituită creditorilor, dacă
cererea lor va fi admisă. Dacă cererea va fi respinsă, cauțiunea
va fi folosită pentru a acoperi pagubele suferite de debitori. Dacă
nu este consemnată în termen cauțiunea, cererea introductivă
va fi respinsă.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) privind egalitatea în fața legii,
art. 20 referitor la tratatele internaționale privind drepturile
omului, art. 21 privind liberul acces la justiție, art. 52 alin. (1)
și (2) privind dreptul persoanei vătămate de o autoritate publică
și art. 53 alin. (1) și (2) privind restrângerea exercițiului unor
drepturi sau al unor libertăți și art. 6 din Convenția pentru
apărarea drepturilor omului și a libertăților fundamentale.
Examinând excepția, Curtea constată că s-a mai pronunțat
asupra dispozițiilor art. 33 alin. (3) din Legea nr. 85/2006 privind
procedura insolvenței, prin raportare la critici asemănătoare,
constatând că sunt constituționale. Astfel, prin Decizia nr. 484
din 6 mai 2008, publicată în Monitorul Oficial al României,
Partea I, nr. 430 din 9 iunie 2008, Curtea a constatat că
dispozițiile art. 33 alin. (3) din Legea nr. 85/2008 privind
procedura insolvenței permit instanței de judecată ca, ținând
seama de circumstanțele cauzei, să aprecieze asupra
caracterului eventual șicanatoriu al cererii creditorului de
deschidere a procedurii insolvenței și să stabilească o cauțiune
de natură să descurajeze cererile nefundamentate sau
exercitarea cu rea-credință a drepturilor procesuale. Totodată,
depunerea cauțiunii constituie o garanție, în sensul că, în urma
respingerii cererii, debitorul va putea cere și obține despăgubiri

MONITORUL OFICIAL AL ROMÂNIEI, PARTEA I, Nr. 387/11.VI.2010
pentru pagubele suferite datorită deschiderii nejustificate a
procedurii insolvenței.
De altfel, cu privire la constituționalitatea măsurii obligării la
plata unei cauțiuni, stabilită printr-un act normativ, Curtea s-a
mai pronunțat prin Decizia nr. 126 din 4 iulie 2000, publicată în
Monitorul Oficial al României, Partea I, nr. 447 din 11 septembrie
2000. Prin acea decizie s-a statuat că stabilirea unor condiții

9

privind exercitarea unor drepturi de natură să împiedice abuzul
de drept nu constituie o îngrădire a accesului la justiție sau a
altor drepturi constituționale.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 33 alin. (3) din Legea nr. 85/2006 privind
procedura insolvenței, excepție ridicată de Hubert Louis Larmaraud și de Stephane Jaques Dumas în dosarele nr. 31.652/3/2009
și nr. 31.655/3/2009 ale Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 549
din 29 aprilie 2010

referitoare la excepția de neconstituționalitate a prevederilor art. 70 din Legea nr. 85/2006
privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 70 din Legea nr. 85/2006 privind procedura
insolvenței, excepție ridicată de Societatea Comercială ăSira” —
S.R.L. din Sibiu în Dosarul nr. 3.282/85/2008 al Curții de Apel
Alba Iulia — Secția comercială.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 18 decembrie 2009, pronunțată în
Dosarul nr. 3.282/85/2008, Curtea de Apel Alba Iulia — Secția
comercială a sesizat Curtea Constituțională cu excepția de
neconstituționalitate a prevederilor art. 70 din Legea

nr. 85/2006 privind procedura insolvenței, excepție ridicată
de Societatea Comercială ăSira” — S.R.L. din Sibiu.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 44 din Constituție, în măsura în care
lasă loc interpretării că se referă la întreaga datorie a debitorului
principal garantat și nu doar la valoarea pentru care s-a încheiat
contractul de garanție.
Curtea de Apel Alba Iulia — Secția comercială consideră
că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,

10

MONITORUL OFICIAL AL ROMÂNIEI, PARTEA I, Nr. 387/11.VI.2010

să soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
prevederile art. 70 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, text de lege care are următorul
conținut: ăArt. 70. — O creanță a unui creditor cu mai mulți
debitori solidari va fi înscrisă în toate tabelele de creanțe ale
debitorilor cu valoarea nominală, până va fi complet acoperită.
Nicio reducere a sumei creanței prevăzute în tabelul de creanțe
nu va fi făcută în vreunul dintre tabelele de creanțe ale
debitorilor, până ce creditorul nu a fost deplin satisfăcut, în
numerar sau în bunuri. Dacă totalul sumelor distribuite
creditorului, în toate acțiunile cu debitorii, va depăși totalul sumei
care îi este datorată, acesta va trebui să restituie sumele primite
în plus, care vor fi reînscrise ca fonduri în averea debitorilor,
proporțional cu sumele pe care fiecare dintre debitori le-a plătit
peste ceea ce era datorat.”
În opinia autorului excepției de neconstituționalitate, textul de
lege criticat contravine art. 44 din Constituție privind dreptul de
proprietate privată.
Examinând excepția de neconstituționalitate, Curtea reține
următoarele:
Procedura insolvenței este o procedură specială, care are
drept scop protejarea patrimoniului debitorului și reîntregirea
acestuia, în cazurile în care a fost diminuat prin acte juridice
frauduloase, urmărind în același timp valorificarea cu eficiență
sporită a activelor debitorului, în vederea satisfacerii într-o
măsură cât mai mare a creanțelor creditorilor.
Analizând textul de lege criticat, potrivit căruia o creanță a
unui creditor cu mai mulți debitori solidari va fi înscrisă în toate
tabelele de creanțe ale debitorilor cu valoarea nominală, până

va fi complet acoperită, precum și faptul că nicio reducere a
sumei creanței prevăzute în tabelul de creanțe nu va fi făcută în
vreunul dintre tabelele de creanță ale debitorilor, până ce
creditorul nu a fost pe deplin satisfăcut, în numerar sau în
bunuri, Curtea constată că prevederile de lege criticate
reprezintă norme de procedură.
Potrivit art. 126 alin. (2) din Constituție, legiuitorul are
atributul exclusiv de a stabili normele privind procedura de
judecată, putând institui prevederi speciale în vederea
reglementării unor situații deosebite. O situație deosebită o
reprezintă și starea de insolvență cauzată de culpa debitorului
constând în neplata unei creanțe certe, lichide și exigibile, având
un anumit cuantum, într-un termen de 30 de zile și care, sub
imperiul celerității specifice soluționării raporturilor comerciale, a
impus adoptarea unei proceduri speciale ce are drept scop
protejarea patrimoniului debitorului și reîntregirea acestuia, în
cazurile în care a fost diminuat prin acte juridice frauduloase,
urmărind, în același timp, valorificarea cu eficiență sporită a
activelor debitorului, în vederea satisfacerii într-o măsură cât mai
mare a creanțelor creditorilor. De altfel, în acest sens s-a
pronunțat Curtea prin Decizia nr. 1.138 din 4 decembrie 2007,
publicată în Monitorul Oficial al României, Partea I, nr. 31 din
15 ianuarie 2008.
Pe de altă parte, Curtea constată că, potrivit prevederilor
art. 44 alin. (1) teza a doua din Constituție, legiuitorul este
competent să stabilească cadrul juridic pentru exercitarea
atributelor dreptului de proprietate, în accepțiunea principială
conferită de Constituție, în așa fel încât să nu vină în coliziune
cu interesele generale sau cu interesele particulare legitime ale
altor subiecte de drept, instituind astfel niște limitări rezonabile
în valorificarea acestuia ca drept subiectiv garantat.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 70 din Legea nr. 85/2006 privind procedura insolvenței,
excepție ridicată de Societatea Comercială ăSira” — S.R.L. din Sibiu în Dosarul nr. 3.282/85/2008 al Curții de Apel Alba Iulia —
Secția comercială.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 569
din 29 aprilie 2010

referitoare la excepția de neconstituționalitate a dispozițiilor art. 453—461
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 387/11.VI.2010
Pe rol se află soluționarea excepției de neconstituționalitate
a dispozițiilor art. 453—461 din Codul de procedură civilă,
excepție ridicată de Societatea Comercială ăVinoteca Willy” —
S.R.L. din Iași în Dosarul nr. 16.602/245/2009 al Judecătoriei
Iași.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2010, pronunțată în Dosarul
nr. 16.602/245/2009, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 453—461 din Codul de procedură civilă,
excepție ridicată de Societatea Comercială ăVinoteca Willy” —
S.R.L. din Iași într-o cauză civilă având ca obiect soluționarea
unei cereri de validare a popririi.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece sunt de natură să împiedice accesul
liber la piața economică și de capital și dreptul de a dispune de
bunurile dobândite pe cale legală.
Judecătoria Iași și-a exprimat opinia în sensul că dispozițiile
de lege criticate sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

11

Obiectul excepției de neconstituționalitate îl constituie
dispozițiile art. 452—461 din Codul de procedură civilă, dispoziții
ce reglementează instituția popririi.
Autorul excepției consideră că textele de lege criticate
contravin prevederilor constituționale ale art. 44 privind dreptul
de proprietate privată și art. 45 privind libertatea economică.
Examinând excepția de neconstituționalitate, Curtea reține
că s-a mai pronunțat asupra dispozițiilor criticate prin prisma
acelorași critici de neconstituționalitate ca și cele invocate în
prezenta cauză.
Astfel, prin Decizia nr. 336 din 16 septembrie 2004, publicată
în Monitorul Oficial al României, Partea I, nr. 922 din
11 octombrie 2004, Curtea a statuat că poprirea se realizează
prin intermediul unei proceduri suple și rapide în vederea
recuperării creditului, dispozițiile criticate având ca finalitate
tocmai asigurarea celerității executării prestației la care debitorul
este obligat printr-un titlu executoriu, în considerarea acestor
rațiuni și pentru prevenirea unor eventuale abuzuri din partea
debitorilor rău-platnici, în sensul tergiversării executării
obligațiilor ce le incumbă, legiuitorul a prevăzut în mod expres
înființarea popririi, fără obligația somării prealabile a debitorului.
În temeiul art. 399 din Codul de procedură civilă, care prevede
că împotriva oricărui act de executare se poate face contestație
de către cei interesați sau vătămați prin executare, debitorul
beneficiază de toate garanțiile procesuale pentru realizarea
deplină a acestor drepturi, supunând cenzurii instanței măsura
dispusă, în cadrul unei proceduri contradictorii.
Cu privire la susținerile autorului excepției referitoare la
încălcarea dispozițiilor constituționale ale art. 44, Curtea a
constatat că și acestea sunt neîntemeiate, deoarece debitorul
trebuie să execute voluntar și cu bună-credință obligația certă,
lichidă și exigibilă constatată prin titlul executoriu, pentru a nu
leza dreptul legal recunoscut al titularului creanței, or, în speță,
executarea silită a fost pornită pentru neplata unor datorii.
Referitor la încălcarea dispozițiilor art. 45 din Constituție,
Curtea — prin Decizia nr. 1.498 din 10 noiembrie 2009, publicată
în Monitorul Oficial a României, Partea I, nr. 909 din
24 decembrie 2009 — a reținut că, potrivit normei
constituționale, libertatea economică nu este absolută, ci trebuie
exercitată în condițiile legii. Așadar, nu se poate susține că
executarea silită a debitorului persoană juridică conduce la
încălcarea libertății economice a acestuia.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 453—461 din Codul de procedură civilă, excepție ridicată de
Societatea Comercială ăVinoteca Willy” — S.R.L. din Iași în Dosarul nr. 16.602/245/2009 al Judecătoriei Iași.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

12

MONITORUL OFICIAL AL ROMÂNIEI, PARTEA I, Nr. 387/11.VI.2010
CURTEA CONSTITUȚIONALĂ

D E C I Z I A Nr. 578
din 4 mai 2010

referitoare la excepția de neconstituționalitate a prevederilor art. 19 din Legea nr. 10/2001
privind regimul juridic al unor imobile preluate în mod abuziv în perioada 6 martie 1945—
22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 19, raportat la art. 48 și 50 din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
excepție ridicată de Societatea Cooperativă de Consum
ăFederalcoop” din Constanța în Dosarul nr. 11.205/212/2008 al
Tribunalului Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții faptul că partea
Comisia Centrală pentru Stabilirea Despăgubirilor a depus la
dosarul cauzei precizări pentru respingerea excepției ca
neîntemeiată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, întrucât critica autorului excepției privește
compararea textului de lege criticat cu alte norme legale, iar nu
prin raportare la dispoziții din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 24 aprilie 2009, pronunțată în Dosarul
nr. 11.205/212/2008, Tribunalul Constanța — Secția civilă a
sesizat Curtea Constituțională cu excepția de
neconstituționalitate a prevederilor art. 19, raportat la art. 48
și 50 din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989.
Excepția de neconstituționalitate a fost ridicată de Societatea
Cooperativă de Consum ăFederalcoop” din Constanța într-o
cauză civilă ce are ca obiect pretenții în baza Legii nr. 10/2001.
În motivarea excepției de neconstituționalitate autorul
acesteia susține că dispozițiile art. 19 din Legea nr. 10/2001
prevăd o categorie de deținători care au adăugat pe verticală și
orizontală corpuri noi suplimentare imobilelor inițiale
revendicate, ce nu sunt egali în drepturi procesuale cu chiriașii
prevăzuți în art. 48 din aceeași lege, aflându-ne în prezența unei
discriminări, fapt ce încalcă prevederile art. 16 din Constituție.
Consideră că, în cazul în care textul art. 19 este constituțional
prin raportare la prevederile art. 16 din Legea fundamentală,
acesta se află în contradicție cu dispozițiile art. 21 din
Constituție, întrucât prevede taxe de timbru exorbitante pentru
litigii ce nu au fost declanșate de către autorul excepției. Invocă

greșita interpretare și aplicare a legii de către instanțele de
judecată.
Tribunalul Constanța — Secția civilă apreciază că
excepția de neconstituționalitate este neîntemeiată, arătând în
acest sens că dispozițiile de lege criticate nu încalcă prevederile
art. 16 și 21 din Constituție și nici pe cele ale art. 44 din Legea
fundamentală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale. Arată, în acest sens, că prevederile
legale nu conțin norme contrare principiului egalității în drepturi
a cetățenilor și nici dreptului de proprietate privată, deoarece
aceste dispoziții se aplică uniform pentru toate subiectele de
drept care se află în situația stabilită de ipoteza normelor
menționate și nu instituie privilegii sau discriminări pe criterii
arbitrare. Apreciază că dispozițiile de lege criticate nu contravin
nici prevederilor art. 21 din Constituție, deoarece nu înlătură
posibilitatea părților de a beneficia de drepturile și garanțiile
procesuale instituite prin lege, în cadrul unui proces public,
judecat de către o instanță independentă, imparțială și stabilită
prin lege, într-un termen rezonabil.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor art. 19, raportat la art. 48 și
50 din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—22
decembrie 1989, republicată în Monitorul Oficial al României,
Partea I, nr. 798 din 2 septembrie 2005. Din examinarea
argumentelor autorului excepției reiese că, în fapt, critica
autorului excepției privește prevederile art. 19 din Legea
nr. 10/2001,
astfel
încât
obiect
al
excepției
de
neconstituționalitate îl constituie acest text, având următorul
conținut: ă(1) În situația imobilelor-construcții care fac obiectul
notificărilor formulate potrivit procedurilor prevăzute la cap. III și
cărora le-au fost adăugate, pe orizontală și/sau verticală, în
raport cu forma inițială, noi corpuri a căror arie desfășurată
însumează peste 100% din aria desfășurată inițial și dacă părțile
nu convin altfel, foștilor proprietari li se acordă sau, după caz,
propun măsuri reparatorii prin echivalent. Măsurile reparatorii
prin echivalent vor consta în compensare cu alte bunuri sau

MONITORUL OFICIAL AL ROMÂNIEI, PARTEA I, Nr. 387/11.VI.2010
servicii oferite în echivalent de către entitatea învestită potrivit
prezentei legi cu soluționarea notificării, cu acordul persoanei
îndreptățite, sau despăgubiri acordate în condițiile legii speciale
privind regimul de stabilire și plată a despăgubirilor aferente
imobilelor preluate în mod abuziv.
(2) În situația imobilelor-construcții care fac obiectul
notificărilor formulate potrivit procedurilor prevăzute la cap. III și
cărora le-au fost adăugate, pe orizontală și/sau verticală, în
raport cu forma inițială, corpuri suplimentare de sine stătătoare,
foștilor proprietari sau, după caz, moștenitorilor acestora, li se
restituie, în natură, suprafața deținută în proprietate la data
trecerii în proprietatea statului.
(3) Deținătorul suprafeței adăugate imobilului preluat are
drept de preemțiune la cumpărarea suprafeței restituite fostului
proprietar sau, după caz, moștenitorului acestuia, dispozițiile
art. 17 fiind aplicabile în aceste situații indiferent de calitatea
deținătorului.
(4) Noul proprietar al suprafeței restituite în proprietate
potrivit alin. (2) are un drept de preemțiune la cumpărarea
suprafeței adăugate imobilului după trecerea acestuia în
proprietatea statului, dispozițiile art. 17 alin. (2) și (3) fiind
aplicabile în mod corespunzător”.
Autorul
excepției
invocă
încălcarea
dispozițiilor
constituționale ale art. 16 ce privesc egalitatea în drepturi și ale
art. 21 referitoare la accesul liber la justiție.

13

În ceea ce privește critica autorului excepției referitoare la
pretinsa neconstituționalitate a unui text de lege prin raportare la
un alt text din aceeași lege, Curtea constată că, în conformitate
cu dispozițiile art. 2 alin. (2) din Legea nr. 47/1992 privind
organizarea și funcționarea Curții Constituționale, sunt
neconstituționale prevederile legilor, ale tratatelor internaționale,
ale regulamentelor Parlamentului și ale ordonanțelor Guvernului
care încalcă dispozițiile sau principiile Constituției. Excepția de
neconstituționalitate a dispozițiilor art. 19 din Legea nr. 10/2001
apare astfel ca inadmisibilă.
De asemenea, în numeroase rânduri, Curtea Constituțională
a statuat în jurisprudența sa că nu intră în competența sa de
control interpretarea legii de către autoritățile judecătorești și nici
modul de aplicare a legii, sub acest aspect excepția de
neconstituționalitate fiind, de asemenea, inadmisibilă.
Autorul excepției consideră că textul de lege criticat se află
în contradicție cu dispozițiile art. 21 din Constituție, întrucât
prevede taxe de timbru exorbitante pentru litigii ce nu au fost
declanșate de către acesta. Curtea constată că dispozițiile
art. 19 din Legea nr. 10/2001 nu conțin dispoziții cu privire la
reglementarea taxelor de timbru, astfel încât, și sub acest
aspect, excepția de neconstituționalitate a dispozițiilor art. 19
din Legea nr. 10/2001 este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 19 din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Societatea
Cooperativă de Consum ăFederalcoop” din Constanța în Dosarul nr. 11.205/212/2008 al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 4 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma
CURTEA CONSTITUȚIONALĂ

D E C I Z I A Nr. 615
din 6 mai 2010

referitoare la excepția de neconstituționalitate a dispozițiilor art. 121 alin. 2, art. 3712 alin. 3, art. 402
alin. 2 și art. 4052 alin. 1 lit. a) teza a doua din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 121 alin. 2, art. 3712 alin. 3, art. 402 alin. 2 și
art. 4052 alin. 1 lit. a) teza a doua din Codul de procedură civilă,
excepție ridicată de Vlad Iosif, Oana Iosif și Rodica-Liliana Iosif
în Dosarul nr. 10.182/3/2009 al Tribunalului București — Secția
a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția privind art. 121 alin. 2 și art. 4052 alin. 1 lit. a) teza a
doua din Codul de procedură civilă este inadmisibilă, întrucât

14

MONITORUL OFICIAL AL ROMÂNIEI, PARTEA I, Nr. 387/11.VI.2010

criticile autorului excepției vizează o eventuală omisiune de
reglementare. De asemenea, se consideră că excepția de
neconstituționalitate cu privire la art. 3712 alin. 3 și art. 402
alin. 2 din Codul de procedură civilă este neîntemeiată,
invocându-se, în acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 1450R din 13 iulie 2009, pronunțată în
Dosarul nr. 10.182/3/2009, Tribunalul București — Secția
a IV-a civilă a sesizat Curtea Constituțională cu excepția de
neconstituționalitate a dispozițiilor art. 121 alin. 2, art. 3712
alin. 3, art. 402 alin. 2 și art. 4052 alin. 1 lit. a) teza a doua din
Codul de procedură civilă, excepție ridicată de Vlad Iosif,
Oana Iosif și Rodica-Liliana Iosif într-o cauză având ca obiect
contestație la executare.
În motivarea excepției de neconstituționalitate se susține
că prevederile art. 121 alin. 2 din Codul de procedură civilă, prin
modul de redactare, încalcă art. 21 alin. (1) și (3) teza întâi,
art. 53 și 129 din Constituție din moment ce nu prevăd
posibilitatea părților de a ataca cu o cale de atac separată
încheierea prin care se respinge cererea de declarare a unor
dezbateri ca fiind secretă.
Se mai apreciază că art. 3712 alin. 3 din Codul de procedură
civilă este neconstituțional, întrucât conferă puteri jurisdicționale
unor organe de executare și nu putea fi introdus pe calea unei
ordonanțe de urgență.
Cu privire la art. 402 alin. 2 din Codul de procedură civilă, se
arată că, prin înlăturarea căii de atac a apelului, i se răpește
dreptul recurentului de a mai putea administra toate probele
necesare judecării cauzei, întrucât, potrivit art. 305 din Codul de
procedură civilă, în recurs nu se pot produce decât probe cu
înscrisuri.
În fine, se apreciază că art. 4052 alin. 1 lit. a) teza a doua din
Codul de procedură civilă încalcă art. 16 alin. (2) și art. 21
alin. (3) din Constituție, întrucât dă posibilitatea manifestării
subiectivismului în aprecierea unei situații de fapt, astfel încât
expresia ăîn orice mod” cuprinsă de textul criticat trebuie
înlocuită cu expresia ărecunoaștere expresă”.
Tribunalul București — Secția a IV-a civilă, contrar art. 29
alin. (4) din Legea nr. 47/1992, nu și-a exprimat opinia asupra
excepției ridicate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 121 alin. 2, art. 3712 alin. 3, art. 402 alin. 2 și
art. 4052 alin. 1 lit. a) teza a doua din Codul de procedură civilă,
care au următorul cuprins:
— Art. 121 alin. 2: ăInstanța poate să dispună ca dezbaterile
să se facă în ședință secretă, dacă dezbaterea publică ar putea

vătăma ordinea sau moralitatea publică sau pe părți. În acest
caz, părțile vor putea fi însoțite, în afară de apărătorii lor, de cel
mult două persoane desemnate de ele.”;
— Art. 3712 alin. 3: ăDacă titlul executoriu conține suficiente
criterii în funcție de care organul de executare poate actualiza
valoarea obligației principale stabilite în bani, indiferent de
izvorul ei, se va proceda, la cererea creditorului, și la
actualizarea acestei sume. În cazul în care titlul executoriu nu
conține niciun asemenea criteriu, organul de executare va
proceda la actualizare în funcție de rata inflației, calculată de la
data când hotărârea judecătorească a devenit executorie sau, în
cazul celorlalte titluri executorii, de la data când creanța a
devenit exigibilă și până la data plății efective a obligației
cuprinse în oricare dintre aceste titluri.”;
— Art. 402 alin. 2: ăHotărârea pronunțată cu privire la
contestație se dă fără drept de apel, cu excepția hotărârii
pronunțate în temeiul art. 4001 și al art. 401 alin. 2.”;
— Art. 4052 alin. 1 lit. a) teza a doua: ăCursul prescripției se
întrerupe:
a) pe data îndeplinirii de către debitor, înainte de începerea
executării silite sau în cursul acesteia, a unui act voluntar de
executare a obligației prevăzute în titlul executoriu ori a
recunoașterii, în orice alt mod, a datoriei;”.
Textele constituționale invocate în susținerea excepției sunt
cele ale art. 21 privind accesul liber la justiție, ale art. 24 privind
dreptul la apărare, art. 53 privind restrângerea exercițiului unor
drepturi sau al unor libertăți, art. 115 alin. (1) privind delegarea
legislativă, art. 126 privind instanțele judecătorești și ale art. 129
privind căile de atac. Totodată, se consideră a fi încălcate și
prevederile art. 6 privind dreptul la un proces echitabil și ale
art. 13 privind dreptul la un recurs efectiv din Convenția pentru
apărarea drepturilor omului și a libertăților fundamentale,
precum și ale art. 7 și 8 din Declarația Universală a Drepturilor
Omului referitoare la principiul egalității și al accesului liber la
justiție.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
1. Critica de neconstituționalitate ce privește art. 121 alin. 2
din Codul de procedură civilă este inadmisibilă, întrucât, pe de
o parte, textul de lege nu are legătură cu soluționarea cauzei, iar,
pe de altă parte, autorul excepției de neconstituționalitate
dorește modificarea textului de lege, în sensul introducerii unei
căi de atac separate împotriva încheierii prin care a fost respinsă
cererea de declarare a unor dezbateri ca fiind secretă. Or,
Curtea, potrivit art. 2 alin. (3) din Legea nr. 47/1992, nu poate
modifica sau completa prevederile legale supuse controlului de
constituționalitate. Prin urmare, în temeiul art. 29 alin. (1) și art. 2
alin. (3) din Legea nr. 47/1992, excepția ce vizează art. 121
alin. 2 din Codul de procedură civilă apare ca fiind inadmisibilă.
2. Cu privire la constituționalitatea art. 3712 alin. 3 din Codul
de procedură civilă, Curtea constată că instanța de contencios
constituțional s-a mai pronunțat în raport cu o critică similară și
a constatat că textul criticat este constituțional. Astfel, prin
Decizia nr. 1.362 din 11 decembrie 2008, publicată în Monitorul
Oficial al României, Partea I, nr. 75 din 9 februarie 2009, Curtea
a statuat că ădispozițiile cuprinse în art. 3712 alin. 3 din Codul de
procedură civilă nu reglementează o procedură de competența
instanțelor judecătorești, ci o procedură execuțională, dată în
mod firesc în sarcina organului de executare. În cadrul acestei
proceduri executorul judecătoresc nu are de soluționat un litigiu,
ci de stabilit valoarea actualizată a obligațiilor de plată, potrivit
elementelor și criteriilor cuprinse în titlul executoriu. Operația de
actualizare efectuată de executorul judecătoresc întrunește
elementele unui act juridic administrativ, împotriva căruia
persoana care se consideră vătămată în drepturile sale —
debitorul sau creditorul obligației de plată — are deschisă calea

MONITORUL OFICIAL AL ROMÂNIEI, PARTEA I, Nr. 387/11.VI.2010
contestației la executare, potrivit art. 399—404 din Codul de
procedură civilă. Pe cale de consecință, Curtea constată că este
neîntemeiată critica de neconstituționalitate potrivit căreia
dispozițiile supuse controlului încalcă dispozițiile art. 126 din
Constituție.
Referitor la criticile de neconstituționalitate privind încălcarea
dreptului de acces la justiție prevăzut de art. 21 alin. (3) din
Constituție și de art. 6 din Convenția pentru apărarea drepturilor
omului și a libertăților fundamentale, precum și a dreptului la
apărare garantat de art. 24 alin. (1) din Legea fundamentală,
Curtea constată că și acestea sunt nefondate, întrucât în cursul
executării silite debitorul poate fi asistat de un avocat și, în plus,
poate formula contestație la executarea silită, ceea ce dă
expresie atât dreptului său la apărare, dreptului de acces la
justiție, cât și principiului contradictorialității dezbaterilor. De
altfel, acest principiu nici nu ar putea avea relevanță în cauză,
întrucât el este un principiu de valoare legală, iar nu unul de
valoare constituțională”.
În fine, Curtea observă că actualul text al art. 3712 alin. 3 din
Codul de procedură civilă a fost introdus prin prevederile art. I
pct. 7 din Legea nr. 459/2006 pentru modificarea și completarea
Codului de procedură civilă, publicată în Monitorul Oficial al
României, Partea I, nr. 994 din 13 decembrie 2006, astfel încât
invocarea art. 115 alin. (1) din Constituție nu este pertinentă
cauzei.
3. În raport cu dispozițiile art. 402 alin. 2 din Codul de
procedură civilă, se constată că textul legal criticat a mai format
obiectul controlului de constituționalitate. Astfel, Curtea, prin
Decizia nr. 668 din 30 aprilie 2009, publicată în Monitorul Oficial
al României, Partea I, nr. 437 din 26 iunie 2009, Decizia nr. 37
din 15 ianuarie 2008, publicată în Monitorul Oficial al României,
Partea I, nr. 65 din 28 ianuarie 2008, Decizia nr. 540 din 7 iunie
2007, publicată în Monitorul Oficial al României, Partea I, nr. 558
din 15 august 2007, Decizia nr. 940 din 18 octombrie 2007,
publicată în Monitorul Oficial al României, Partea I, nr. 838 din
7 decembrie 2007, Decizia nr. 436 din 30 mai 2006, publicată în
Monitorul Oficial al României, Partea I, nr. 541 din 22 iunie 2006,
a constatat constituționalitatea acestui text de lege în raport cu
critici similare de constituționalitate.
Prin aceste decizii, Curtea a statuat, în esență, că accesul la
justiție nu presupune și accesul la toate mijloacele procedurale
prin care se înfăptuiește justiția, iar instituirea regulilor de

15

desfășurare a procesului în fața instanțelor judecătorești, deci
și reglementarea căilor ordinare sau extraordinare de atac, sunt
de competența exclusivă a legiuitorului, care poate institui, în
considerarea unor situații deosebite, reguli speciale de
procedură. Reglementările internaționale în materie nu impun
accesul la totalitatea gradelor de jurisdicție sau la toate căile de
atac prevăzute de legislațiile naționale, art. 13 din Convenția
pentru apărarea drepturilor omului și a libertăților fundamentale
consacrând numai dreptul persoanei la un recurs efectiv în fața
unei instanțe naționale, deci posibilitatea de a accede la un grad
de jurisdicție.
Totodată, art. 21 din Constituție nu precizează in terminis că
accesul liber la justiție implică întotdeauna dreptul de a exercita
atât calea de atac a apelului, cât și a recursului, situație în care
exercitarea cumulativă a ambelor căi de atac împotriva unei
hotărâri nu constituie un criteriu de constituționalitate.
Prin aceleași decizii, Curtea, pentru aceleași rațiuni, a stabilit
că nu sunt încălcate nici prevederile art. 124 din Constituție.
Totodată, Curtea a constatat că textul legal criticat nu
contravine nici art. 16 din Constituție, legiuitorul, în considerarea
unor situații speciale, justificate în mod obiectiv și rațional,
putând institui un tratament juridic diferențiat. În cazul de față,
legiuitorul a apreciat ca regulă generală atacarea hotărârilor
pronunțate în contestația la executare numai cu recurs, iar cele
două excepții cuprinse în textul contestat se referă la împărțirea
bunurilor proprietate comună și la contestația formulată de o
terță persoană vizând un drept de proprietate sau un alt drept
real asupra bunului urmărit. O atare opțiune a legiuitorului este
justificată de domeniile în care intervin aceste reglementări, și
anume în ipoteze specifice ce țin de materia succesiunilor sau
a drepturilor reale.
Întrucât nu au intervenit elemente noi, de natură a determina
reconsiderarea jurisprudenței Curții, considerentele și soluțiile
deciziilor amintite își păstrează valabilitatea și în prezenta
cauză.
4. Excepția de neconstituționalitate ce privește art. 4052
alin. 1 lit. a) teza a doua din Codul de procedură civilă este
inadmisibilă, întrucât autorul excepției solicită, în mod expres,
modificarea textului legal supus controlului de constituționalitate.
Or, potrivit art. 2 alin. (3), o atare chestiune nu intră în
competența Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 121 alin. 2 și art. 4052 alin. 1 lit. a) teza
a doua din Codul de procedură civilă, excepție ridicată de Vlad Iosif, Oana Iosif și Rodica-Liliana Iosif în Dosarul nr. 10.182/3/2009
al Tribunalului București — Secția a IV-a civilă.
2. Respinge ca neîntemeiată excepția de neconstituționalitate a dispozițiilor art. 3712 alin. 3 și art. 402 alin. 2 din Codul
de procedură civilă, excepție ridicată de Vlad Iosif, Oana Iosif și Rodica-Liliana Iosif în Dosarul nr. 10.182/3/2009 al Tribunalului
București — Secția a IV-a civilă.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

16

MONITORUL OFICIAL AL ROMÂNIEI, PARTEA I, Nr. 387/11.VI.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind modificarea și completarea Regulamentului de organizare și funcționare a unităților
de învățământ preuniversitar, aprobat prin Ordinul ministrului educației și cercetării nr. 4.925/2005
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. I. — Regulamentul de organizare și funcționare a
unităților de învățământ preuniversitar, aprobat prin Ordinul
ministrului educației și cercetării nr. 4.925/2005, publicat în
Monitorul Oficial al României, Partea I, nr. 874 din 29 septembrie
2005, se modifică și se completează după cum urmează:
1. La articolul 64, după litera d) se introduce o nouă
literă, litera e), cu următorul cuprins:
ăe) nu au un număr suficient de note, necesar pentru
încheierea mediei/mediilor sau nu au mediile/calificativele
semestriale ori anuale la disciplinele/modulele respective
consemnate în catalog de către cadrul didactic, din motive
diferite de cele menționate la literele anterioare.”

2. La articolul 81, alineatul (5) se modifică și va avea
următorul cuprins:
ă(5) Rezultatul la examenele de corigență și la examenele de
încheiere a situației pentru elevii amânați, precum și situația
școlară anuală a elevilor se afișează a doua zi după încheierea
sesiunii de examen și se consemnează în procesul-verbal al
primei ședințe a consiliului profesoral.”
Art. II. — Prezentul ordin se publică în Monitorul Oficial al
României, Partea I.
Art. III. — Secretariatul de Stat pentru Învățământul
Preuniversitar, Direcția generală educație și învățare pe tot
parcursul vieții, Direcția generală învățământ în limbile
minorităților, relația cu Parlamentul și sindicatele, Direcția
generală management, resurse umane și rețea școlară,
inspectoratele școlare județene și unitățile de învățământ duc la
îndeplinire prevederile prezentului ordin.

p. Ministrul educației, cercetării, tineretului și sportului,
Cătălin Ovidiu Baba,
secretar de stat
București, 11 iunie 2010.
Nr. 4.106.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 387/11.VI.2010 conține 16 pagini.

Prețul: 3,20 lei

&JUYDGY|443730]
ISSN 1453—4495

