Anul 178 (XXII) — Nr. 553

PARTEA I

LEGI, DECRETE, HOTĂRÂRI ȘI ALTE ACTE

Joi, 5 august 2010

SUMAR

Nr.

Pagina

— Decizie privind convocarea Camerei Deputaților în
sesiune extraordinară ................................................

744.

— Hotărâre privind darea în administrarea Ministerului
Transporturilor și Infrastructurii a unor terenuri situate în
municipiul Calafat, județul Dolj, în vederea realizării de
către Compania Națională de Căi Ferate ăC.F.R.” — S.A.
a obiectivului de interes național ăConstrucția
infrastructurii de acces rutier și feroviar la cel de-al
doilea pod peste Dunăre de la Calafat—Vidin” ............
— Hotărâre pentru modificarea valorilor de inventar
ale unor imobile aflate în inventarul bunurilor din
domeniul public al statului ..........................................

— Ordin pentru punerea în aplicare a Regulamentului
privind concentrările economice ................................

4

387.

— Ordin pentru punerea în aplicare a Instrucțiunilor
privind restricționările direct legate și necesare punerii
în aplicare a concentrărilor economice ......................

5–8

— Ordin pentru punerea în aplicare a Instrucțiunilor
privind definirea pieței relevante ................................

8–14

— Ordin privind abrogarea unor regulamente și ordine
ale Consiliului Concurenței ........................................

15

388.
389.
2–3

ACTE ALE BĂNCII NAȚIONALE A ROMÂNIEI
24.
3

ACTE ALE CONSILIULUI CONCURENȚEI
385.

— Ordin pentru punerea în aplicare a Instrucțiunilor
privind conceptele de concentrare economică,
întreprindere implicată, funcționare deplină și cifră de
afaceri ........................................................................

2

HOTĂRÂRI ALE GUVERNULUI ROMÂNIEI
727.

Pagina

386.

DECIZII
3.

Nr.

4

— Circulară privind punerea în circulație, în scop
numismatic, a unei monede dedicate aniversării a
150 de ani de la nașterea sopranei Hariclea Darclée ....

16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 553/5.VIII.2010

DECIZII
PARLAMENTUL ROMÂNIEI
C A M E R A D E P U TA Ț I L O R

DECIZIE
privind convocarea Camerei Deputaților
în sesiune extraordinară
Având în vedere cererea formulată de Președintele României, precum și
hotărârea Biroului permanent al Camerei Deputaților,
în temeiul dispozițiilor art. 66 alin. (2) din Constituția României, republicată,
precum și ale art. 33 lit. a) și art. 84 alin. (4) din Regulamentul Camerei Deputaților,
aprobat prin Hotărârea Camerei Deputaților nr. 8/1994, republicat, cu modificările
și completările ulterioare,
Camera Deputaților se convoacă în sesiune extraordinară în data de
16 august 2010, ora 14,00, cu următorul proiect al ordinii de zi:
1. reexaminarea legii privind integritatea în exercitarea funcțiilor și
demnităților publice, pentru modificarea și completarea Legii nr. 144/2007 privind
înființarea, organizarea și funcționarea Agenției Naționale de Integritate, precum și
pentru modificarea și completarea altor acte normative;
2. Propunerea legislativă privind combaterea plăților întârziate de către
autoritățile și instituțiile publice (Pl-x nr. 82/2010);
3. Proiectul Legii pentru aprobarea unor măsuri de reducere a taxelor,
impozitelor și contribuțiilor sociale în vederea creării de noi locuri de muncă,
creșterii economice și a menținerii puterii de cumpărare (PL-x nr. 687/2009).
Proiectul programului de lucru:
— luni, 16 august 2010: — ora 12,00
— ședința Biroului permanent al
Camerei Deputaților, cu participarea
liderilor grupurilor parlamentare;
— ora 13,00
— ședința grupurilor parlamentare;
— ora 14,00

— ședința plenului Camerei
Deputaților pentru dezbaterea și
adoptarea problemelor înscrise în
proiectul ordinii de zi.

PREȘEDINTELE CAMEREI DEPUTAȚILOR

ROBERTA ALMA ANASTASE
București, 4 august 2010.
Nr. 3.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind darea în administrarea Ministerului Transporturilor și Infrastructurii a unor terenuri
situate în municipiul Calafat, județul Dolj, în vederea realizării de către Compania Națională
de Căi Ferate ăC.F.R.” — S.A. a obiectivului de interes național ăConstrucția infrastructurii
de acces rutier și feroviar la cel de-al doilea pod peste Dunăre de la Calafat—Vidin”
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și având în vedere prevederile art. 47
alin. (1) lit. a) din Ordonanța de urgență a Guvernului nr. 12/1998 privind transportul pe căile ferate române și reorganizarea
Societății Naționale a Căilor Ferate Române, republicată, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă darea în administrarea Ministerului
Transporturilor și Infrastructurii a terenurilor situate în municipiul
Calafat, județul Dolj, având datele de identificare prevăzute în
anexa care face parte integrantă din prezenta hotărâre, trecute
în domeniul public al statului prin Hotărârea Consiliului Local al
Municipiului Calafat nr. 56 din 29 martie 2010, în vederea

realizării de către Compania Națională de Căi Ferate ăC.F.R.”—
S.A. a obiectivului de interes național ăConstrucția infrastructurii
de acces rutier și feroviar la cel de-al doilea pod peste Dunăre
de la Calafat—Vidin”.
(2) Terenurile date în administrare potrivit alin. (1) nu pot
primi altă destinație.

3

MONITORUL OFICIAL AL ROMÂNIEI, PARTEA I, Nr. 553/5.VIII.2010
Art. 2. — Predarea-preluarea suprafețelor de teren prevăzute
la art. 1 alin. (1) se face pe bază de protocol încheiat între părțile

interesate, în termen de 30 de zile de la data intrării în vigoare
a prezentei hotărâri.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 727.
ANEXĂ

D AT E L E D E I D E N T I F I C A R E

ale terenurilor care se dau în administrarea Ministerului Transporturilor și Infrastructurii în vederea realizării
de către Compania Națională de Căi Ferate ăC.F.R.” — S.A. a obiectivului de interes național
ăConstrucția infrastructurii de acces rutier și feroviar la cel de-al doilea pod peste Dunăre de la Calafat—Vidin”
Nr.
crt.

Locul unde este situat imobilul

Persoana juridică
de la care se transmite imobilul

Datele de identificare
Nr. parcelă/tarla/
categorie de folosință

Suprafața
terenului
— m2 —

Persoana juridică
la care se transmite imobilul

0

1

2

3

4

5

1.

Municipiul Calafat —
județul Dolj

Consiliul Local
al Municipiului Calafat

68/98/A

472,06

2.

Municipiul Calafat —
județul Dolj

Consiliul Local
al Municipiului Calafat

83/98/A

279,34

3.

Municipiul Calafat —
județul Dolj

Consiliul Local
al Municipiului Calafat

36/99/A

618,83

Ministerul Transporturilor și
Infrastructurii, prin
Compania Națională de Căi
Ferate ăC.F.R.” — S.A.
Ministerul Transporturilor și
Infrastructurii, prin
Compania Națională de Căi
Ferate ăC.F.R.” — S.A.
Ministerul Transporturilor și
Infrastructurii, prin
Compania Națională de Căi
Ferate ăC.F.R.” — S.A.

Suprafața totală a terenului = 1.370,23 m2
GUVERNUL ROMÂNIEI

HOTĂRÂRE
pentru modificarea valorilor de inventar ale unor imobile
aflate în inventarul bunurilor din domeniul public al statului
În temeiul art. 108 din Constituția României, republicată, și al art. 20 alin. (1) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Valoarea de inventar a imobilului aflat în domeniul
public al statului și în administrarea Institutului Național de
Statistică — Direcția Județeană de Statistică Bihor, înregistrată la
poziția M.F.P. nr. 150065 din anexa nr. 40 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și
completările ulterioare, se modifică la 1.111.282 lei.

Art. 2. — Valoarea de inventar a imobilului aflat în domeniul
public al statului și în administrarea Direcției Regionale de
Statistică Neamț, înregistrată la poziția M.F.P. nr. 150134 din anexa
nr. 40 la Hotărârea Guvernului nr. 1.705/2006, cu modificările și
completările ulterioare, se modifică la 1.874.999 lei.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Președintele Institutului Național de Statistică,
Vergil Voineagu
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 744.

4

MONITORUL OFICIAL AL ROMÂNIEI, PARTEA I, Nr. 553/5.VIII.2010

ACTE ALE CONSILIULUI CONCURENȚEI
CONSILIUL CONCURENȚEI

ORDIN
pentru punerea în aplicare a Regulamentului
privind concentrările economice
În baza:
— Decretului Președintelui României nr. 700/2009 pentru numirea
președintelui Consiliului Concurenței;
— prevederilor art. 20 alin. (4) lit. d), art. 21 alin. (2), art. 27 alin. (2) și (4),
precum și ale art. 28 alin. (1) din Legea concurenței nr. 21/1996, republicată, cu
modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței, se pune în
aplicare Regulamentul privind concentrările economice, prevăzut în anexa*) care
face parte integrantă din prezentul ordin.
Art. 2. — Compartimentele de specialitate din cadrul Consiliului Concurenței
vor urmări punerea în aplicare a prevederilor prezentului ordin.
Art. 3. — Regulamentul intră în vigoare la data publicării în Monitorul Oficial
al României, Partea I.
Președintele Consiliului Concurenței,
Bogdan Marius Chirițoiu
București, 5 august 2010.
Nr. 385.
*) Anexa se publică în Monitorul Oficial al României, Partea I, nr. 553 bis, care se poate
achiziționa de la Centrul pentru relații cu publicul al Regiei Autonome ăMonitorul Oficial”, București,
șos. Panduri nr. 1.

CONSILIUL CONCURENȚEI

ORDIN
pentru punerea în aplicare a Instrucțiunilor privind conceptele
de concentrare economică, întreprindere implicată,
funcționare deplină și cifră de afaceri
În baza:
— Decretului Președintelui României nr. 700/2009 pentru numirea
președintelui Consiliului Concurenței;
— prevederilor art. 20 alin. (4) lit. d), art. 21 alin. (2), art. 27 alin. (3) și (4),
precum și ale art. 28 alin. (1) din Legea concurenței nr. 21/1996, republicată, cu
modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței, se pun în aplicare
Instrucțiunile privind conceptele de concentrare economică, întreprindere implicată,
funcționare deplină și cifră de afaceri, prevăzute în anexa*) care face parte
integrantă din prezentul ordin.
Art. 2. — Compartimentele de specialitate din cadrul Consiliului Concurenței
vor urmări punerea în aplicare a prevederilor prezentului ordin.
Art. 3. — Instrucțiunile intră în vigoare la data publicării lor în Monitorul Oficial
al României, Partea I.
Președintele Consiliului Concurenței,
Bogdan Marius Chirițoiu
București, 5 august 2010.
Nr. 386.
*) Anexa se publică în Monitorul Oficial al României, Partea I, nr. 553 bis, care se poate
achiziționa de la Centrul pentru relații cu publicul al Regiei Autonome ăMonitorul Oficial”, București,
șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 553/5.VIII.2010

5

CONSILIUL CONCURENȚEI

ORDIN
pentru punerea în aplicare a Instrucțiunilor
privind restricționările direct legate și necesare punerii
în aplicare a concentrărilor economice
În baza:
— Decretului Președintelui României nr. 700/2009 pentru numirea
președintelui Consiliului Concurenței;
— prevederilor art. 20 alin. (4) lit. d), art. 21 alin. (2), art. 27 alin. (3) și (4),
precum și ale art. 28 alin. (1) din Legea concurenței nr. 21/1996, republicată, cu
modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței, se pun în
aplicare Instrucțiunile privind restricționările direct legate și necesare punerii în
aplicare a concentrărilor economice, prevăzute în anexa care face parte integrantă
din prezentul ordin.
Art. 2. — Compartimentele de specialitate din cadrul Consiliului Concurenței
vor urmări punerea în aplicare a prevederilor prezentului ordin.
Art. 3. — Instrucțiunile intră în vigoare la data publicării lor în Monitorul Oficial
al României, Partea I.
Președintele Consiliului Concurenței,
Bogdan Marius Chirițoiu
București, 5 august 2010.
Nr. 387.
ANEXĂ

INSTRUCȚIUNI

privind restricționările direct legate și necesare punerii în aplicare a concentrărilor economice
În temeiul prevederilor art. 27 alin. (1) și alin. (3) lit. a) din Legea concurenței nr. 21/1996, republicatǎ, cu modificările și
completările ulterioare,
Consiliul Concurenței adoptǎ prezentele instrucțiuni.
I. Introducere
1. Prezentele instrucțiuni oferă îndrumări privind
interpretarea noțiunii de restricționări direct legate și necesare
punerii în aplicare a concentrărilor economice (denumite în
continuare restricționări auxiliare), cu scopul de a oferi siguranță
juridică întreprinderilor implicate într-o concentrare economică.
Îndrumările oferite în secțiunile următoare stabilesc principiile
de evaluare, pentru a ști dacă și în ce măsură tipurile de acorduri
cel mai des întâlnite sunt considerate a fi restricționări auxiliare.
2. Instrucțiunile reglementează evaluarea restricționărilor
auxiliare, introducând totodată un principiu de autoevaluare a
respectivelor restricționări potrivit căruia autoritatea de
concurență nu este obligată să procedeze la analiza individuală
a acestora. Întreprinderile implicate trebuie să evalueze dacă și
în ce măsură acordurile la care acestea sunt părți pot fi
considerate auxiliare unei concentrări economice. Pentru acele
cazuri care generează incertitudine și care nu sunt reglementate
de prezentele instrucțiuni, întreprinderile pot solicita Consiliului
Concurenței să evalueze în mod expres caracterul auxiliar al
restricționărilor existente.
3. În măsura în care restricționările sunt direct legate și
necesare implementării concentrării economice se aplică
exclusiv Regulamentul privind concentrările economice. Pentru
restricționările care nu pot fi considerate direct legate și

necesare punerii în aplicare a concentrării economice, art. 5 și
6 din Legea concurenței nr. 21/1996, republicatǎ, cu modificările
și completările ulterioare, denumitǎ în continuare lege, respectiv
art. 101 și 102 din Tratatul privind funcționarea Uniunii Europene
rămân în mod potențial aplicabile. Faptul că un acord sau un
aranjament nu se consideră a fi auxiliar unei concentrări
economice nu prejudiciază statutul juridic al acestuia. Astfel de
acorduri sau aranjamente trebuie evaluate potrivit prevederilor
art. 5 și 6 din lege, respectiv ale art. 101 și 102 din Tratatul
privind funcționarea Uniunii Europene.
II. Principii generale
4. O concentrare economică constă în acorduri și
aranjamente contractuale care stabilesc controlul, în sensul
prevederilor art. 10 alin. (5) din lege. Toate acordurile care
îndeplinesc scopul principal al concentrării economice, cum ar
fi cele legate de vânzarea de acțiuni sau de active ale unei
întreprinderi, fac parte integrantă din concentrarea economică.
Pe lângă aceste acorduri și aranjamente, părțile la concentrare
pot încheia și alte acorduri care nu constituie o parte integrantă
a concentrării economice, dar care pot restrânge libertatea de
acțiune pe piață a părților. În cazul în care aceste acorduri conțin
restricționări auxiliare, acestea sunt acoperite de decizia care
declară concentrarea economică compatibilă cu un mediu
concurențial normal.

6

MONITORUL OFICIAL AL ROMÂNIEI, PARTEA I, Nr. 553/5.VIII.2010

5. Criteriile privind legătura directă și necesitatea sunt, prin
natura lor, obiective. Restricționările nu sunt direct legate și
necesare punerii în aplicare a unei concentrări economice doar
pentru că părțile le consideră ca atare.
6. Pentru ca restricționările să fie considerate ădirect legate
de punerea în aplicare a concentrării economice”, acestea
trebuie să fie strâns legate de concentrarea economică însăși.
Nu este suficient ca un acord să fie încheiat în același context
sau în același timp cu concentrarea economică1. Restricționările
care sunt direct legate de concentrare se raportează, din punct
de vedere economic, la tranzacția principală și au scopul de a
permite o tranziție fără dificultăți între vechea și noua structură
a întreprinderii după realizarea concentrării economice.
7. Acordurile trebuie să fie ănecesare punerii în aplicare a
concentrării economice”, ceea ce înseamnă că, în absența
respectivelor acorduri, concentrarea nu poate fi pusă în aplicare
sau poate fi pusă în aplicare doar în condiții considerabil mai
nesigure, cu costuri semnificativ mai mari, într-o perioadă de
timp apreciabil mai lungă sau cu dificultăți mult sporite.
Acordurile necesare punerii în aplicare a concentrării economice
au în mod normal scopul de a proteja valoarea transferată, de
a menține continuitatea în aprovizionare și după divizarea unei
entități economice existente anterior sau de a contribui la
înființarea unei noi entități. Pentru a stabili dacă o restricționare
este necesară, trebuie nu numai să se ia în considerare natura
acesteia, ci să se asigure faptul că durata, obiectul și aria
geografică de aplicare ale acesteia nu depășesc ceea ce este
necesar în mod rezonabil pentru punerea în aplicare a
concentrării economice. În cazul în care sunt disponibile
alternative la fel de eficiente pentru atingerea scopului legitim
propus, întreprinderile trebuie să o aleagă pe aceea care, în
mod obiectiv, restrânge cel mai puțin concurența.
8. În cazul concentrărilor economice care sunt realizate în
etape, aranjamentele contractuale legate de etapele anterioare
stabilirii controlului în sensul prevederilor art. 10 alin. (1) și (5)
din lege nu pot fi, în mod normal, considerate direct legate și
necesare punerii în aplicare a concentrării economice. Cu toate
acestea, un acord de abținere de la schimbări semnificative în
activitatea vizată până la încheierea operațiunii se consideră
direct legată și necesară punerii în aplicare a ofertei comune.
Același lucru este valabil și, în contextul unei oferte comune,
pentru orice angajament luat de către participanții la achiziția în
comun a unei întreprinderi de a nu face oferte concurente
separate pentru aceeași întreprindere sau de a achiziționa
controlul pe altă cale.
9. Acordurile care au scopul de a facilita dobândirea
controlului în comun trebuie considerate direct legate și
necesare punerii în aplicare a concentrării economice. Acest
lucru se aplică aranjamentelor dintre părți în ceea ce privește
dobândirea controlului în comun ce are ca scop punerea în
aplicare a divizării activelor pentru a împărți între ele facilitățile
de producție sau rețelele de distribuție, precum și mărcile
existente ale întreprinderii achiziționate în comun.
10. În măsura în care o asemenea împărțire implică divizarea
unei entități economice preexistente, aranjamentele care fac
posibilă divizarea în condiții rezonabile trebuie considerate direct
legate și necesare punerii în aplicare a concentrării economice,
în temeiul principiilor stabilite în continuare.
III. Principii aplicabile restricționărilor des întâlnite
în cazurile de achiziționare a unei întreprinderi
11. Restricționările convenite între părți, în contextul
transferului unei întreprinderi, pot fi în beneficiul cumpărătorului

sau al vânzătorului. În general, nevoia cumpărătorului de a
beneficia de o anumită protecție este mai imperioasă decât
nevoia corespunzătoare a vânzătorului. Cumpărătorul trebuie
să fie asigurat că i se va permite să dobândească întreaga
valoare a afacerii achiziționate. Astfel, ca regulă generală,
restricționările în favoarea vânzătorului fie nu sunt deloc direct
legate și necesare punerii în aplicare a concentrării economice,
fie sfera de aplicare și/sau durata acestora trebuie să fie mai
limitate decât cele ale clauzelor în favoarea cumpărătorului.
A. Clauze de nonconcurență

12. Obligațiile de nonconcurență care sunt impuse
vânzătorului în contextul transferului unei întreprinderi sau al
unei părți a acesteia pot fi direct legate și necesare
implementării concentrării economice. Pentru a intra în posesia
valorii totale a activelor transferate, cumpărătorul trebuie să
poată beneficia de o anumită protecție împotriva concurenței din
partea vânzătorului pentru a câștiga fidelitatea clienților și pentru
a asimila și exploata know-how-ul2. Astfel de clauze de
nonconcurență garantează transferul către cumpărător al valorii
totale a activelor transferate, care includ, în general, atât active
corporale, cât și necorporale, precum fondul de comerț acumulat
sau know-how-ul dezvoltat de vânzător. Aceste restricționări nu
sunt doar direct legate de concentrarea economică, dar sunt de
asemenea necesare punerii sale în aplicare, deoarece, în
absența acestora, ar exista motive întemeiate pentru a crede că
vânzarea întreprinderii sau a unei părți din aceasta nu ar putea
fi realizată.
13. Cu toate acestea, astfel de clauze de nonconcurență sunt
justificate doar prin scopul legitim de punere în aplicare a
concentrării economice, atunci când durata, aria geografică de
aplicare, obiectul și persoanele care intră sub incidența acestora
nu depășesc ceea ce este necesar în mod rezonabil pentru
atingerea respectivului scop.
14. Clauzele de nonconcurență sunt justificate pentru
perioade de până la 3 ani, atunci când transferul întreprinderii
cuprinde transferul fidelității clientelei, atât sub formă de fond de
comerț, cât și de know-how. Atunci când este cuprins doar
fondul de comerț, clauzele de nonconcurență se justifică pentru
perioade de până la 2 ani.
15. Clauzele de nonconcurență nu pot fi considerate
necesare atunci când transferul se limitează de fapt doar la
activele corporale (cum ar fi terenul, clădirile sau instalațiile) sau
la drepturile exclusive de proprietate industrială și comercială
(ai căror titulari pot acționa imediat împotriva încălcărilor comise
de cedentul respectivelor drepturi).
16. Aria geografică de aplicare a unei clauze de
nonconcurență trebuie să se limiteze la zona în care vânzătorul
a oferit produsele sau serviciile relevante înainte de transfer,
deoarece cumpărătorul nu are nevoie de protecție împotriva
concurenței din partea vânzătorului în teritoriile în care acesta nu
a pătruns anterior. Această arie geografică de aplicare poate fi
extinsă la teritoriile în care vânzătorul intenționa să pătrundă la
momentul tranzacției, cu condiția ca acesta să fi făcut deja
investiții în acest sens.
17. În mod similar, clauzele de nonconcurență trebuie să se
limiteze la produsele (inclusiv versiuni îmbunătățite sau
actualizate ale produselor, precum și modelele care le succed)
și la serviciile care fac obiectul activității economice a
întreprinderii transferate. Pot fi incluse aici produsele și serviciile
aflate într-un stadiu avansat de dezvoltare la momentul
tranzacției sau produse complet îmbunătățite, dar care încă nu
sunt comercializate. Nu este considerată necesară protecția

1 În același mod, o restricționare poate fi, în cazul în care toate celelalte cerințe sunt îndeplinite, ădirect legată”, chiar dacă nu a fost încheiată în același
timp cu acordul care îndeplinește scopul principal al concentrării economice.
2 Conform definiției prevăzute la art. 1 alin. (1) lit. i) din Regulamentul (CE) nr. 772/2004 al Comisiei din 7 aprilie 2004 privind aplicarea art. 81 alin. (3)
din Tratat anumitor categorii de acorduri de transfer de tehnologie, publicat în Jurnalul Oficial al Uniunii Europene nr. L 123 din 27 aprilie 2004.

MONITORUL OFICIAL AL ROMÂNIEI, PARTEA I, Nr. 553/5.VIII.2010
împotriva concurenței din partea vânzătorului pe piețele
produsului sau serviciului în care operatorul economic transferat
nu activa anterior transferului.
18. Vânzătorul își poate impune restricționări lui însuși,
filialelor sale și agenților săi comerciali. Cu toate acestea, o
obligație de a impune restricționări similare terților nu trebuie
considerată direct legată și necesară pentru punerea în aplicare
a concentrării economice. Acest lucru se aplică, în special,
clauzelor care ar restrânge libertatea revânzătorilor sau a
utilizatorilor de a importa sau exporta.
19. Clauzele care limitează dreptul vânzătorului de a
achiziționa sau de a deține acțiuni la o societate concurentă cu
activitatea transferată trebuie considerate direct legate și
necesare punerii în aplicare a concentrării economice în
aceleași condiții ca cele descrise anterior pentru clauzele de
nonconcurență. Excepție face cazul în care clauzele îl împiedică
pe vânzător să achiziționeze sau să dețină acțiuni doar în scopul
de a face o investiție financiară, fără a-i garanta, direct sau
indirect, funcții de conducere sau vreo influență determinantă în
societatea concurentă.
20. Clauzele de nonsolicitare și de confidențialitate au un
efect comparabil cu clauzele de nonconcurență și, prin urmare,
sunt evaluate într-un mod similar cu acestea3.
B. Acorduri de licență

21. Transferul unei întreprinderi sau al unei părți a acesteia
poate include transferul către cumpărător, în scopul exploatării
depline a activelor transferate, al drepturilor de proprietate
intelectuală și al know-how-ului. Cu toate acestea, vânzătorul
poate rămâne proprietarul drepturilor în vederea exploatării lor
în cadrul altor activități decât cele transferate. În aceste cazuri,
metoda obișnuită de a garanta cumpărătorului deplina utilizare
a activelor transferate este de a încheia acorduri de licență în
favoarea acestuia. În mod similar, în cazul în care vânzătorul a
transferat drepturile de proprietate intelectuală împreună cu
activitatea, acesta poate dori să utilizeze în continuare unele
sau toate aceste drepturi în cadrul altor activități decât cele
transferate; într-un astfel de caz, cumpărătorul va acorda o
licență vânzătorului.
22. Licențele de brevete4, de drepturi similare sau de knowhow pot fi considerate necesare punerii în aplicare a concentrării
economice. Acestea pot fi considerate de asemenea parte
integrantă din concentrarea economică și, în orice caz, nu
trebuie să fie limitate în timp. Respectivele licențe pot fi simple
sau exclusive și pot fi limitate la anumite domenii de utilizare, în
măsura în care corespund activităților întreprinderii transferate.
23. Cu toate acestea, limitările teritoriale de producție care
corespund teritoriului activității transferate nu sunt necesare
punerii în aplicare a operațiunii de concentrare economică. În
ceea ce privește licențele acordate de vânzătorul activității în
favoarea cumpărătorului, vânzătorul poate face obiectul unor
restricționări teritoriale în acordul de licență, în aceleași condiții
ca cele stabilite pentru clauzele de nonconcurență în contextul
vânzării unei activități.
24. Restricționările din acordurile de licență care depășesc
sfera dispozițiilor menționate anterior, precum cele care îl
protejează pe cel care acordă licența mai degrabă decât pe
beneficiarul acesteia, nu sunt necesare punerii în aplicare a
concentrării economice5.

7

25. În mod similar, în cazul licențelor de mărci, denumiri
comerciale, drepturi de desene și modele industriale, drepturi
de autor sau drepturi conexe, pot exista situații în care
vânzătorul dorește să rămână proprietarul acestor drepturi,
pentru activitățile reținute, dar cumpărătorul are nevoie de
aceste drepturi pentru a comercializa bunurile sau serviciile
produse de întreprinderea sau partea din întreprindere care i-a
fost transferată. În aceste cazuri se aplică aceleași considerații
ca cele menționate anterior.
C. Obligații de cumpărare și de furnizare

26. În multe cazuri, transferul unei întreprinderi sau al unei
părți a acesteia poate implica întreruperea relațiilor tradiționale
de aprovizionare și de furnizare care existau ca rezultat al
integrării anterioare a activităților în cadrul unității economice a
vânzătorului. Pentru a permite dezmembrarea unității
economice a vânzătorului și transferul parțial al activelor către
cumpărător în condiții rezonabile, adesea este necesară
menținerea, pentru o perioadă de tranziție, a legăturilor existente
sau a unor legături similare între vânzător și cumpărător. Acest
obiectiv este atins, în mod normal, prin impunerea de obligații de
cumpărare și de furnizare vânzătorului și/sau cumpărătorului
întreprinderii sau al unei părți a acesteia. Luând în considerare
situația specială rezultată din dezmembrarea unității economice
a vânzătorului, aceste obligații pot fi considerate direct legate și
necesare punerii în aplicare a concentrării economice. Acestea
pot fi în favoarea vânzătorului sau a cumpărătorului, în funcție
de circumstanțele specifice fiecărui caz.
27. Scopul acestor obligații poate fi acela de a garanta
continuitatea furnizării către oricare dintre părți a produselor
necesare pentru continuarea activităților reținute de vânzător
sau preluate de către cumpărător. Cu toate acestea, durata
obligațiilor de cumpărare sau de furnizare trebuie limitată la o
perioadă necesară înlocuirii relației de dependență cu una de
autonomie pe piață. Astfel, obligațiile de cumpărare sau de
furnizare având drept scop garantarea cantităților furnizate
anterior se pot justifica pentru o perioadă de tranziție de până la
5 ani.
28. Atât obligațiile de furnizare, cât și cele de cumpărare,
care prevăd cantități fixe, eventual însoțite de o clauză de
variație, sunt recunoscute a fi direct legate și necesare punerii
în aplicare a concentrării economice. Cu toate acestea,
obligațiile care prevăd cantități nelimitate6, exclusivitate sau cele
care conferă statut de furnizor privilegiat sau de cumpărător
privilegiat nu sunt necesare punerii în aplicare a concentrării
economice.
29. Contractele de servicii și de distribuție sunt echivalente
prin efect cu acordurile de furnizare; în consecință, se aplică
aceleași considerații ca și cele menționate anterior.
IV. Principii aplicabile restricționărilor des întâlnite
în cazul societăților în comun în sensul prevederilor
art. 10 alin. (2) și (4) din lege
A. Obligații de nonconcurență

30. O obligație de nonconcurență între societățile-mamă și
societatea în comun poate fi considerată direct legată și
necesară punerii în aplicare a concentrării economice, în cazul
în care astfel de obligații corespund produselor, serviciilor și
teritoriilor care fac obiectul acordului de înființare a societății în
comun sau al statutului acesteia. Astfel de clauze de

3 În consecință, clauzele de confidențialitate referitoare la detalii privind clientela, prețurile și cantitățile nu se pot prelungi. În schimb, clauzele de
confidențialitate privind know-how-ul pot fi justificate în mod excepțional pentru perioade mai lungi de timp.
4 Inclusiv cererile de brevetare, modelele de utilitate, cererile pentru înregistrarea modelelor de utilități, desene și modele industriale, topografia
semiconductorilor, certificatele de protecție suplimentară pentru produse medicale sau alte produse pentru care se pot obține astfel de certificate de protecție
suplimentară, precum și certificatele de amelioratori de plante [astfel cum sunt prevăzute la art. 1 alin. (1) lit. h) din Regulamentul (CE) nr. 772/2004].
5 În măsura în care se încadrează în dispozițiile art. 5 alin. (1) din lege sau ale art. 101 alin. (1) din Tratatul privind funcționarea Uniunii Europene, aceste
acorduri intră totuși sub incidența Regulamentului (CE) nr. 772/2004 sau a altor reglementări din dreptul comunitar.
6 Conform principiului proporționalității, obligațiile ce stabilesc cantități fixe cu o clauză de variație sunt, în aceste cazuri, mai puțin restrictive în ceea ce
privește concurența.

8

MONITORUL OFICIAL AL ROMÂNIEI, PARTEA I, Nr. 553/5.VIII.2010

nonconcurență reflectă, printre altele, necesitatea de a asigura
buna-credință pe parcursul negocierilor; acestea pot reflecta și
necesitatea de a folosi în întregime activele societății în comun
sau de a permite societății în comun să asimileze know-how-ul
și fondul de comerț, oferite de societățile-mamă, ori necesitatea
de a proteja interesele societăților-mamă în cadrul societății în
comun împotriva actelor de concurență ce pot fi înlesnite, printre
altele, de accesul privilegiat al societăților-mamă la know-how și
la fondul de comerț transferat sau dezvoltat de societatea în
comun. Astfel de obligații de nonconcurență între societățilemamă și societatea în comun se pot considera direct legate și
necesare punerii în aplicare a concentrării economice pe toată
perioada existenței societății în comun.
31. Aria geografică de aplicare a unei clauze de
nonconcurență trebuie să fie limitată la zona în care societățilemamă ofereau produsele sau serviciile relevante anterior creării
societății în comun. Respectiva arie geografică de aplicare se
poate extinde la teritoriile în care societățile-mamă intenționau
să pătrundă la momentul tranzacției, în condițiile în care
făcuseră deja investiții în acest scop.
32. Clauzele de nonconcurență trebuie să fie limitate la
produsele și serviciile care fac obiectul activității economice a
societății în comun. Acesta poate include produsele și serviciile
aflate într-un stadiu avansat de dezvoltare la momentul realizării
operațiunii, precum și produsele și serviciile complet dezvoltate,
dar care nu au fost comercializate încă.
33. În cazul în care societatea în comun a fost creată în
scopul intrării pe o nouă piață, se va face referire la produsele,
serviciile și teritoriile în care aceasta își va desfășura activitatea,
în temeiul acordului sau al statutului societății în comun. Cu
toate acestea, se presupune că interesul unei societăți-mamă
în cadrul societății în comun nu trebuie să fie protejat împotriva
concurenței din partea celeilalte societăți-mamă pe alte piețe

decât pe cele pe care va activa societatea în comun din
momentul înființării sale.
34. Obligațiile de nonconcurență între societățile-mamă care
nu controlează societatea în comun și aceasta din urmă nu sunt
direct legate și necesare punerii în aplicare a concentrării
economice.
35. Aceleași principii ca și cele privind clauzele de
nonconcurență se aplică clauzelor de confidențialitate și de
nonsolicitare.
B. Acorduri de licență

36. O licență acordată societății în comun de către
societățile-mamă poate fi considerată direct legată și necesară
punerii în aplicare a concentrării economice. Aceasta se aplică
indiferent dacă licența este sau nu exclusivă și dacă este sau nu
limitată în timp. Licența poate fi restrânsă la un anumit domeniu
de utilizare care corespunde activităților societății în comun.
37. Licențele acordate de societatea în comun uneia dintre
societățile-mamă sau acordurile de licență încrucișate pot fi
considerate direct legate și necesare punerii în aplicare a
concentrării economice, în aceleași condiții ca în cazul achiziției
unei întreprinderi. Acordurile de licență între societățile-mamă
nu sunt considerate direct legate și necesare realizării unei
societăți în comun.
C. Obligații de cumpărare și de furnizare

38. În cazul în care societățile-mamă rămân prezente pe o
piață situată în amonte sau în aval față de piața societății în
comun, orice acorduri de cumpărare și de furnizare, inclusiv
contractele de servicii și de distribuție, fac obiectul principiilor
aplicabile în cazul transferului unei întreprinderi.
V. Intrarea în vigoare
39. Prezentele instrucțiuni sunt puse în aplicare, prin ordin
al președintelui Consiliului Concurenței, și se publică în
Monitorul Oficial al României, Partea I.

CONSILIUL CONCURENȚEI

ORDIN
pentru punerea în aplicare a Instrucțiunilor
privind definirea pieței relevante
În baza:
— Decretului Președintelui României nr. 700/2009 pentru numirea
președintelui Consiliului Concurenței;
— prevederilor art. 20 alin. (4) lit. d), art. 21 alin. (2), art. 27 alin. (3) și (4),
precum și ale art. 28 alin. (1) din Legea concurenței nr. 21/1996, republicată, cu
modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței, se pun în
aplicare Instrucțiunile privind definirea pieței relevante, prevăzute în anexa care
face parte integrantă din prezentul ordin.
Art. 2. — Compartimentele de specialitate din cadrul Consiliului Concurenței
vor urmări punerea în aplicare a prevederilor prezentului ordin.
Art. 3. — Instrucțiunile intră în vigoare la data publicării lor în Monitorul Oficial
al României, Partea I.
Președintele Consiliului Concurenței,
Bogdan Marius Chirițoiu
București, 5 august 2010.
Nr. 388.

MONITORUL OFICIAL AL ROMÂNIEI, PARTEA I, Nr. 553/5.VIII.2010

9
ANEXĂ

INSTRUCȚIUNI

privind definirea pieței relevante
În temeiul art. 27 alin. (1) și (3) din Legea concurenței nr. 21/1996, republicată, cu modificările și completările ulterioare,
Consiliul Concurenței adoptă prezentele instrucțiuni.
I. Introducere
1. Prezentele instrucțiuni urmăresc o abordare similară cu
cea din Comunicarea Comisiei privind definirea pieței relevante
în sensul dreptului comunitar al concurenței, publicat în Jurnalul
Oficial al Uniunii Europene seria C nr. 372 din 9 decembrie 1997,
și oferă un cadru conceptual privind definirea pieței relevante.
2. Prezentele instrucțiuni reprezintă recomandări și au rolul
de a oferi instrumente utile în activitatea de aplicare a legislației
în domeniul concurenței. Îndrumările menționate în cele ce
urmează sunt doar o bază de plecare în identificarea pieței
relevante, iar în analizele sale Consiliul Concurentei nu va urma
în mod mecanic fiecare etapă descrisă în prezentele instrucțiuni,
ci va analiza doar acele elemente care sunt relevante pentru
fiecare caz. Analiza poate fi completată cu alte elemente de fapt
și va fi întotdeauna circumscrisă fiecărui caz.
3. Scopul prezentelor instrucțiuni este de a explica modul în
care Consiliul Concurenței utilizează conceptele de piață
relevantă a produsului și piață relevantă geografică în aplicarea
legislației în domeniul concurenței.
4. Definirea pieței relevante este un instrument de identificare
și de delimitare a cadrului în interiorul căruia se exercită
concurența între întreprinderi1. Scopul principal al definirii pieței
relevante este acela de a identifica în mod sistematic
constrângerile concurențiale cu care se confruntă întreprinderile
în cauză2. Definirea pieței relevante, atât la nivelul produsului,
cât și la nivel geografic, trebuie să permită identificarea
concurenților reali ai întreprinderilor în cauză, care sunt capabili
să influențeze comportamentul respectivelor întreprinderi și să
le împiedice să acționeze independent de presiunile unei
concurențe efective. Definirea pieței relevante permite, printre
altele, calcularea cotelor de piață, care pot oferi informații
relevante privind puterea de piață, în vederea aplicării art. 5 și 6
din Legea concurenței nr. 21/1996, republicată, cu modificările
și completările ulterioare, denumită în continuare Lege,
respectiv a art. 101 și 102 din Tratatul privind funcționarea
Uniunii Europene (denumit în continuare TFUE)3, precum și a
art. 15 și a altor dispoziții din Lege.
5. Conceptul de piață relevantă este diferit de alte definiții ale
pieței utilizate frecvent în alte contexte. De exemplu,
întreprinderile utilizează deseori termenul ăpiață” pentru a
desemna zona în care își vând produsele sau pentru a se referi,
în sens larg, la sectorul economic în care activează. Este posibil
ca termenul de piață utilizat în mod uzual de către o
întreprindere și piața relevantă să se suprapună. Cu toate
acestea, este necesară întotdeauna efectuarea unei analize a

pieței relevante din punctul de vedere al concurenței, conform
indicațiilor furnizate în cele ce urmează.
6. Definirea pieței relevante, atât la nivelul produsului, cât și
la nivel geografic, are o influență decisivă asupra evaluării unui
caz de concurență. Prin elaborarea prezentelor instrucțiuni,
Consiliul Concurenței urmărește să indice elementele pe care
se bazează în procesul de definire a pieței relevante, în vederea
creșterii calității informațiilor prezentate de către părți și a
nivelului de transparență a politicii sale în domeniul concurenței.
7. Totodată, întreprinderile vor putea să anticipeze într-o mai
mare măsură posibilitatea stabilirii de către Consiliul
Concurenței a faptului că un anumit caz ridică probleme de
concurență. În consecință, întreprinderile vor putea să ia în
considerare acest aspect în procesul decizional intern, atunci
când planifică, de exemplu, o achiziție, înființarea unei societăți
în comun sau încheierea anumitor înțelegeri. De asemenea,
întreprinderile pot înțelege mai bine ce tip de informații sunt
considerate relevante de către Consiliul Concurenței, în vederea
definirii pieței relevante.
II. Definirea pieței relevante
Definirea pieței relevante a produsului și a pieței relevante
geografice

8. Piața relevantă a produsului cuprinde toate produsele
și/sau serviciile pe care consumatorul le consideră
interschimbabile sau substituibile, datorită caracteristicilor,
prețurilor și utilizării acestora.
9. Piața relevantă geografică cuprinde zona în care
întreprinderile în cauză sunt implicate în cererea și oferta de
produse sau servicii, în care condițiile de concurență sunt
suficient de omogene și care poate fi delimitată de zonele
geografice învecinate, deoarece condițiile de concurență diferă
în mod apreciabil în respectivele zone.
10. Prin urmare, piața relevantă în cadrul căreia trebuie
evaluată o anumită problemă de concurență se determină prin
analiza atât a pieței relevante a produsului, cât și a pieței
relevante geografice.
Principii fundamentale de definire a pieței relevante
A. Constrângerile concurențiale
11. Întreprinderile se confruntă cu 3 mari surse de
constrângeri concurențiale:
— substituibilitatea la nivelul cererii;
— substituibilitatea la nivelul ofertei;
— concurența potențială.
Din punct de vedere economic, pentru definirea pieței
relevante, substituibilitatea la nivelul cererii reprezintă cel mai

1 Prin întreprindere se înțelege orice entitate angajată într-o activitate economică, adică o activitate constând în oferirea de bunuri sau de servicii pe o
piață dată, independent de statutul său juridic și de modul de finanțare.
2 În sensul prezentelor instrucțiuni, întreprinderile în cauză sunt, în cazul unei concentrări, părțile care participă la concentrare; în cadrul investigațiilor
realizate în temeiul art. 6 din Legea concurenței nr. 21/1996, republicată, cu modificările și completările ulterioare, denumită în continuare Lege, acestea sunt
întreprinderile investigate sau reclamanții; în cazul investigațiilor realizate în sensul art. 5 din Lege, întreprinderile în cauză sunt părțile la înțelegere.
3 Pe parcursul prezentelor instrucțiuni, referirile la art. 5 și 6 din Lege se vor interpreta în mod corespunzător și ca referiri la art. 101 și 102 din TFUE.

10

MONITORUL OFICIAL AL ROMÂNIEI, PARTEA I, Nr. 553/5.VIII.2010

rapid și eficace element disciplinar care acționează asupra
furnizorilor unui anumit produs, în special în ceea ce privește
deciziile acestora în materie de prețuri. O întreprindere sau o
asociație de întreprinderi nu poate avea un impact semnificativ
asupra condițiilor de vânzare existente, de exemplu, asupra
prețurilor, atunci când clienții săi sunt în măsură să se orienteze
fără dificultate spre produse substituibile sau spre furnizori situați
în altă parte. De aceea, procesul de definire a pieței relevante
constă, în principal, în identificarea surselor alternative reale de
aprovizionare la care clienții întreprinderilor în cauză pot apela,
atât sub aspectul produselor/serviciilor propuse de ceilalți
furnizori, cât și sub aspectul localizării geografice a acestora.
12. Constrângerile concurențiale care decurg din
substituibilitatea la nivelul ofertei, altele decât cele descrise la
pct. 18—21, și din concurența potențială nu sunt, în general,
imediate și necesită întotdeauna analizarea unor factori
suplimentari. Astfel de constrângeri nu sunt în general luate în
considerare în definirea pieței relevante.
B. Substituibilitatea la nivelul cererii
13. Evaluarea substituibilității la nivelul cererii presupune
determinarea gamei de produse considerate de către
consumator ca fiind substituibile. Pentru a realiza acest lucru,
se poate utiliza testul SSNIP4. Testul SSNIP încearcă să
identifice cea mai restrânsă piață relevantă în care un
monopolist ipotetic ar putea practica în mod profitabil o creștere
mică, dar semnificativă (de obicei, se ia în considerare o
creștere a prețului între 5% și 10%) și de durată a prețului prin
evaluarea reacțiilor clienților la această creștere. Acest test
poate furniza indicații cu privire la elementele de fapt necesare
definirii pieței relevante.
14. Prin urmare, punctul de plecare în definirea pieței
relevante constă în identificarea tipului de produse pe care
întreprinderile implicate le comercializează, precum și a zonei
geografice în cauză. Ulterior, se va testa dacă alte produse și
zone geografice au capacitatea de a exercita o presiune
concurențială suficientă asupra politicii de preț a întreprinderilor
implicate și cu rezultate imediate, pentru a putea fi incluse în
piața relevantă.
15. La nivel conceptual, testul monopolistului ipotetic
explorează dacă clienții ar fi în măsură să se orienteze spre
produse substitute, ușor accesibile sau spre furnizori situați
într-o zonă geografică diferită în cazul în care un monopolist
ipotetic ar practica, în acea zonă geografică, pentru produsul
(produsele) respectiv (respective), o creștere a prețului mică,
dar semnificativă și de durată. Dacă substituibilitatea la nivelul
cererii este suficientă, pentru a face neprofitabilă, din cauza
scăderii vânzărilor, creșterea prețului monopolistului ipotetic, se
va include cel mai apropiat produs substitut, respectiv o altă
zonă geografică în piața relevantă. Procedeul se va repeta până
când produsele și zonele geografice în cauză vor fi de așa
natură încât o creștere mică, dar semnificativă și de durată a
prețului practicată de un monopolistul ipotetic ar deveni
profitabilă. Setul de produse sau de zone geografice astfel
determinate vor constitui piața relevantă. O analiză echivalentă
este aplicabilă în cazurile privind concentrarea puterii de
cumpărare, unde punctul de plecare al analizei este furnizorul,

iar testul la nivelul prețurilor permite identificarea canalelor
alternative de distribuție pentru produsele respectivului furnizor.
În aplicarea acestor principii, anumite situații particulare, astfel
cum sunt cele descrise la pct. 52 și 54, trebuie să fie examinate
cu mai multă atenție.
16. O concentrare economică între îmbuteliatori de băuturi
răcoritoare poate fi oferită drept exemplu de analiză a
substituibilității la nivelul cererii prin aplicarea testului SSNIP. În
acest caz, se pune problema dacă diferitele arome de băuturi
răcoritoare aparțin sau nu aceleiași piețe relevante a produsului.
În practică, întrebarea care se pune este dacă consumatorii
aromei ăA” ar alege alte arome, în cazul în care aroma ăA” ar
suferi o creștere definitivă a prețului, între 5% și 10%. În cazul
în care numărul consumatorilor care ar alege aroma ăB”, de
exemplu, ar fi suficient pentru a face neprofitabilă, din cauza
scăderii vânzărilor, creșterea de preț a aromei ăA”, atunci piața
relevantă a produsului ar cuprinde cel puțin ambele arome ăA”
și ăB”. Testul ar trebui extins în acest caz și pentru celelalte
arome disponibile, până când se identifică un ansamblu de
produse pentru care o creștere de preț nu ar atrage o
substituibilitate suficientă la nivelul cererii, iar creșterea de preț
ar deveni profitabilă.
17. În cazul în care piețele implicate în analiză nu prezintă un
grad ridicat de concentrare, prețul care va fi luat în considerare,
în general, va fi prețul pieței. Situația ar putea fi diferită în cazul
în care prețul pieței a fost determinat în absența manifestării
unei concurențe suficiente. În special în cazul investigațiilor
privind abuzul de poziție dominantă, este posibil ca prețul pieței
să fi fost supus deja unei creșteri ca urmare a existenței puterii
de piață.
C. Substituibilitatea la nivelul ofertei
18. În definirea pieței relevante s-ar putea, de asemenea,
ține seama de substituibilitatea la nivelul ofertei, în cazurile în
care aceasta ar avea efecte echivalente celor ale substituibilității
la nivelul cererii, în ceea ce privește eficacitatea și obținerea
unor rezultate imediate. Aceasta înseamnă că, în cazul în care
un monopolist ipotetic ar practica, în acea zonă geografică,
pentru produsul respectiv, o creștere a prețului mică, dar
semnificativă și de durată, furnizorii care nu produc în mod
curent produsul respectiv ar trebui să fie în măsură să își
reorienteze producția spre acesta și să îl comercializeze în
termen scurt5 fără a suporta costuri sau riscuri suplimentare
semnificative. Atunci când aceste condiții sunt îndeplinite,
producția suplimentară introdusă pe piața relevantă va avea un
efect disciplinar asupra comportamentului concurențial al
întreprinderilor implicate. Un astfel de efect este echivalent, sub
aspectul eficacității și al rezultatelor imediate, cu cel al
substituibilității la nivelul cererii.
19. Situațiile menționate anterior apar, de obicei, atunci când
întreprinderile comercializează produse de diferite clase de
calitate. Chiar dacă în viziunea unui anumit client final sau al
unui grup de consumatori diferitele clase de calitate ale unui
anumit produs nu sunt substituibile, acestea vor fi grupate într-o
singură piață relevantă a produsului, cu condiția ca majoritatea
furnizorilor să fie în măsură să ofere aceste produse de calitate
diferită imediat și fără să înregistreze costuri suplimentare

4 Testul monopolistului ipotetic (testul SSNIP — creșterea mică, dar semnificativă și de durată a prețurilor), utilizat pentru prima dată de Comisia
Europeană în cazul Nestle/Perrier din 1992.
5 Adică acea perioadă pentru care o ajustare semnificativă a activelor corporale și necorporale nu este necesară.

MONITORUL OFICIAL AL ROMÂNIEI, PARTEA I, Nr. 553/5.VIII.2010
semnificative. În aceste cazuri, piața relevantă a produsului va
cuprinde toate produsele substituibile la nivelul cererii și al
ofertei, iar vânzările de astfel de produse vor fi însumate pentru
a se calcula valoarea și volumul total al pieței. Același
raționament poate conduce la gruparea unor zone geografice
diferite.
20. Un exemplu practic de analiză a substituibilității la nivelul
ofertei în vederea definirii pieței relevante a produsului poate fi
găsit în sectorul hârtiei. În general, există diferite clase de
calitate a hârtiei, de la hârtia standard de imprimare la hârtia de
calitate superioară utilizată, de exemplu, pentru publicarea
cărților de artă. În ceea ce privește cererea, fiecărui nivel de
calitate a hârtiei i se asociază o anumită utilizare, de exemplu,
o carte de artă sau o publicație de lux nu se va imprima pe hârtie
de calitate inferioară. Cu toate acestea, fabricile de hârtie pot
fabrica diferite tipuri de hârtie, iar producția poate fi adaptată în
termen scurt și cu costuri neglijabile. În consecință, în absența
unor dificultăți de distribuție specifice, producătorii de hârtie pot
concura pentru comenzi de diferite tipuri de hârtie, în special în
cazul în care respectivele comenzi sunt făcute cu suficient timp
înainte pentru a permite modificarea planurilor de producție. În
aceste condiții, nu se definește o piață relevantă a produsului
distinctă pentru fiecare nivel de calitate a hârtiei și fiecare
utilizare asociată acestuia. Prin urmare, diversele niveluri de
calitate a hârtiei sunt incluse într-o singură piață relevantă a
produsului, iar vânzările vor fi însumate pentru a estima valoarea
și volumul total ale pieței.
21. Substituibilitatea la nivelul ofertei nu poate fi luată în
considerare în etapa de definire a pieței relevante atunci când
necesită modificări semnificative ale activelor corporale și
necorporale existente, investiții suplimentare, decizii strategice
sau întârzieri importante. Exemple în care substituibilitatea la
nivelul ofertei nu conduce la lărgirea pieței relevante pot fi
întâlnite în sectorul bunurilor de consum, în special în cel al
băuturilor care sunt mărci înregistrate. Cu toate că fabricile de
îmbuteliere pot, în principiu, să îmbutelieze tipuri diferite de
băuturi, în realitate, produsele nu se pot vinde decât cu prețul
unor costuri și întârzieri importante (legate de publicitate, de
testarea produselor și de distribuție). În aceste condiții, efectele
substituibilității la nivelul ofertei și ale altor forme de concurență
potențială vor fi examinate într-o etapă ulterioară a analizei.
D. Concurența potențială
22. Concurența potențială, a treia sursă de constrângere
concurențială, nu este luată în considerare în definirea pieței
relevante, întrucât condițiile în care concurența potențială
reprezintă efectiv o constrângere concurențială depind de
analiza factorilor și împrejurărilor specifice referitoare la condițiile
de intrare pe piață. Dacă este cazul, această analiză va fi
realizată doar într-o etapă ulterioară, în general atunci când
poziția pe piața relevantă a întreprinderilor implicate a fost deja
determinată și când această poziție ridică probleme de
concurență.
III. Elementele de fapt care pot fi luate în considerare în
definirea piețelor relevante
A. Procesul de definire a pieței relevante
23. Pe baza informațiilor preliminare disponibile sau a
informațiilor comunicate de întreprinderile în cauză, Consiliul
Concurenței este, în principiu, în măsură să determine, la nivel
general, posibilele piețe relevante în cadrul cărora, de exemplu,

11

o concentrare economică sau o restrângere a concurenței
trebuie să fie evaluată. În general și din motive de ordin practic,
atunci când analizează cazuri individuale, Consiliul Concurenței
trebuie să decidă între câteva posibile alternative de piețe
relevante.
B. Piața relevantă a produsului
24. Problema care se pune de obicei în procesul de definire
a piețe relevante a produsului este de a stabili, într-o primă
etapă, pe baza informațiilor preliminare disponibile sau a
informațiilor comunicate de întreprinderile în cauză, dacă
produsul A și produsul B aparțin sau nu aceleiași piețe relevante
a produsului.
25. Ulterior vor fi luate în considerare o serie de elemente de
fapt care permit evaluarea măsurii în care substituția între
produse ar putea avea loc. Astfel, în anumite cazuri, în funcție
de caracteristicile și de specificitatea sectoarelor din economie
și a produselor și serviciilor care sunt analizate, anumite
elemente de fapt pot fi decisive, în timp ce, în alte cazuri,
aceleași elemente de fapt ar putea fi irelevante. În majoritatea
cazurilor, evaluarea trebuie să se bazeze pe examinarea mai
multor elemente de fapt. Acesta este un mod de abordare
deschis, cu scopul de a exploata în mod eficace toate
informațiile disponibile care ar putea fi relevante în evaluarea
cazurilor individuale. Din acest motiv, nu se utilizează o ierarhie
strictă a diferitelor surse de informații sau a diferitelor tipuri de
elemente de fapt pentru stabilirea existenței substituibilității.
26. În numeroase cazuri, includerea celui mai apropiat
produs substitut în piața relevantă a produsului ar putea fi
suficientă pentru a elimina orice probleme de concurență. În
astfel de situații, nu este necesar să se determine dacă piața
relevantă a produsului include sau nu produse suplimentare sau
să se delimiteze precis piața relevantă a produsului. Atunci
când, luând în considerare diferitele piețe relevante posibile,
operațiunea în cauză nu ridică probleme de concurență,
problema definirii pieței relevante a produsului rămâne deschisă.
C. Piața relevantă geografică
27. Procesul de definire a pieței relevante geografice
debutează cu elaborarea unei ipoteze preliminare de lucru cu
privire la dimensiunea pieței geografice, pe baza unor indicii
generale privind cotele de piață deținute de părți și de
concurenții lor, precum și pe baza unei analize preliminare a
modului de stabilire a prețurilor și a diferențelor de preț. Această
ipoteză inițială de lucru permite Consiliului Concurenței să își
concentreze cercetările în scopul determinării exacte a pieței
relevante geografice.
28. Este necesar să fie analizate motivele care se află la
originea oricărei configurații date a prețurilor și a cotelor de piață.
Din acest motiv, ipoteza inițială de lucru se va verifica cu ajutorul
unei analize a caracteristicilor cererii (importanța preferințelor
naționale sau locale, comportamentul de cumpărare al clienților,
diferențierea produselor, mărcile etc.), pentru a stabili dacă
întreprinderile situate în alte zone constituie, în mod real, o sursă
alternativă de aprovizionare pentru consumatori. În acest caz,
experimentul teoretic se bazează, de asemenea, pe substituția
care rezultă în urma unor variații ale prețurilor, iar întrebarea
care se pune este dacă clienții părților și-ar transfera comenzile
altor întreprinderi situate în alte zone, în termen scurt și cu
costuri neglijabile.

12

MONITORUL OFICIAL AL ROMÂNIEI, PARTEA I, Nr. 553/5.VIII.2010

29. În cazul în care este necesar, factorii care influențează
oferta vor fi, de asemenea, analizați, pentru a verifica dacă
întreprinderile situate în alte zone geografice nu se confruntă cu
obstacole în extinderea vânzărilor în condiții competitive pe
întreaga piață geografică. Respectiva analiză include o
examinare a condițiilor necesare pentru ca o întreprindere să
aibă o prezență locală în vederea desfășurării activității de
vânzare în zona respectivă, a condițiilor de acces la canalele de
distribuție, a costurilor de dezvoltare a unei rețele de distribuție,
precum și a eventualelor bariere de natură legislativă, tehnică
sau administrativă. Acestea din urmă pot fi legate de achizițiile
publice, de prețuri, de cote și tarife vamale care limitează
comerțul sau producția, de standarde tehnice, de existența unor
monopoluri, de libertatea de stabilire și de condițiile de obținere
a autorizațiilor administrative, de reglementările privind
ambalajele etc. Consiliul Concurenței identifică eventualele
obstacole și bariere care izolează întreprinderile situate într-o
anumită zonă geografică de presiunea concurențială a
întreprinderilor situate în afara acelei zone geografice, astfel
încât să determine cu precizie gradul de întrepătrundere a
piețelor la nivel local, național, comunitar european sau global.
30. Structura efectivă și evoluția fluxurilor comerciale oferă
indicații suplimentare utile, referitoare atât la importanța
economică a fiecărui factor menționat anterior care influențează
cererea sau oferta, cât și la măsura în care aceste fluxuri pot
constitui sau nu bariere reale care conduc la crearea unor piețe
relevante geografice distincte. În general, analiza fluxurilor
comerciale abordează problema costurilor de transport și a
măsurii în care acestea pot reprezenta un obstacol în calea
comerțului între zone geografice diferite, luând în considerare
amplasamentul unității de producție, costurile de producție și
nivelurile prețurilor. Piața geografică nu se suprapune în mod
necesar unităților administrativ-teritoriale — județe, orașe — , o
piață locală putând fi mai mică decât o astfel de unitate sau,
dimpotrivă, să cuprindă mai multe localități ori județe sau părți
din acestea, conform condițiilor concrete.
D. Procesul de culegere a datelor și informațiilor necesare
31. Atunci când consideră necesară definirea precisă a
pieței, Consiliul Concurenței poate contacta clienții și
întreprinderile importante din sectorul economic respectiv pentru
a cunoaște punctul de vedere al acestora asupra limitelor pieței
relevante a produsului, respectiv a pieței relevante geografice
și pentru a obține elementele de fapt necesare formulării unei
concluzii privind piața relevantă. De asemenea, Consiliul
Concurenței poate contacta asociațiile profesionale din domeniu
și întreprinderile care activează pe piața din amonte, astfel încât
să poată defini, în măsura în care acest lucru este necesar, piețe
relevante ale produsului și piețe relevante geografice distincte
pentru diferite niveluri de producție sau de distribuție a
produselor/serviciilor în cauză. Totodată, Consiliul Concurenței
poate solicita întreprinderilor în cauză informații suplimentare
care pot clarifica anumite elemente necesare definirii pieței
relevante.
32. Consiliul Concurenței solicită în scris informații celor
prevăzuți la pct. 31 atunci când consideră necesar acest lucru.
Solicitările de informații includ, în mod normal, întrebări
referitoare la reacțiile întreprinderilor la o eventuală creștere a

prețurilor și la opiniile acestora în ceea ce privește limitele pieței
relevante. De asemenea, Consiliul Concurenței solicită și
elementele de fapt considerate necesare pentru a putea ajunge
la o concluzie în ceea ce privește definirea pieței relevante.
Consiliul Concurenței poate discuta și cu factorii de decizie din
cadrul acestor întreprinderi, pentru a înțelege mai bine procesul
de negociere între furnizori și clienți, precum și aspectele
referitoare la definirea pieței relevante. În cazul în care este
necesar, Consiliul Concurenței se poate deplasa la sediile
părților, ale clienților și/sau ale concurenților lor, pentru a înțelege
mai bine procesul de fabricație și de vânzare a produselor
respective.
33. Elementele de fapt care pot fi utilizate pentru definirea
pieței relevante pot fi clasificate după cum urmează:
Elemente de fapt care pot fi utilizate pentru definirea
pieței relevante a produsului
34. Analiza caracteristicilor produsului și a utilizării acestuia
permite Consiliului Concurenței, într-o primă etapă, să limiteze
sfera cercetărilor sale privind eventualele produse substituibile.
Cu toate acestea, caracteristicile produsului și utilizarea acestuia
nu sunt suficiente pentru a demonstra că două produse sunt sau
nu substituibile la nivelul cererii. Substituibilitatea funcțională sau
similaritatea caracteristicilor nu pot reprezenta, ca atare,
elemente de fapt suficiente, întrucât capacitatea de reacție a
clienților la variații ale prețurilor poate fi determinată și de alte
cauze. De exemplu, pot exista constrângeri concurențiale
diferite pe piața echipamentelor originale pentru componente de
automobil și pe piața pieselor de schimb, determinând astfel
definirea a două piețe relevante ale produsului. Nici existența
unor caracteristici diferite ale produselor nu este suficientă, ca
atare, pentru a putea exclude substituibilitatea la nivelul cererii,
întrucât aceasta din urmă depinde în cea mai mare măsură de
importanța pe care clienții o acordă acestor caracteristici diferite.
35. Elementele de fapt pe care Consiliul Concurenței le
consideră relevante pentru aprecierea substituibilității între două
produse la nivelul cererii pot fi clasificate după cum urmează:
36. Date și informații privind substituția în trecutul apropiat. În
anumite cazuri, este posibilă analiza datelor și informațiilor
legate de evenimente sau dezechilibre bruște produse de
curând pe piață, care reprezintă exemple reale de substituție
între două produse. Atunci când este disponibilă, această
informație este, în principiu, fundamentală pentru definirea pieței
relevante a produsului. În cazul în care în trecut au existat
modificări ale prețurilor (toate celelalte condiții ale pieței fiind
identice), reacțiile la nivelul cantităților cerute vor fi determinante
pentru stabilirea existenței substituibilității. De asemenea,
lansările anterioare de produse noi pe piață pot oferi informații
utile, în cazul în care se pot determina cu precizie produsele
pentru care vânzările au scăzut în favoarea noului produs.
37. Există un anumit număr de teste cantitative care au fost
concepute tocmai pentru delimitarea piețelor. Respectivele teste
constau în diferite abordări econometrice și statistice: estimarea
elasticităților și a elasticităților încrucișate6 ale cererii unui
produs, teste bazate pe similaritatea variațiilor prețurilor în timp,
analiza legăturilor de cauzalitate între serii de prețuri și
similitudinea nivelurilor prețului și/sau convergența lor. Pentru a
determina condițiile în care s-a produs substituția în trecut,

6 Elasticitatea cererii în funcție de preț pentru produsul X este o măsură a sensibilității cererii pentru produsul X la variațiile propriului său preț. Elasticitatea
încrucișată între produsele X și Y este sensibilitatea cererii pentru produsul X la variațiile prețului produsului Y.

MONITORUL OFICIAL AL ROMÂNIEI, PARTEA I, Nr. 553/5.VIII.2010
Consiliul Concurenței ia în considerare elementele cantitative
disponibile, capabile să reziste unei examinări riguroase.
38. Punctele de vedere ale clienților și ale concurenților. În
cadrul cercetărilor sale, Consiliul Concurenței contactează
adeseori principalii clienți și concurenți ai întreprinderilor în
cauză, pentru a cunoaște punctele de vedere ale acestora cu
privire la granițele pieței relevante a produsului, precum și pentru
a obține cea mai mare parte a informațiilor factuale de care are
nevoie pentru a ajunge la o concluzie privind definirea pieței
relevante a produsului. Consiliul Concurenței ține seama de
răspunsurile argumentate ale clienților și ale concurenților în
legătură cu reacțiile la creșteri mici ale prețurilor produselor
relevante (de exemplu, între 5% și 10%) în zona geografică în
cauză, atunci când aceste răspunsuri sunt suficient susținute de
elemente de fapt.
39. Preferințele consumatorilor. În cazul bunurilor de
consum, ar putea fi dificil pentru Consiliul Concurenței să
cunoască în mod direct opiniile consumatorilor finali în legătură
cu produsele substituibile. Studiile de piață, comandate și
utilizate în trecut de întreprinderi în procesul decizional pentru
stabilirea prețurilor și/sau pentru planificarea acțiunilor
comerciale, pot furniza Consiliului Concurenței informații utile
pentru delimitarea pieței relevante, iar furnizarea lor ajută la
soluționarea mai rapidă și eficientă a cazului. Prin urmare,
sondajele de opinie ce au ca scop obținerea unor informații cu
privire la obiceiurile de consum și comportamentul de
cumpărare al consumatorilor, opiniile exprimate de comercianții
cu amănuntul și, în general, studiile de piață prezentate de părți
și de concurenții lor sunt luate în considerare pentru a determina
dacă o parte semnificativă din punct de vedere economic a
consumatorilor consideră că două produse sunt substituibile,
ținându-se seama și de importanța mărcilor pentru produsele
relevante. Metodologia urmată în studiile desfășurate ad hoc de
întreprinderile în cauză sau de către concurenții lor în scopul
unei proceduri de concentrare economică sau al altei proceduri
în temeiul Legii este, în principiu, examinată cu cea mai mare
precauție, spre deosebire de studiile realizate în desfășurarea
normală a activităților întreprinderii pentru adoptarea unor decizii
de afaceri.
40. Barierele și costurile asociate unui transfer al cererii
către produse potențial substituibile. Există un număr de bariere
și de costuri care ar putea împiedica Consiliul Concurenței să
considere că două produse, care la prima vedere par
substituibile la nivelul cererii, aparțin aceleiași piețe relevante a
produsului. Este imposibilă realizarea unei liste exhaustive a
costurilor de transfer sau a barierelor potențiale susceptibile să
împiedice substituția. Cu titlu de exemplu, aceste bariere și
obstacole ar putea avea origini diverse, de exemplu: bariere de
reglementare sau alte forme de intervenții ale statului,
constrângeri la nivelul piețelor din aval, necesitatea realizării
unor investiții specifice de capital sau a suportării unei micșorări
a producției curente pentru a utiliza bunuri intermediare
alternative, localizarea clientelei, investiții specifice în procesul
de producție, în formare și în capitalul uman, cheltuieli aferente
cumpărării de noi utilaje sau alte investiții, incertitudine în
legătură cu calitatea și cu reputația furnizorilor necunoscuți etc.
41. Diferitele categorii de clienți și discriminarea prin preț.
Existența unor grupuri diferite de clienți ar putea restrânge piața
relevantă a produsului. Fiecare dintre aceste grupuri distincte
de clienți pentru produsul relevant poate constitui o piață

13

relevantă a produsului distinctă atunci când acestea pot fi
supuse unei discriminări prin preț din partea unui monopolist
ipotetic. În astfel de situații, piața relevantă a produsului ar putea
să fie constituită din vânzările de produse relevante destinate
unui anumit grup de clienți în zona relevantă geografică. Acesta
va fi, de cele mai multe ori, cazul în care sunt îndeplinite două
condiții: a) este posibilă identificarea cu precizie a grupului
căruia îi aparține un client la momentul la care îi sunt vândute
produsele relevante; și b) comerțul între clienți sau arbitrajul de
către terți nu este posibil.
Elementele de fapt care pot fi utilizate pentru definirea
pieței relevante geografice
42. Elementele de fapt pe care Consiliul Concurenței le
consideră relevante pentru definirea pieței relevante geografice
pot fi clasificate după cum urmează:
43. Date și informații anterioare referitoare la reorientarea
comenzilor către alte zone. În anumite cazuri, ar putea fi
disponibile date și informații referitoare la faptul că anumite
variații de preț între diferite zone au determinat reacții din partea
clienților. În general, testele cantitative utilizate pentru definirea
pieței relevante a produsului pot fi utilizate și pentru definirea
pieței relevante geografice. Cu toate acestea, trebuie să se țină
seama de faptul că anumite comparații ale prețurilor între diferite
zone pot fi mai complexe ca urmare a unor factori cum ar fi
evoluția cursurilor de schimb, fiscalitatea și diferențierea
produselor.
44. Caracteristicile fundamentale ale cererii. Natura cererii
pentru produsul relevant poate determina dimensiunea pieței
relevante geografice. Anumiți factori, cum ar fi loialitatea față de
mărcile naționale sau locale, cultura și stilul de viață, precum și
necesitatea unei prezențe locale, au un potențial mare de a
limita sfera geografică a concurenței.
45. Punctele de vedere ale clienților și ale concurenților.
Acolo unde este cazul, Consiliul Concurenței va contacta
principalii clienți și principalii concurenți ai părților implicate în
cercetările sale, pentru a cunoaște opiniile acestora cu privire la
granițele pieței relevante geografice, precum și pentru a colecta
cea mai mare parte a informațiilor factuale de care are nevoie
pentru a ajunge la o concluzie privind definirea pieței relevante
geografice, atunci când aceste opinii sunt suficient susținute de
elemente de fapt.
46. Dimensiunea geografică a comportamentului de
cumpărare al clienților. Analiza comportamentului de cumpărare
al clienților la momentul desfășurării cercetării permite obținerea
unor elemente de fapt utile în legătură cu posibilele dimensiuni
ale pieței relevante geografice. Atunci când clienții cumpără, în
condiții similare, de la întreprinderi situate oriunde pe teritoriul
României sau când se aprovizionează prin licitații la care
ofertanții sunt întreprinderi situate oriunde pe teritoriul României,
se consideră, în general, că piața geografică relevantă este
teritoriul României.
47. Fluxurile comerciale. Atunci când numărul clienților este
atât de mare încât informațiile furnizate de aceștia nu permit
formarea unei imagini clare cu privire la comportamentul de
cumpărare al clienților, este posibilă utilizarea ca alternativă a
informațiilor despre fluxurile comerciale, cu condiția existenței
unor statistici comerciale suficient de detaliate pentru produsele
relevante. Analiza fluxurilor comerciale permite obținerea unor
informații utile pentru stabilirea dimensiunii pieței relevante

14

MONITORUL OFICIAL AL ROMÂNIEI, PARTEA I, Nr. 553/5.VIII.2010

geografice, dar acestea nu sunt suficiente pentru a putea
formula concluzii definitive în legătură cu acest aspect.
48. Barierele și costurile de transfer asociate reorientării
comenzilor către întreprinderi situate în alte zone. Înainte de a
concluziona că piața relevantă geografică este locală, trebuie
identificate barierele care o izolează de alte zone. Obstacolul
cel mai evident care va împiedica un client să își reorienteze
comenzile spre alte zone este impactul costurilor de transport
și al restricțiilor în materie de transport prevăzute de legislație
sau determinate de natura produselor relevante. Impactul
costurilor de transport limitează, de obicei, sfera pieței
geografice pentru produsele voluminoase de valoare mică,
ținându-se cont însă de faptul că anumite inconveniente sub
aspectul transportului ar putea fi compensate de costuri
comparativ mai avantajoase în alte domenii (costuri salariale
sau cu materiile prime). Accesul la rețeaua de distribuție într-o
zonă dată, barierele de reglementare care mai există încă în
anumite sectoare ar putea, de asemenea, să constituie
obstacole care izolează o zonă geografică dată de presiunea
concurențială a întreprinderilor situate în afara respectivei zone.
Costurile de transfer semnificative, legate de aprovizionarea de
la întreprinderi situate în alte zone, reprezintă obstacole
suplimentare.
49. Pe baza datelor și informațiilor obținute, Consiliul
Concurenței definește piața relevantă geografică, care pentru
unele bunuri și servicii poate avea o dimensiune locală,
națională (România), iar pentru altele ar putea avea o
dimensiune mai largă, care depășește granițele țării (de
exemplu, o parte a Comunității Europene incluzând România
sau chiar internațională).
50. Pct. 34—49 prezintă diferiții factori care ar putea fi
relevanți pentru definirea pieței relevante. Acest fapt nu
înseamnă că în fiecare caz individual va fi necesar să se obțină
elemente de fapt și să se evalueze fiecare dintre acești factori.
În practică, elementele de fapt furnizate numai de un
subansamblu al acestor factori pot fi suficiente pentru a ajunge
la o concluzie cu privire la definirea pieței relevante.
IV. Calcularea cotelor de piață
51. Definirea pieței relevante, atât la nivelul produsului, cât și
la nivel geografic, permite identificarea furnizorilor și a
clienților/consumatorilor care acționează pe respectiva piață. Pe
această bază se pot calcula mărimea totală a pieței și cotele de
piață ale furnizorilor, în funcție de vânzările de produse relevante
realizate de aceștia în zona în cauză. În practică, mărimea totală
a pieței și cotele de piață deținute de furnizori pot fi cunoscute
consultând surse de informație cum ar fi previziunile
întreprinderilor sau studiile comandate societăților de
consultanță și/sau asociațiilor profesionale. În absența unor
astfel de surse de informație sau atunci când previziunile
disponibile nu sunt credibile, Consiliul Concurenței poate solicita
fiecărui furnizor de pe piața relevantă să îi comunice propria cifră
de afaceri, astfel încât să poată calcula mărimea totală a pieței
și cotele de piață.
52. În general, vânzările sunt punctul de referință pentru
calculul cotelor de piață, dar există și alte repere care, în funcție
de caracteristicile produselor specifice sau de sectorul economic
în cauză, pot oferi informații utile, cum ar fi capacitatea, numărul
actorilor pe piețele de licitații, unitățile de flote în domeniul

aerospațial sau rezervele deținute în cazul anumitor sectoare,
precum cel minier.
53. De regulă, atât volumul, cât și valoarea vânzărilor
reprezintă informații utile. În cazul produselor diferențiate, se
consideră, în general, că valoarea vânzărilor și cota de piață
corespunzătoare lor reflectă mai bine poziția și puterea relativă
a fiecărui furnizor.
V. Considerații suplimentare
54. Există anumite domenii în care aplicarea principiilor
menționate anterior trebuie realizată cu precauție. Este cazul în
care se analizează piețele primare și secundare, în special
atunci când comportamentul întreprinderilor la un moment dat
trebuie analizat în temeiul art. 6 din Lege. Metoda de definire a
piețelor este aceeași, adică este necesară evaluarea reacțiilor
clienților, bazate pe deciziile lor de cumpărare, la variațiile
prețurilor. În aceste cazuri se va ține seama, în același timp, și
de eventualele constrângeri asupra substituibilității impuse de
condițiile de pe piețele conexe. O definire restrânsă a pieței
produselor secundare, de exemplu, a pieței pieselor de schimb,
ar putea rezulta atunci când compatibilitatea produsului
secundar cu produsul primar este importantă. Problemele de
identificare a unor produse secundare compatibile, precum și
existența prețurilor ridicate și un ciclu de viață lung al produselor
primare ar putea face profitabile creșterile prețurilor produselor
secundare. O definire mai largă a pieței produselor secundare ar
putea rezulta în cazul în care există o substituibilitate
semnificativă între produsele secundare sau în cazul în care
caracteristicile produselor primare pot determina reacții rapide și
directe ale consumatorilor la creșterile prețurilor produselor
secundare.
55. În anumite cazuri, existența unor ălanțuri de substituție” ar
putea conduce la definirea unei piețe relevante în care
produsele sau zonele situate la limitele pieței nu sunt
substituibile în mod direct. Un exemplu îl constituie dimensiunea
geografică a unui produs ale cărui costuri de transport sunt
semnificative. În astfel de cazuri, livrările efectuate de o anumită
întreprindere sunt limitate la un anumit perimetru din jurul
acesteia, din cauza impactului costurilor de transport. În
principiu, această zonă ar putea reprezenta piața relevantă
geografică. Cu toate acestea, în cazul în care repartizarea
întreprinderilor în teritoriu este de așa natură încât există
suprapuneri ale perimetrelor din jurul acestora, este posibil ca un
efect de substituție în lanț să exercite constrângeri asupra
prețurilor practicate pentru respectivele produse și astfel să
conducă la o definiție mai largă a pieței geografice relevante.
Același raționament se aplică în cazul în care produsul B este un
produs substituibil la nivelul cererii pentru produsele A și C. Chiar
dacă produsele A și C nu sunt substituibile în mod direct unul în
raport cu celălalt, ele se pot afla pe aceeași piață relevantă a
produsului, întrucât existența produsului substituibil B exercită
influențe asupra prețurilor lor.
56. În practică, conceptul ălanț de substituție” trebuie
coroborat cu elemente reale, legate, de exemplu, de
interdependența la nivelul prețurilor existente la limitele lanțurilor
de substituție, pentru a putea defini, în cazuri individuale, o piață
relevantă mai largă. De asemenea, nivelurile de preț la limitele
lanțurilor de substituție trebuie să fie comparabile din punctul de
vedere al caracteristicilor.

MONITORUL OFICIAL AL ROMÂNIEI, PARTEA I, Nr. 553/5.VIII.2010

15

CONSILIUL CONCURENȚEI

ORDIN
privind abrogarea unor regulamente și ordine ale Consiliului Concurenței
În baza:
— Decretului Președintelui României nr. 700/2009 pentru numirea președintelui Consiliului Concurenței;
— prevederilor art. 21 alin. (2) și ale art. 27 alin. (1) și (4) din Legea concurenței nr. 21/1996, republicată, cu modificările
și completările ulterioare,
președintele Consiliului Concurenței emite următorul ordin:
Art. 1. — În urma modificărilor și completărilor aduse Legii
concurenței nr. 21/1996, republicată, prin prevederile Ordonanței
de urgență a Guvernului nr. 75/2010 privind modificarea și
completarea Legii concurenței nr. 21/1996, se abrogă:
1. Regulamentul privind forma, conținutul și alte detalii
referitoare la cererile și notificările prevăzute în Regulamentul
pentru aplicarea prevederilor art. 5 și 6 din Legea concurenței
nr. 21/1996, cu modificările și completările ulterioare, privind
practicile anticoncurențiale, pus în aplicare prin Ordinul
președintelui Consiliului Concurenței nr. 88/2004, publicat în
Monitorul Oficial al României, Partea I, nr. 443 din 18 mai 2004;
2. Regulamentul pentru aplicarea prevederilor art. 5 și 6 din
Legea concurenței nr. 21/1996, cu modificările și completările
ulterioare, privind practicile anticoncurențiale, pus în aplicare
prin Ordinul președintelui Consiliului Concurenței nr. 87/2004,
publicat în Monitorul Oficial al României, Partea I, nr. 430 din
13 mai 2004;
3. Regulamentul privind aplicarea art. 5 alin. (2) din Legea
concurenței nr. 21/1996 în cazul înțelegerilor verticale, pus în
aplicare prin Ordinul președintelui Consiliului Concurenței
nr. 68/2004, publicat în Monitorul Oficial al României, Partea I,
nr. 374 din 29 aprilie 2004;
4. Regulamentul privind regimul exceptării, pe categorii de
înțelegeri, decizii luate de asociațiile de agenți economici și
practici concertate, în domeniul transporturilor maritime, de la
interdicția prevăzută la art. 5 alin. (1) din Legea concurenței
nr. 21/1996, cu modificările și completările ulterioare, pus în
aplicare prin Ordinul președintelui Consiliului Concurenței
nr. 78/2004, publicat în Monitorul Oficial al României, Partea I,
nr. 437 din 17 mai 2004, cu modificările și completările
ulterioare;
5. Regulamentul privind exceptarea acordurilor de transfer
de tehnologie de la aplicarea prevederilor art. 5 alin. (1) din
Legea concurenței nr. 21/1996, pus în aplicare prin Ordinul
președintelui Consiliului Concurenței nr. 82/2005, publicat în
Monitorul Oficial al României, Partea I, nr. 429 din 20 mai 2005;
6. Regulamentul privind aplicarea art. 5 alin. (2) din Legea
concurenței nr. 21/1996 în cazul înțelegerilor verticale din
sectorul autovehiculelor, pus în aplicare prin Ordinul
președintelui Consiliului Concurenței nr. 63/2004, publicat în
Monitorul Oficial al României, Partea I, nr. 280 din 31 martie
2004, cu modificările ulterioare;
7. Regulamentul privind exceptarea acordurilor de
specializare de la interdicția prevăzută la art. 5 alin. (1) din

Legea concurenței nr. 21/1996, pus în aplicare prin Ordinul
președintelui Consiliului Concurenței nr. 68/2004, publicat în
Monitorul Oficial al României, Partea I, nr. 374 din 29 aprilie
2004;
8. Regulamentul privind exceptarea acordurilor de cercetaredezvoltare de la interdicția prevăzută la art. 5 alin. (1) din Legea
concurenței nr. 21/1996, cu modificările și completările
ulterioare, pus în aplicare prin Ordinul președintelui Consiliului
Concurenței nr. 82/2004, publicat în Monitorul Oficial al
României, Partea I, nr. 430 din 13 mai 2004;
9. Regulamentul privind regimul exceptării, pe categorii de
înțelegeri, decizii luate de asociațiile de agenți economici și
practici concertate privind consultările pentru tarifele de
transport de pasageri pentru serviciile aeriene regulate și
alocarea sloturilor în aeroporturi, de la interdicția prevăzută la
art. 5 alin. (1) din Legea concurenței nr. 21/1996, cu modificările
și completările ulterioare, pus în aplicare prin Ordinul
președintelui Consiliului Concurenței nr. 79/2004, publicat în
Monitorul Oficial al României, Partea I, nr. 430 din 13 mai 2004;
10. Regulamentul privind regimul exceptării acordurilor din
domeniul asigurărilor de la interdicția prevăzută la art. 5 alin. (1)
din Legea concurenței nr. 21/1996, cu modificările și
completările ulterioare, pus în aplicare prin Ordinul președintelui
Consiliului Concurenței nr. 89/2004, publicat în Monitorul Oficial
al României, Partea I, nr. 443 din 18 mai 2004;
11. Ordinul președintelui Consiliului Concurenței nr. 231/2007
privind stabilirea plafonului valoric prevăzut de art. 3 alin. (2)
lit. a) și de art. 3 alin. (4) lit. a) din Regulamentul privind aplicarea
art. 5 alin. (2) din Legea concurenței nr. 21/1996 în cazul
înțelegerilor verticale din sectorul autovehiculelor, publicat în
Monitorul Oficial al României, Partea I, nr. 592 din 28 august
2007;
12. Ordinul președintelui Consiliului Concurenței nr. 326/2005
pentru modificarea plafonului valoric prevăzut de art. 8 alin. (1)
din Legea concurenței nr. 21/1996, republicată, publicat în
Monitorul Oficial al României, Partea I, nr. 1.172 din
23 decembrie 2005.
Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin se publică în Monitorul Oficial al
României, Partea I.

Președintele Consiliului Concurenței,
Bogdan Marius Chirițoiu
București, 5 august 2010.
Nr. 389.

16

MONITORUL OFICIAL AL ROMÂNIEI, PARTEA I, Nr. 553/5.VIII.2010

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind punerea în circulație, în scop numismatic, a unei monede dedicate aniversării
a 150 de ani de la nașterea sopranei Hariclea Darclée
Art. 1. — În conformitate cu prevederile Legii nr. 312/2004
privind Statutul Băncii Naționale a României, Banca Națională a
României va pune în circulație, în scop numismatic, începând
cu data de 30 iulie 2010, o monedă din argint, dedicată
aniversării a 150 de ani de la nașterea sopranei Hariclea
Darclée.
Art. 2. — Caracteristicile monedei din argint sunt
următoarele:
Valoare nominală

10 lei

Metal

argint

Titlu

999‰

Formă

rotundă

Diametru

37 mm

Greutate

31,103 g

Calitate

proof

Margine

zimțată

Aversul prezintă, în prim-plan, un grup de 4 spectatori; în
plan secund, imaginea parțială a unei săli de teatru de operă; în
stânga-sus, stema României și inscripția în arc de cerc
ăROMANIA”; în dreapta, valoarea nominală ă10 lei”; în partea de
jos, anul emisiunii ă2010”.
Reversul prezintă, în prim-plan, portretul sopranei Hariclea
Darclée; în plan secund, primele 4 măsuri ale ariei Vissi d’arte
din opera Tosca de Giacomo Puccini; sus, inscripția ăHARICLEA
DARCLÉE”; jos, în stânga, anii ă1860” și ă1939”, iar în dreapta,
semnătura sopranei.
Art. 3. — Monedele din argint, ambalate în capsule de
metacrilat transparent, vor fi însoțite de broșuri de prezentare a
emisiunii numismatice, redactate în limbile română, engleză și
franceză. Broșurile includ și certificatul de autenticitate, pe care
se găsesc semnăturile guvernatorului Băncii Naționale a
României și casierului central.
Art. 4. — Monedele din argint din emisiunea numismatică
ăAniversarea a 150 de ani de la nașterea sopranei Hariclea
Darclée” au putere circulatorie pe teritoriul României.
Art. 5. — Punerea în circulație, în scop numismatic, a acestor
monede din argint se realizează prin sucursalele București, Cluj,
Iași și Timiș ale Băncii Naționale a României.

Președintele Consiliului de administrație al Băncii Naționale a României,
Mugur Constantin Isărescu
București, 27 iulie 2010.
Nr. 24.

RECTIFICĂRI
La Hotărârea Guvernului nr. 417/2010 privind finanțarea din bugetele aprobate unor ordonatori principali de
credite bugetare pe anul 2010 pentru unități de cult, unități sanitare, unități de învățământ și pentru unele penitenciare,
precum și alocarea unor sume din Fondul de rezervă bugetară la dispoziția Guvernului, prevăzut în bugetul de stat
pe anul 2010, pentru Secretariatul General al Guvernului — Secretariatul de Stat pentru Culte și pentru unele autorități
ale administrației publice locale, publicată în Monitorul Oficial al României, Partea I, nr. 289 și 289 bis din 3 mai 2010,
se face următoarea rectificare (care nu aparține Redacției ăMonitorul Oficial, Partea I”):
— în anexa nr. 2, la poziția nr. 150, la coloana a 2-a, în loc de: ăReabilitarea Școlii generale cu clasele I—IV,
sat Tufa, orașul Mihăilești” se va citi: ăFinalizarea Școlii generale cu clasele I—IV, sat Tufa, orașul Mihăilești”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 553/5.VIII.2010 conține 16 pagini.

Prețul: 3,20 lei

&JUYDGY|445390]
ISSN 1453—4495

