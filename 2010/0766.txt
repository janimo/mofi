PARTEA I

Anul 178 (XXII) — Nr. 766

Marți, 16 noiembrie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
HOTĂRÂRI ALE CAMEREI DEPUTAȚILOR
30. — Hotărâre privind modificarea și completarea
Regulamentului Camerei Deputaților ........................

2

31. — Hotărâre privind modificarea anexei la Hotărârea
Camerei Deputaților nr. 43/2008 pentru aprobarea
componenței nominale a comisiilor permanente ale
Camerei Deputaților ..................................................

2

HOTĂRÂRI ALE SENATULUI
29. — Hotărâre pentru modificarea Hotărârii Senatului
nr. 13/2009 privind structura serviciilor Senatului și alte
măsuri organizatorice ................................................

3–4

ORDONANȚE ȘI HOTĂRÂRI
ALE GUVERNULUI ROMÂNIEI
99. — Ordonanță de urgență pentru modificarea și
completarea unor acte normative din domeniul alocării
fondurilor în agricultură ..............................................

5

1.120. — Hotărâre privind transmiterea fără plată a unor
stocuri de medicamente din administrarea Ministerului
Apărării Naționale în administrarea Ministerului
Sănătății, pentru Direcția de Sănătate Publică
Județeană Constanța..................................................

6

1.121. — Hotărâre privind suplimentarea bugetului
Ministerului Administrației și Internelor pe anul 2010
din Fondul de rezervă bugetară la dispoziția
Guvernului, prevăzut în bugetul de stat pe anul 2010,
pentru aniversarea la data de 1 decembrie 2010 a Zilei
Naționale a României și a 92 de ani de la Marea
Unire ..........................................................................

7

1.129. — Hotărâre pentru completarea anexei nr. 11 la
Hotărârea Guvernului nr. 972/2002 privind atestarea
domeniului public al județului Brașov, precum și al
municipiilor, orașelor și comunelor din județul Brașov ......

7–8

2

MONITORUL OFICIAL AL ROMÂNIEI, PARTEA I, Nr. 766/16.XI.2010

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea și completarea Regulamentului Camerei Deputaților
Camera Deputaților adoptă prezenta hotărâre.
Articol unic. — Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat în
Monitorul Oficial al României, Partea I, nr. 35 din 16 ianuarie
2006, cu modificările ulterioare, se modifică și se completează
după cum urmează:
1. La articolul 31, după alineatul (1) se introduce un nou
alineat, alineatul (11), cu următorul cuprins:
ă(11) Materialele înscrise pe ordinea de zi a Biroului
permanent se aprobă sau se resping cu votul majorității celor
prezenți.”
2. La articolul 32, după alineatul (1) se introduce un nou
alineat, alineatul (2), cu următorul cuprins:

ă(2) Președintele Camerei Deputaților are obligația să
convoace Biroul permanent cel puțin o dată pe săptămână, de
regulă miercurea.”
3. La articolul 69, alineatul (1) se modifică și va avea
următorul cuprins:
ăArt. 69. — (1) Termenul de depunere a raportului în cazul în
care Camera Deputaților este prima Cameră sesizată este de
14 zile și este de 60 de zile în cazul în care Camera Deputaților
este Cameră decizională. Modificarea acestor termene poate fi
aprobată de Biroul permanent de cel mult două ori, din propria
inițiativă sau la solicitarea scrisă a președintelui comisiei
sesizate în fond.”

Această hotărâre a fost adoptată de Camera Deputaților în ședința din 16 noiembrie 2010, cu respectarea prevederilor
art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 16 noiembrie 2010.
Nr. 30.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea anexei la Hotărârea Camerei Deputaților
nr. 43/2008 pentru aprobarea componenței nominale
a comisiilor permanente ale Camerei Deputaților
În temeiul art. 40, 41 și 43 din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările și
completările ulterioare:
Camera Deputaților adoptă prezenta hotărâre.
Articol unic. — Anexa la Hotărârea Camerei Deputaților nr. 43/2008 pentru
aprobarea componenței nominale a comisiilor permanente ale Camerei
Deputaților, publicată în Monitorul Oficial al României, Partea I, nr. 875 din
23 decembrie 2008, cu modificările ulterioare, se modifică după cum urmează:
ăCOMPONENȚA

Comisiei pentru muncă și protecție socială
Limitele aprobate: 23—31”
Această hotărâre a fost adoptată de Camera Deputaților în ședința din
16 noiembrie 2010, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 16 noiembrie 2010.
Nr. 31.

MONITORUL OFICIAL AL ROMÂNIEI, PARTEA I, Nr. 766/16.XI.2010

3

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
pentru modificarea Hotărârii Senatului nr. 13/2009
privind structura serviciilor Senatului și alte măsuri organizatorice
În temeiul dispozițiilor art. 67 din Constituția României, republicată, precum și ale art. 36 alin. (1) lit. o) din Regulamentul
Senatului, aprobat prin Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Art. I. — Hotărârea Senatului nr. 13/2009 privind structura
serviciilor Senatului, publicată în Monitorul Oficial al României,
Partea I, nr. 435 din 25 iunie 2009, se modifică după cum
urmează:
1. Articolul 1 va avea următorul cuprins:
ăArt. 1. — În structura serviciilor Senatului funcționează
departamente, direcții generale, direcții, servicii și birouri, după
caz.”
2. La articolul 2, alineatul (2) va avea următorul cuprins:
ă(2) În cadrul departamentelor și al direcțiilor generale
funcționează direcții, iar în cadrul direcțiilor, prin hotărâre a
Biroului permanent, se pot organiza, după caz, servicii și birouri.”
3. Anexa se modifică și se înlocuiește cu anexa care face
parte integrantă din prezenta hotărâre.
Art. II. — În funcție de modificările intervenite în structura
serviciilor Senatului prin efectul intrării în vigoare a prezentei
hotărâri, secretarul general va proceda, în termen de cel mult 90 de
zile, la reîncadrarea personalului din structurile respective, astfel:
a) directorii generali, numiți în funcție cu avizul Biroului
permanent al Senatului, își continuă activitatea ca șefi de
departamente;

b) personalul cu funcții de conducere și de execuție din
structurile cărora li se modifică subordonarea se reîncadrează
de drept în noile funcții;
c) în cazul structurilor care își modifică nivelul funcțional, se
procedează după cum urmează:
— reîncadrarea de drept a personalului cu funcții de
execuție;
— reîncadrarea personalului cu funcții de conducere care
ocupă în prezent acele funcții în funcțiile de conducere noucreate;
— dacă funcțiile de conducere sunt vacante, se va organiza
concurs pentru ocuparea acestora, potrivit legii;
d) personalul cu funcții de conducere și de execuție al
structurilor nou-înființate se reîncadrează prin redistribuire
internă sau ocupă funcțiile prin concurs, potrivit legii.
Art. III. — Până la realizarea reîncadrării personalului,
conform dispozițiilor prezentei hotărâri, personalul din serviciile
Senatului care va fi reîncadrat își păstrează funcțiile și
salarizarea avute anterior intrării în vigoare a prezentei
hotărâri.

Această hotărâre a fost adoptată de Senat în ședința din 16 noiembrie 2010, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

MIRCEA-DAN GEOANĂ

București, 16 noiembrie 2010.
Nr. 29.

1) Anexa

este reprodusă în facsimil.

Structura organizatorică a serviciilor Senatului

ANEXĂ1)
(Anexa la Hotărârea Senatului nr. 13/2009)

4
MONITORUL OFICIAL AL ROMÂNIEI, PARTEA I, Nr. 766/16.XI.2010

MONITORUL OFICIAL AL ROMÂNIEI, PARTEA I, Nr. 766/16.XI.2010

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea unor acte normative
din domeniul alocării fondurilor în agricultură
În contextul menținerii crizei economico-financiare actuale din România care a afectat și afectează în continuare sectorul
agricol,
având în vedere nevoia stringentă de redresare economică în condițiile actualei crize economice mondiale, resimțită în
mod drastic și la nivelul economiei naționale,
ținând cont că această criză a diminuat semnificativ fluxul fondurilor publice necesare garantării finanțărilor, acordate
potrivit legii, de către instituțiile finanțatoare fermierilor și procesatorilor de produse agricole pentru finanțarea capitalului de lucru,
ținând cont că lipsa de lichidități ale operatorilor economici și reducerea drastică a capacității de acordare a garanțiilor de
stat pentru finanțarea capitalului de lucru generează efecte negative majore, precum blocaje financiare, insolvența, cu afectarea
supraviețuirii operatorilor economici din sectorul agroalimentar, precum și pierderea a numeroase locuri de muncă,
luând în considerare faptul că aceste elemente vizează interesul general public și constituie situații de urgență și
extraordinare a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 79/2009
privind reglementarea unor măsuri pentru stimularea absorbției
fondurilor alocate prin Programul Național de Dezvoltare Rurală
pentru renovarea și dezvoltarea spațiului rural prin creșterea
calității vieții și diversificării economiei în zonele rurale, publicată
în Monitorul Oficial al României, Partea I, nr. 447 din 30 iunie
2009, aprobată prin Legea nr. 373/2009, se modifică și se
completează după cum urmează:
1. Articolul 2 se modifică și va avea următorul cuprins:
ăArt. 2. — Ministerul Agriculturii și Dezvoltării Rurale, denumit
în continuare MADR, alocă fondurilor de garantare, respectiv
Fondului de Garantare a Creditului Rural — S.A. și Fondului
Național de Garantare a Creditelor pentru Întreprinderile Mici și
Mijlocii — S.A., sume din Fondul de garantare a creditelor
constituit și reconstituit potrivit prevederilor Legii nr. 218/2005
privind stimularea absorbției fondurilor SAPARD, Fondul
european agricol pentru dezvoltare rurală, Fondul european
pentru pescuit, Fondul european de garantare agricolă, prin
preluarea riscului de creditare de către fondurile de garantare,
republicată, cu modificările ulterioare, din sumele provenite din
rambursările de credite și plățile de dobânzi efectuate de către
băncile comerciale în «Fondul pentru stimularea investițiilor în
agricultură» pentru creditele acordate în baza Legii nr. 231/2005
privind stimularea investițiilor în agricultură, industrie alimentară,
silvicultură, piscicultură, precum și în activități nonagricole, cu
modificările și completările ulterioare, gestionate de MADR până
la rambursarea integrală a acestora, precum și din prevederile
bugetare anuale aprobate cu această destinație MADR la
capitolul 83.01 «Agricultură, silvicultură, piscicultură și
vânătoare» titlul 80 «Împrumuturi» și din sumele returnate de
fondurile de garantare și dobânzile aferente, ca urmare a
rambursării creditelor de către beneficiari.”

2. După articolul 2 se introduce un nou articol, articolul 21,
cu următorul cuprins:
ăArt. 21. — MADR va solicita informații privind garanțiile
acordate de fondurile de garantare, dovedite prin documente
justificative, și se va asigura că fondurile alocate sunt
administrate în mod corect și eficient.”
Art. II. — Alineatele (1) și (2) ale articolului 48 din Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional, publicată în
Monitorul Oficial al României, Partea I, nr. 761 din 9 noiembrie
2009, cu modificările și completările ulterioare, se modifică după
cum urmează:
ăArt. 48. — (1) Anual, din prevederile bugetare ale
Ministerului Agriculturii și Dezvoltării Rurale, precum și din
rambursările de credite și plățile de dobânzi efectuate de către
băncile comerciale în «Fondul pentru stimularea investițiilor în
agricultură» pentru creditele acordate în baza Legii nr. 231/2005
privind stimularea investițiilor în agricultură, industrie alimentară,
silvicultură, piscicultură, precum și în activități nonagricole, cu
modificările și completările ulterioare, se alocă fondurile
necesare garantării finanțărilor, acordate potrivit legii, de către
instituțiile finanțatoare fermierilor și procesatorilor de produse
agricole pentru finanțarea capitalului de lucru.
(2) Ministerul Agriculturii și Dezvoltării Rurale, conform
prevederilor alin. (1), alocă din prevederile bugetare fondurile
necesare fondurilor de garantare, de la capitolul 83.01
«Agricultură, silvicultură, piscicultură și vânătoare», titlul 80
«Împrumuturi». Alocarea fondurilor se face în raport cu gradul de
utilizare a celor acordate anterior.”

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul economiei, comerțului și mediului de afaceri,
Ion Ariton
Ministrul finanțelor publice,
Gheorghe Ialomițianu
București, 10 noiembrie 2010.
Nr. 99.

6

MONITORUL OFICIAL AL ROMÂNIEI, PARTEA I, Nr. 766/16.XI.2010
GUVERNUL ROMÂNIEI

HOTĂRÂRE
privind transmiterea fără plată a unor stocuri de medicamente
din administrarea Ministerului Apărării Naționale în administrarea Ministerului Sănătății,
pentru Direcția de Sănătate Publică Județeană Constanța
În temeiul art. 108 din Constituția României, republicată, și al art. 11 lit. m) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea fără plată a unor stocuri de
medicamente, identificate potrivit datelor din anexa care face parte
integrantă din prezenta hotărâre, în valoare de 12.897,29 lei, din
administrarea Ministerului Apărării Naționale în administrarea
Ministerului Sănătății, pentru Direcția de Sănătate Publică
Județeană Constanța.

Art. 2. — Predarea-preluarea stocurilor de medicamente
prevăzute la art. 1 se face pe bază de proces-verbal încheiat
între instituțiile implicate, în termen de 10 zile de la data intrării
în vigoare a prezentei hotărâri.
Art. 3. — După efectuarea transmiterii, cele două instituții își
vor actualiza în mod corespunzător datele din evidența
cantitativ-valorică.

PRIM-MINISTRU

EMIL BOC

Contrasemnează:
p. Ministrul apărării naționale,
Viorel Oancea,
secretar de stat
Ministrul sănătății,
Cseke Attila
Ministrul finanțelor publice,
Gheorghe Ialomițianu

București, 10 noiembrie 2010.
Nr. 1.120.

ANEXĂ

D AT E L E D E I D E N T I F I C A R E

a unor stocuri de medicamente care se transmit fără plată din administrarea Ministerului Apărării Naționale în
administrarea Ministerului Sănătății, pentru Direcția de Sănătate Publică Județeană Constanța

Denumirea bunului

STAMARIL 1000 U.I

Cantitatea
(fiole)

Prețul unitar
(lei)

Valoarea totală
(lei)

100

128,9729

12.897,29

Persoana juridică
de la care
se transmite bunul

Persoana juridică
la care
se transmite bunul

Ministerul Apărării Naționale
U.M. 02150

Ministerul Sănătății,
Direcția de Sănătate Publică
Județeană Constanța

MONITORUL OFICIAL AL ROMÂNIEI, PARTEA I, Nr. 766/16.XI.2010

7

GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor pe anul 2010
din Fondul de rezervă bugetară la dispoziția Guvernului, prevăzut în bugetul de stat pe anul 2010,
pentru aniversarea la data de 1 decembrie 2010 a Zilei Naționale a României
și a 92 de ani de la Marea Unire
În temeiul art. 108 din Constituția României, republicată, al art. 30 alin. (2) din Legea nr. 500/2002 privind finanțele publice,
cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor pe anul 2010 din Fondul de rezervă
bugetară la dispoziția Guvernului, prevăzut în bugetul de stat pe
anul 2010, cu suma de 400 mii lei, la capitolul 51.01 ăAutorități
publice și acțiuni externe” titlul 20 ăBunuri și servicii”, pentru
Instituția Prefectului Județului Alba, în vederea acoperirii
cheltuielilor ocazionate de aniversarea la Alba Iulia a Zilei
Naționale a României și a împlinirii a 92 de ani de la Marea
Unire.
Art. 2. — Acțiunile ce urmează a fi realizate pentru această
aniversare se stabilesc și se aprobă de Instituția Prefectului

Județului Alba, care va controla modul de utilizare a sumei
alocate potrivit prevederilor art. 1, în conformitate cu
prevederile Legii nr. 500/2002 privind finanțele publice, cu
modificările și completările ulterioare, precum și cu celelalte
dispoziții legale.
Art. 3. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat și în
volumul și structura bugetului Ministerului Administrației și
Internelor pe anul 2010.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 10 noiembrie 2010.
Nr. 1.121.
GUVERNUL ROMÂNIEI

HOTĂRÂRE
pentru completarea anexei nr. 11 la Hotărârea Guvernului
nr. 972/2002 privind atestarea domeniului public
al județului Brașov, precum și al municipiilor,
orașelor și comunelor din județul Brașov
În temeiul art. 108 din Constituția României, republicată, și al art. 21 alin. (3)
din Legea nr. 213/1998 privind proprietatea publică și regimul juridic al acesteia,
cu modificările și completările ulterioare,
Guvernul României adoptă prezenta hotărâre.
Articol unic. — În anexa nr. 11 ăInventarul bunurilor care aparțin domeniului
public al comunei Apața” la Hotărârea Guvernului nr. 972/2002 privind atestarea
domeniului public al județului Brașov, precum și al municipiilor, orașelor și
comunelor din județul Brașov, publicată în Monitorul Oficial al României, Partea I,
nr. 697 și 697 bis din 24 septembrie 2002, cu modificǎrile și completǎrile ulterioare,
după poziția nr. 32 se introduce o nouă poziție, poziția nr. 33, prevăzută în anexa
care face parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 10 noiembrie 2010.
Nr. 1.129.

8

MONITORUL OFICIAL AL ROMÂNIEI, PARTEA I, Nr. 766/16.XI.2010
ANEXĂ

C O M P L E TA R E

la inventarul bunurilor care aparțin domeniului public al comunei Apața, județul Brașov
SECȚIUNEA I
Bunuri imobile
Nr.
crt.

Codul
de clasificare

Denumirea bunului

Elementele de identificare

Anul dobândirii,
sau, după caz,
al dării
în folosință

Valoarea
de inventar
— lei —

Situația juridică actuală

0

1

2

3

4

5

6

33.

1.6.2.

Teren arabil

Teren înscris în C.F. nr. 100176
Apața, sub nr. topo. 1347/2/5, în
suprafață de 3.927 mp
Vecini: N — teren extravilan;
S — teren nr. topo. 1347/1;
V — calea ferată; E — dig
și râul Olt

2009

58.422

Domeniul public
al comunei Apața,
conform Hotărârii
Consiliului local
nr. 35/2010

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 766/16.XI.2010 conține 8 pagini.

Prețul: 1,60 lei

&JUYDGY|447523]
ISSN 1453—4495

