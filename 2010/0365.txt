PARTEA I

Anul 178 (XXII) — Nr. 365

Joi, 3 iunie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 326 din 23 martie 2010 referitoare la excepția de
neconstituționalitate a prevederilor art. 13 din Legea
nr. 193/2000 privind clauzele abuzive din contractele
încheiate între comercianți și consumatori ................

2–3

Decizia nr. 403 din 13 aprilie 2010 referitoare la excepția de
neconstituționalitate a prevederilor art. 181 alin. 1 și
art. 91 din Codul penal ..............................................

3–4

Decizia nr. 404 din 13 aprilie 2010 referitoare la excepția de
neconstituționalitate a prevederilor art. 365 alin. 1 din
Codul de procedură civilă ..........................................

4–5

Decizia nr. 478 din 20 aprilie 2010 referitoare la excepția de
neconstituționalitate a dispozițiilor art. 324 alin. 1 din
Codul de procedură civilă ..........................................

6–7

Decizia nr. 493 din 20 aprilie 2010 referitoare la excepția de
neconstituționalitate a dispozițiilor art. 598 și ale
art. 600 alin. 1 teza a doua din Codul de procedură
civilă ..........................................................................

7–8

Decizia nr. 588 din 4 mai 2010 referitoare la excepția de
neconstituționalitate a dispozițiilor art. 1201 din Codul
civil ............................................................................

9

HOTĂRÂRI ALE GUVERNULUI ROMÂNIEI
475. — Hotărâre privind aprobarea stemei comunei Brazi,
județul Prahova ..........................................................

10

476. — Hotărâre privind aprobarea stemei comunei
Berceni, județul Ilfov ..................................................

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.466. — Ordin al ministrului dezvoltării regionale și turismului
pentru modificarea Ordinului ministrului dezvoltării,
lucrărilor publice și locuințelor nr. 1.549/2008 privind
aprobarea Normelor tehnice pentru elaborarea
Registrului local al spațiilor verzi ................................

12–15

2

MONITORUL OFICIAL AL ROMÂNIEI, PARTEA I, Nr. 365/3.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 326
din 23 martie 2010

referitoare la excepția de neconstituționalitate a prevederilor art. 13 din Legea nr. 193/2000
privind clauzele abuzive din contractele încheiate între comercianți și consumatori
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 13 din Legea nr. 193/2000 privind clauzele
abuzive din contractele încheiate între comercianți și
consumatori, excepție ridicată de Unicredit Țiriac Bank — S.A.
în Dosarul nr. 6.156/212/2009 al Judecătoriei Constanța —
Secția civilă.
La apelul nominal se prezintă, pentru autorul excepției,
consilierul juridic Daniela Zaroschi. Lipsește Oficiul Județean
pentru Protecția Consumatorilor Constanța, față de care
procedura de citare este legal îndeplinită
Președintele dispune să se facă apelul și în Dosarul
nr. 8.096D/2010.
La apelul nominal se prezintă, pentru autorul excepției,
consilierul juridic Daniela Zaroschi și consilierul juridic Violeta
Antohi pentru Autoritatea Națională pentru Protecția
Consumatorilor.
Curtea, având în vedere obiectul identic al excepțiilor de
neconstituționalitate în cele două dosare, pune în discuție, din
oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 8.096D/2009 la Dosarul
nr. 7.914D/2009, care este primul înregistrat.
Cauza se află în stare de judecată.
Reprezentantul autorului excepției solicită admiterea
excepției, susținând aceleași motive de neconstituționalitate pe
care le-a invocat în fața instanței de judecată.
Reprezentantul Autorității Naționale pentru Protecția
Consumatorilor solicită respingerea excepției, invocând
jurisprudența Curții Constituționale. Depune note scrise.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 7 octombrie 2009 și din 15 iunie 2009,
pronunțate
în
dosarele
nr.
6.156/212/2009
și
nr. 21.473/299/2008, Judecătoria Constanța — Secția civilă
și Judecătoria Sectorului 1 București au sesizat Curtea
Constituțională cu excepția de neconstituționalitate a
prevederilor art. 13 din Legea nr. 193/2000 privind clauzele
abuzive din contractele încheiate între comercianți și
consumatori, excepție ridicată de Unicredit Țiriac Bank — S.A.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 1 alin. (4), art. 20 și 21 din Constituție,
precum și art. 6 din Convenția pentru apărarea drepturilor
omului și a libertăților fundamentale și art. 2 din Protocolul nr. 7

la Convenție, deoarece instanța de judecată, care este instituție
a puterii judecătorești, este abilitată să completeze și să
finalizeze actul de constatare a contravenției întocmit de un
organ al puterii executive, având în același timp competența de
a controla temeinicia și legalitatea propriei decizii în ceea ce
privește aplicarea sancțiunii.
Judecătoria Constanța — Secția civilă consideră excepția
neîntemeiată.
Judecătoria Sectorului 1 București consideră excepția
întemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, prevederile de lege criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 13 din Legea nr. 193/2000 privind clauzele
abuzive din contractele încheiate între comercianți și
consumatori, republicată în Monitorul Oficial al României, Partea I,
nr. 305 din 18 aprilie 2008, text de lege care are următorul
conținut: ă(1) Instanța, în cazul în care constată existența
clauzelor abuzive în contract, aplică sancțiunea contravențională
conform art. 16 și dispune, sub sancțiunea daunelor, modificarea
clauzelor contractuale, în măsura în care contractul rămâne în
ființă, sau desființarea acelui contract, cu daune-interese, după
caz.
(2) În caz contrar, instanța va anula procesul-verbal întocmit.”
Dispozițiile constituționale considerate a fi încălcate sunt cele
ale art. 1 alin. (4) referitor la principiul separației puterilor în stat,
art. 20 referitor la tratatele naționale privind drepturile omului și
art. 21 referitor la accesul liber la justiție. Este invocată și
încălcarea art. 6 din Convenția pentru apărarea drepturilor
omului și a libertăților fundamentale și a art. 2 din Protocolul nr. 7
la Convenție.
Examinând excepția, Curtea reține următoarele:
Prevederile art. 13 din Legea nr. 193/2000 au mai fost
supuse controlului de constituționalitate pentru motive de
neconstituționalitate similare.
Astfel, prin Decizia nr. 1.535 din 17 noiembrie 2009, publicată
în Monitorul Oficial al României, Partea I, nr. 54 din 25 ianuarie
2010, Curtea a reținut că, potrivit dispozițiilor Legii nr. 193/2000,
consumatorii prejudiciați prin contracte încheiate cu încălcarea
prevederilor acestei legi au dreptul de a opta între a se adresa
direct organelor judecătorești în conformitate cu prevederile
Codului civil și ale Codului de procedură civilă și a sesiza
organele competente să controleze respectarea dispozițiilor

MONITORUL OFICIAL AL ROMÂNIEI, PARTEA I, Nr. 365/3.VI.2010
legii, și anume reprezentanții împuterniciți ai Autorității Naționale
pentru Protecția Consumatorilor, precum și specialiștii autorizați
ai altor organe ale administrației publice. În acest din urmă caz,
organele competente efectuează verificări și întocmesc un
proces-verbal prin care se consemnează faptele constatate,
precum și articolele din lege încălcate de comerciant,
proces-verbal pe care îl transmit, potrivit dispozițiilor art. 12 din
aceeași lege, la judecătoria în a cărei rază teritorială s-a săvârșit
fapta sau în a cărei rază teritorială contravenientul își are
domiciliul sau, după caz, sediul.
Așa fiind, în ambele situații, fie că este sesizată direct de
către consumator, fie că este sesizată prin intermediul
procesului-verbal de constatare a faptelor contrare legii întocmit
de reprezentanții împuterniciți ai Autorității Naționale pentru
Protecția Consumatorilor sau de specialiștii autorizați ai
organelor administrației publice, instanța este unica autoritate
care se va pronunța asupra existenței sau inexistenței clauzelor
abuzive dintr-un contract.
Curtea a reținut că, în prima ipoteză, răspunderea
comerciantului are natură civilă, întemeiată pe dispozițiile
Codului civil, în vreme ce, în cea de-a doua ipoteză, potrivit
dispozițiilor art. 13 coroborate cu cele ale art. 16 din Legea
nr. 193/2000, răspunderea are natură contravențională, fapta
fiind sancționată cu amendă contravențională. Însă împrejurarea
că actul de sesizare al instanței, care circumscrie cadrul
procesual al controlului efectuat de către aceasta, este diferit în

3

funcție de calea aleasă de persoana care are calitatea de
consumator nu impietează cu nimic asupra dreptului la apărare
al comerciantului. În fața instanței de judecată, părțile au în
egală măsură posibilitatea de a-și exercita garanțiile prevăzute
de legea procesual civilă, formulând apărările pe care le
consideră pertinente și utile cauzei.
În ceea ce privește pretinsa încălcare a prevederilor art. 1
alin. (4) din Constituție, care consacră principiul separației și
echilibrului puterilor în stat, Curtea a constatat că, aplicând
sancțiunea contravențională, în urma verificării procesului-verbal
întocmit de reprezentanții împuterniciți ai Autorității Naționale
pentru Protecția Consumatorilor sau de specialiștii autorizați ai
organelor administrației publice, instanța de fapt confirmă
existența clauzelor abuzive în contract, constatate de organul
administrativ, stabilind, pe această cale, răspunderea
contravenientului. Existența acestei proceduri de sancționare a
faptelor contrare legii în domeniul clauzelor abuzive din
contractele încheiate între comercianți și consumatori nu
impietează asupra principiului separației puterilor în stat,
constituind tocmai expresia aplicării acestui principiu
constituțional, în accepțiunea sa plenară, care include echilibrul
și controlul reciproc al puterilor în stat.
Considerentele și soluția acestei decizii sunt valabile și în
cauza de față, întrucât nu au intervenit elemente noi, de natură
a determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 13 din Legea nr. 193/2000 privind clauzele abuzive din
contractele încheiate între comercianți și consumatori, excepție ridicată de Unicredit Țiriac Bank — S.A. în Dosarul
nr. 6.156/212/2009 al Judecătoriei Constanța — Secția civilă și în Dosarul nr. 21.473/299/2008 al Judecătoriei Sectorului 1
București.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

Magistrat-asistent,
Maria Bratu

prof. univ. dr. IOAN VIDA
CURTEA CONSTITUȚIONALĂ

D E C I Z I A Nr. 403
din 13 aprilie 2010

referitoare la excepția de neconstituționalitate a prevederilor art. 181 alin. 1 și art. 91
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Marinela Mincă
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 181 alin.1 și art. 91 din Codul penal, excepție
ridicată de Constantin Rotaru în Dosarul nr. 2.171/252/2008 al
Tribunalului Timiș — Secția penală.
La apelul nominal lipsesc părțile, față de care procedura de
citare este legal îndeplinită.

Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 16 octombrie 2009, pronunțată în Dosarul
nr. 2.171/252/2008, Tribunalul Timiș — Secția penală a
sesizat Curtea Constituțională cu excepția de
neconstituționalitate a prevederilor art. 181 alin. 1 și art. 91
din Codul penal, excepție ridicată de Constantin Rotaru.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 20 și art. 126 din Constituție, deoarece
instituie atribuția procurorului de a aplica sancțiuni administrative
în cadrul procesului penal, deși, prin natura sa, o asemenea
atribuție este de competența instanțelor judecătorești.

4

MONITORUL OFICIAL AL ROMÂNIEI, PARTEA I, Nr. 365/3.VI.2010

Tribunalul Timiș — Secția penală consideră că excepția de
neconstituționalitate a prevederilor art. 181 din Codul penal este
neîntemeiată. În ceea ce privește neconstituționalitatea art. 91
din același cod, nu și-a exprimat opinia.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 181 alin. 1 și art. 91 din Codul penal, texte de
lege care au următoarea redactare:
— Art. 181 alin. 1: ăNu constituie infracțiune fapta prevăzută
de legea penală, dacă prin atingerea minimă adusă uneia din
valorile apărate de lege și prin conținutul ei concret, fiind lipsită
în mod vădit de importanță, nu prezintă gradul de pericol social
al unei infracțiuni.”;
— Art. 91: ăCând instanța dispune înlocuirea răspunderii
penale, aplică una dintre următoarele sancțiuni cu caracter
administrativ:
a) mustrarea;
b) mustrarea cu avertisment;
c) amenda de la 10 lei la 1.000 lei.”
Autorul excepției de neconstituționalitate susține că
prevederile legale criticate încălcă dispozițiile constituționale ale

art. 20 referitoare la tratatele internaționale privind drepturile
omului și art. 126 privind instanțele judecătorești.
Examinând excepția de neconstituționalitate, Curtea
constată că prevederile art. 181 și art. 91 din Codul penal se
referă la fapte antisociale care, prin conținutul lor concret și prin
atingerea minimă adusă valorilor sociale ocrotite de legea
penală, nu prezintă gradul de pericol social al unei infracțiuni,
precum și sancțiunile administrative aplicabile în acele situații
în care, datorită atingerii minime aduse uneia din valorile apărate
de lege, fiind lipsite în mod vădit de importanță, fapta săvârșită
de o persoană nu prezintă gradul de pericol social al unei
infracțiuni.
Legea a atribuit procurorului competența de a stabili în
concret, în faza de urmărire penală, gradul de pericol social al
faptei cercetate, ținând seama de rolul acestuia de apărător al
ordinii de drept și de reprezentant al intereselor generale ale
societății, definit prin art. 131 alin. (1) din Constituție. În
exercitarea acestui rol procurorul poate să dispună, în condițiile
prevăzute de art. 249 alin. 3 coroborat cu art. 11 pct. 1 lit. b) și
art. 10 lit. b1) din Codul de procedură penală, scoaterea de sub
urmărire penală a persoanei cercetate pentru comiterea unei
fapte penale care intră sub incidența prevederilor art. 181 din
Codul penal și aplicarea față de făptuitor a unei sancțiuni cu
caracter administrativ.
Soluțiile pronunțate de procuror în cursul urmăririi penale
(încetarea urmăririi penale, scoaterea de sub urmărire penală
și clasarea), fie că sunt rezoluții sau ordonanțe, nu constituie
însă acte de jurisdicție, ci acte supuse cenzurii instanței de
judecată, la plângerea persoanei interesate, potrivit art. 2781 din
Codul de procedură penală.
Așadar, nu pot fi primite susținerile autorului excepției în
sensul că, în aplicarea textului de lege criticat, procurorul se
substituie instanțelor judecătorești, încălcându-se în felul acesta
prevederile constituționale ale art. 20 raportat la art. 6 din
Convenția pentru apărarea drepturilor omului și a libertăților
fundamentale, precum și art. 126 din Constituție.
De altfel, în sensul celor arătate, s-a pronunțat Curtea prin
Decizia nr. 329 din 16 septembrie 2004, publicată în Monitorul
Oficial al României, Partea I, nr. 988 din 27 octombrie 2004.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 181 alin. 1 și art. 91 din Codul penal, excepție ridicată de
Constantin Rotaru în Dosarul nr. 2.171/252/2008 al Tribunalului Timiș — Secția penală.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

Magistrat-asistent,
Maria Bratu

prof. univ. dr. IOAN VIDA
CURTEA CONSTITUȚIONALĂ

D E C I Z I A Nr. 404
din 13 aprilie 2010

referitoare la excepția de neconstituționalitate a prevederilor art. 365 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 365/3.VI.2010
Pe rol se află soluționarea excepției de neconstituționalitate
a prevederilor art. 365 alin. 1 din Codul de procedură civilă,
excepție ridicată de Clubul Sportiv Pandurii Lignitul Târgu Jiu în
Dosarul nr. 7.089/95/2009 al Tribunalului Gorj — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 5 noiembrie 2009, pronunțată în Dosarul
nr. 7.089/95/2009, Tribunalul Gorj — Secția civilă a sesizat
Curtea Constituțională cu excepția de neconstituționalitate
a prevederilor art. 365 alin. 1 din Codul de procedură civilă,
excepție ridicată de Clubul Sportiv Pandurii Lignitul Târgu Jiu.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 1 alin. (5) și art. 21 din Constituție,
precum și art. 6 din Convenția pentru apărarea drepturilor
omului și a libertăților fundamentale, deoarece instituie
competența exclusivă a instanțelor din Capitală de a judeca
acțiunile în anulare a hotărârilor Camerei Naționale de
Soluționare a Litigiilor, cu sediul la Federația Română de Fotbal,
în condițiile în care federația reprezintă asocierea cluburilor
profesioniste de fotbal din toată țara.
Tribunalul Gorj — Secția civilă consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

5

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 365 alin. 1 din Codul de procedură civilă, text de
lege care are următoarea redactare: ăCompetența de a judeca
în primă instanță acțiunea în anulare revine instanței
judecătorești imediat superioare celei prevăzute la art. 342, în
circumscripția căreia a avut loc arbitrajul.”
Dispozițiile constituționale considerate a fi încălcate sunt cele
ale art. 1 alin. (5) privind obligativitatea respectării Constituției,
a supremației sale și a legilor și art. 21 privind accesul liber la
justiție. Este invocată și încălcarea art. 6 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea reține
următoarele:
Prevederile de lege criticate fac parte din Cartea a IV-a
ăDespre arbitraj”, cap. VIII ăDesființarea hotărârii arbitrale”. Arbitrajul
constituie o excepție de la principiul potrivit căruia înfăptuirea
justiției se realizează prin instanțele judecătorești. Arbitrajul se
organizează și se desfășoară potrivit convenției arbitrale
încheiate între părți, cu respectarea principiului libertății de
voință a acestora, sub rezerva respectării ordinii publice, a
bunelor moravuri, precum și a dispozițiilor imperative ale legii,
așa cum prevede art. 341 din Codul de procedură civilă. Prin
urmare, părțile pot stabili, prin convenția arbitrală sau printr-un
act adițional încheiat ulterior, normele privind constituirea
tribunalului arbitral, numirea, revocarea și înlocuirea arbitrilor,
termenul și locul arbitrajului, normele de procedură pe care
tribunalul arbitral trebuie să le urmeze în judecarea litigiului și, în
general, orice alte norme privind buna desfășurare a arbitrajului.
În cazul în care părțile nu au convenit asupra unor asemenea
norme, tribunalul arbitral va putea reglementa procedura ce
urmează să fie aplicată. Litigiul dedus instanței de arbitraj
comercial se finalizează printr-o hotărâre arbitrală, care, potrivit
art. 364 din Codul de procedură civilă, poate fi desființată numai
printr-o acțiune în anulare soluționată de către instanțele
judecătorești competente. Ca atare, dispozițiile legale care
reglementează
arbitrajul
nu
contravin
prevederilor
constituționale ale art. 1 alin. (5) și ale art. 21 referitoare la
accesul liber la justiție.
Pe de altă parte, Curtea constată că prevederile de lege
criticate sunt în deplin acord cu dispozițiile art. 126 alin. (2) din
Constituție, potrivit cărora stabilirea competenței instanțelor
judecătorești și a procedurii de judecată este atributul exclusiv
al legiuitorului.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 365 alin. 1 din Codul de procedură civilă, excepție ridicată
de Clubul Sportiv Pandurii Lignitul Târgu Jiu în Dosarul nr. 7.089/95/2009 al Tribunalului Gorj — Secția civilă.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

6

MONITORUL OFICIAL AL ROMÂNIEI, PARTEA I, Nr. 365/3.VI.2010
CURTEA CONSTITUȚIONALĂ

D E C I Z I A Nr. 478
din 20 aprilie 2010

referitoare la excepția de neconstituționalitate a dispozițiilor art. 324 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 324 alin. 1 din Codul de procedură civilă,
excepție ridicată de Cecilia Giurcă și Aurel Giurcă în Dosarul
nr. 3.424/1/2008 al Înaltei Curți de Casație și Justiție — Secția
civilă și de proprietate intelectuală.
La apelul nominal se prezintă partea Aurel Giurcă,
constatându-se lipsa celorlalte părți, față de care procedura de
citare a fost legal îndeplinită. Partea prezentă a cerut admiterea
excepției de neconstituționalitate întrucât dispozițiile legale
criticate încalcă dreptul la apărare.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 12 martie 2009, pronunțată în Dosarul
nr. 3.424/1/2008, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. 324 alin. 1 din Codul de procedură civilă.
Excepția a fost ridicată de Cecilia Giurcă și Aurel Giurcă într-un
dosar având ca obiect o cerere de revizuire.
În motivarea excepției de neconstituționalitate autorii
arată că termenul, în ceea ce privește hotărârile pronunțate în
recurs care au evocat fondul, ar trebui să curgă de la
pronunțarea acestora, în cazul în care odată cu pronunțarea se
fac și redactarea și motivarea deciziei. Termenul ăde la
pronunțare” este valabil în situația respingerii recursului, când
se cunoaște conținutul celor două hotărâri anterioare. În cazurile
prevăzute la pct. 1 și 2, când termenul curge de la comunicarea
deciziei, cei interesați să promoveze o cerere de revizuire au
cunoștință despre conținutul hotărârii respective și pot motiva
revizuirea în termenul de o lună. Autorul consideră că este
necesar a se pune de acord dispozițiile art. 251 alin. 11 și 42 cu
dispozițiile art. 261 alin. 1 din Codul de procedură civilă. De
asemenea, trebuie avute în vedere, în opinia autorului, și
dispozițiile art. 264 din Codul de procedură civilă, care prevăd că
motivarea hotărârii se va face în cel mult 30 de zile de la
pronunțare. Autorul consideră că redactarea textului în forma
actuală, prin care se stabilește termenul pentru formularea unei
cereri de revizuire ăde la pronunțare”, încalcă dreptul la apărare
al părților, deoarece acestea, necunoscând motivarea deciziei
date în recurs, nu pot ști dacă se încadrează în vreunul dintre
cazurile prevăzute de art. 322 din Codul de procedură civilă.

Înalta Curte de Casație și Justiție — Secția civilă și de
proprietate intelectuală apreciază că dispozițiile legale criticate
sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 324 alin. 1 din Codul de procedură civilă,
prevederi care au următorul conținut: ă(1) Termenul de revizuire
este de o lună și se va socoti:
1. în cazurile prevăzute de art. 322 pct. 1, 2 și 7 alin. 1, de la
comunicarea hotărârilor definitive, iar când hotărârile au fost
date de instanțe de recurs după evocarea fondului, de la
pronunțare; pentru hotărârile prevăzute la punctul 7 alin. 2 de la
pronunțarea ultimei hotărâri;
2. în cazul prevăzut de art. 322 pct. 3, de la cel din urmă act
de executare;
3. în cazurile prevăzute de art. 322 pct. 4, din ziua în care
partea a luat cunoștință de hotărârea instanței penale de
condamnare a judecătorului, martorului sau expertului ori de
hotărârea care a declarat fals înscrisul. În lipsa unei astfel de
hotărâri termenul curge de la data când partea a luat cunoștință
de împrejurările pentru care constatarea infracțiunii nu se mai
poate face printr-o hotărâre penală, dar nu mai târziu de 3 ani de
la data producerii acestora;
4. în cazurile prevăzute de art. 322 pct. 5, din ziua în care
s-au descoperit înscrisurile ce se invocă ori, după caz, din ziua
în care partea a luat cunoștință de hotărârea desființată sau
modificată pe care s-a întemeiat hotărârea a cărei revizuire se
cere;
5. în cazurile prevăzute de art. 322 pct. 6, de la comunicarea
hotărârii definitive făcută statului ori celorlalte persoane de drept
public sau de utilitate publică, sau de la întoarcerea dispărutului
ori de la dobândirea capacității; în aceste din urmă două cazuri
termenul fiind de 6 luni.”
În opinia autorilor excepției de neconstituționalitate,
prevederile legale criticate contravin dispozițiilor cuprinse în
art. 24 referitoare la dreptul la apărare din Constituție și în art. 6
paragraful 1 din Convenția pentru apărarea drepturilor omului și
a libertăților fundamentale.

MONITORUL OFICIAL AL ROMÂNIEI, PARTEA I, Nr. 365/3.VI.2010
Examinând excepția de neconstituționalitate, astfel cum a
fost formulată, Curtea constată că, în realitate, autorul excepției
de neconstituționalitate este nemulțumit de modul de redactare
a textului de lege, dorind modificarea acestuia. Or, potrivit
prevederilor art. 2 alin. (3) din Legea nr. 47/1992, republicată în

7

Monitorul Oficial al României, Partea I, nr. 643 din 16 iulie 2004,
ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 324 alin. 1 din Codul de procedură civilă,
excepție ridicată de Cecilia Giurcă și Aurel Giurcă în Dosarul nr. 3.424/1/2008 al Înaltei Curți de Casație și Justiție — Secția civilă
și de proprietate intelectuală.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 493
din 20 aprilie 2010

referitoare la excepția de neconstituționalitate a dispozițiilor art. 598
și ale art. 600 alin. 1 teza a doua din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 598 și ale art. 600 alin. 1 teza a doua din Codul
de procedură civilă, excepție ridicată de Nicolae Bucă în Dosarul
nr. 2.885/104/2009 al Tribunalului Olt — Secția comercială și de
contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 30 noiembrie 2009, pronunțată în Dosarul
nr. 2.885/104/2009, Tribunalul Olt — Secția comercială și de
contencios administrativ a sesizat Curtea Constituțională
cu excepția de neconstituționalitate a prevederilor art. 598

și ale art. 600 alin. 1 teza a doua din Codul de procedură
civilă.
Excepția a fost ridicată de Nicolae Bucă într-un dosar având
ca obiect o cerere de instituire a unui sechestru judiciar.
În motivarea excepției de neconstituționalitate autorul
apreciază că ansamblul instituției sechestrului judiciar are în
vedere interzicerea exercitării în nume propriu a atributelor
aferente dreptului de proprietate în situația în care ar exista o
contestație asupra dreptului de proprietate din partea unui terț.
Totodată, măsura poate fi dispusă de către instanța de judecată
fără ca solicitantul să fie obligat la plata vreunei cauțiuni care să
garanteze o eventuală recuperare a prejudiciului care este
posibil să se producă în patrimoniul reclamantului ca urmare a
interzicerii exercitării dreptului său de proprietate asupra
bunului. Această măsură echivalează cu o expropriere
temporară a bunului din mâinile proprietarului, fără să fie plătită
o justă și prealabilă despăgubire, așa cum în mod imperativ
dispun prevederile art. 44 alin. (3) din Constituție. Prin această
reglementare legală se încalcă atât principiul garantării dreptului
de proprietate, cât și dispozițiile art. 20 și 21 din Constituție.
Prevederea legală încalcă și dispozițiile tratatelor internaționale
la care România este parte, prin aceasta încălcându-se
dispozițiile art. 20 din Constituție coroborate cu art. 6 din
Convenția pentru apărarea drepturilor omului și a libertăților
fundamentale.
Tribunalul Olt — Secția comercială și de contencios
administrativ apreciază că dispozițiile legale criticate sunt
constituționale.

8

MONITORUL OFICIAL AL ROMÂNIEI, PARTEA I, Nr. 365/3.VI.2010

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 598 și ale art. 600 alin. (1) teza a doua din Codul
de procedură civilă, prevederi care au următorul conținut:
— Art. 598: ăOri de câte ori există un proces asupra
proprietății sau altui drept real principal, asupra posesiunii unui
bun mobil sau imobil, ori asupra folosinței sau administrării unui
bun proprietate comună, instanța competentă pentru judecarea
cererii principale va putea să încuviințeze, la cererea celui
interesat, punerea sub sechestru judiciar a bunului, dacă
această măsură este necesară pentru conservarea dreptului
respectiv.”;
— Art. 600 alin. 1 teza a doua: ăÎn caz de admitere, instanța
va putea să oblige pe reclamant la darea unei cauțiuni, iar în
cazul bunurilor imobile se va proceda potrivit art. 593 alin. 3.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 20 referitoare la tratatele internaționale privind
drepturile omului, art. 21 privind accesul liber la justiție, art. 44
privind dreptul de proprietate privată, precum și dispozițiilor
art. 6 din Convenția pentru apărarea drepturilor omului și a
libertăților fundamentale.
Examinând excepția, Curtea constată că s-a mai pronunțat
asupra dispozițiilor legale criticate, prin raportare la critici
asemănătoare, prin numeroase decizii, constatând că sunt
constituționale.
Astfel, de exemplu, referitor la dispozițiile art. 598 din Codul
de procedură civilă, Curtea s-a mai pronunțat prin Decizia
nr. 315 din 29 martie 2007, publicată în Monitorul Oficial al
României, Partea I, nr. 305 din 8 mai 2007, și prin Decizia

nr. 621 din 17 noiembrie 2005, publicată în Monitorul Oficial al
României, Partea I, nr. 1.125 din 13 decembrie 2005.
Cu aceste prilejuri, Curtea a reținut că, potrivit art. 44 alin. (1)
teza a doua din Constituție, conținutul și limitele dreptului de
proprietate sunt stabilite de lege, iar, în conformitate cu art. 136
alin. (5) din Constituție, proprietatea privată este inviolabilă, în
condițiile legii organice. Potrivit acestor dispoziții, legiuitorul
ordinar este așadar competent să stabilească cadrul juridic
pentru exercitarea atributelor dreptului de proprietate, în
accepțiunea principială conferită de Constituție, în așa fel încât
să nu vină în coliziune cu interesele generale sau cu interesele
particulare legitime ale altor subiecte de drept, instituind astfel
niște limitări rezonabile în valorificarea acestuia, ca drept
subiectiv garantat. Sub acest aspect, Curtea a constatat că prin
reglementarea dedusă controlului legiuitorul nu a făcut decât să
dea expresie acestor imperative, în limitele și potrivit
competenței sale constituționale.
Mai mult, potrivit art. 600 din Codul de procedură civilă,
cererea de sechestru judiciar se judecă, în mod obligatoriu, cu
citarea părților, această procedură având deci caracter
contencios. Cu acest prilej, părțile pot învedera instanței
împrejurările care să justifice sau nu luarea unei asemenea
măsuri, beneficiind de toate garanțiile procesuale prevăzute de
lege.
În ceea ce privește dispozițiile art. 600 alin. (1) teza a doua,
Curtea s-a mai pronunțat prin Decizia nr. 1.016 din 8 noiembrie
2007, publicată în Monitorul Oficial al României, Partea I, nr. 809
din 27 noiembrie 2007. Astfel, Curtea a constatat că cererea de
sechestru judiciar se judecă, în mod obligatoriu, cu citarea
părților, această procedură având caracter contencios. Astfel,
părțile pot învedera instanței împrejurările care să justifice sau
nu luarea unei asemenea măsuri, beneficiind de toate garanțiile
procesuale prevăzute de lege.
De asemenea, Curtea a constatat că numai în caz de
admitere a cererii de sechestru judiciar ăinstanța va putea să
oblige pe reclamant la darea unei cauțiuni”, în cazul bunurilor
imobile procedându-se la înscrierea sechestrului judiciar în
cartea funciară.
Prevederile cuprinse în textul de lege criticat au caracter de
normă dispozitivă, astfel încât judecătorii fondului sunt suverani
să ordone un asemenea sechestru cu sau fără cauțiune, în
ipoteza admiterii cererii de sechestru judiciar.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 598 și ale art. 600 alin. 1 teza a doua din
Codul de procedură civilă, excepție ridicată de Nicolae Bucă în Dosarul nr. 2.885/104/2009 al Tribunalului Olt — Secția comercială
și de contencios administrativ.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 365/3.VI.2010

9

CURTEA CONSTITUȚIONALĂ

D E C I Z I A Nr. 588
din 4 mai 2010

referitoare la excepția de neconstituționalitate a dispozițiilor art. 1201 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1201 din Codul civil, excepție ridicată de Ali
Nardin în Dosarul nr. 1.486/254/2008 al Judecătoriei Mangalia.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă deoarece autorul excepției critică aplicarea greșită
a dispozițiilor legale.
C U R T E A,

având în vedere actele și lucrările dosarului, reține următoarele:
Prin Încheierea din 28 octombrie 2009, pronunțată în Dosarul
nr. 1.486/254/2008, Judecătoria Mangalia a sesizat Curtea
Constituțională pentru soluționarea excepției de
neconstituționalitate a art. 1201 din Codul civil, excepție
ridicată de Ali Nardin.
În motivarea excepției de neconstituționalitate autorul
consideră că prevederile legale criticate îi îngrădesc dreptul la
un proces echitabil.
Judecătoria Mangalia apreciază că dispozițiile art. 1201 din
Codul civil nu încalcă drepturile contestatorului de a se adresa
justiției pentru apărarea unui drept al său, critica vizând modul
de interpretare al acestor prevederi legale și de aplicare a lor la
cazul concret dedus judecății.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 1201 din Codul civil, text de lege care are
următorul conținut: ăEste lucru judecat atunci când a doua
cerere în judecată are același obiect, este întemeiată pe aceeași
cauză și este între aceleași părți, făcută de ele și în contra lor în
aceeași calitate.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 referitoare la accesul liber la justiție.
Examinând criticile de neconstituționalitate, Curtea constată
că, în conformitate cu prevederile art. 2 alin. (1) și (2) din Legea
nr. 47/1992 privind organizarea și funcționarea Curții
Constituționale, aceasta asigură controlul de constituționalitate
a legilor, a ordonanțelor Guvernului, a tratatelor internaționale
și a regulamentelor Parlamentului, prin raportare la dispozițiile și
principiile Constituției. Așadar, nu intră sub incidența controlului
de constituționalitate exercitat de Curte aplicarea și interpretarea
legii, acestea fiind de resortul exclusiv al instanței de judecată
care judecă fondul cauzei, precum și, eventual, al instanțelor de
control judiciar, astfel cum rezultă din prevederile coroborate ale
art. 126 alin. (1) și (3) din Constituție.
Astfel, analizând motivele invocate de autorul excepției de
neconstituționalitate în susținerea criticii sale, Curtea observă
că acestea nu reprezintă veritabile argumente de
neconstituționalitate, ci vizează modul de interpretare și aplicare
a dispozițiilor art. 1201 din Codul civil de către instanța
judecătorească. Or, potrivit art. 2 alin. (3) din Legea nr. 47/1992
privind organizarea și funcționarea Curții Constituționale,
aceasta se pronunță numai asupra constituționalității actelor cu
privire la care a fost sesizată, fără a putea modifica sau
completa prevederile supuse controlului, astfel încât excepția
de neconstituționalitate urmează a fi respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1201 din Codul civil, excepție ridicată
de Ali Nardin în Dosarul nr. 1.486/254/2008 al Judecătoriei Mangalia.
Definitivă și general obligatorie.
Pronunțată în ședința publică din data de 4 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

10

MONITORUL OFICIAL AL ROMÂNIEI, PARTEA I, Nr. 365/3.VI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemei comunei Brazi, județul Prahova
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Brazi, județul Prahova,
prevăzută în anexa nr. 1*).
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 12 mai 2010.
Nr. 475.
*) Anexa nr. 1 este reprodusă în facsimil.

ANEXA Nr. 1

ANEXA Nr. 2

STEMA

DESCRIEREA ȘI SEMNIFICAȚIILE

comunei Brazi, județul Prahova

elementelor însumate ale stemei comunei Brazi,
județul Prahova
Descrierea stemei
Stema comunei Brazi, potrivit anexei nr. 1, se compune
dintr-un scut triunghiular cu marginile rotunjite, tăiat.
În partea superioară, în câmp argintiu, se află 5 brazi de
culoare verde.
În vârful scutului, pe hermină, se află o coroană regală din
aur.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Brazii simbolizează denumirea localității.
Coroana regală face referire la Antonie Vodă (fost domnitor
al Țării Românești) din Popești, sat component al comunei
Brazi.
Coroana murală cu un turn crenelat semnifică faptul că
localitatea are rangul de comună.

11

MONITORUL OFICIAL AL ROMÂNIEI, PARTEA I, Nr. 365/3.VI.2010
GUVERNUL ROMÂNIEI

HOTĂRÂRE
privind aprobarea stemei comunei Berceni, județul Ilfov
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Berceni, județul Ilfov, prevăzută
în anexa nr. 1.*)
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 12 mai 2010.
Nr. 476.
*) Anexa nr. 1 este reprodusă în facsimil.

ANEXA Nr. 1

ANEXA Nr. 2

STEMA

DESCRIEREA ȘI SEMNIFICAȚIILE

comunei Berceni, județul Ilfov

elementelor însumate ale stemei comunei Berceni,
județul Ilfov
Descrierea stemei
Stema comunei Berceni, potrivit anexei nr. 1, se compune
dintr-un scut triunghiular cu marginile rotunjite, despicat în
partea superioară și tăiat la mijloc de 3 fascii ondulate — argint,
albastru, argint.
În partea superioară, în câmp albastru, se află un mănunchi
de spice de aur, așezate vertical.
În partea superioară, în câmp zidit auriu, broșează un
caduceu de culoare roșie.
În partea inferioară, în câmp verde, se află o vacă în culori
naturale — alb/negru —, stând spre dreapta.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Fasciile ondulate reprezintă simbolul unei salbe de lacuri,
dintre care cel mai important este Vadul lui Moș.
Caduceul, spicele și vaca semnifică ocupațiile de bază ale
locuitorilor.
Câmpul zidit arată că localitatea se află în plină dezvoltare
urbanistică.
Coroana murală cu un turn crenelat semnifică faptul că
localitatea are rangul de comună.

12

MONITORUL OFICIAL AL ROMÂNIEI, PARTEA I, Nr. 365/3.VI.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI TURISMULUI

ORDIN
pentru modificarea Ordinului ministrului dezvoltării, lucrărilor publice și locuințelor nr. 1.549/2008
privind aprobarea Normelor tehnice pentru elaborarea Registrului local al spațiilor verzi
În temeiul prevederilor art. II alin. (2) din Legea nr. 313/2009 pentru modificarea și completarea Legii nr. 24/2007 privind
reglementarea și administrarea spațiilor verzi din zonele urbane și ale prevederilor art. 13 alin. (6) din Hotărârea Guvernului
nr. 1.631/2009 privind organizarea și funcționarea Ministerului Dezvoltării Regionale și Turismului, cu modificările ulterioare,
ministrul dezvoltării regionale și turismului emite următorul ordin:
Art. I. — Ordinul ministrului dezvoltării, lucrărilor publice și
locuințelor nr. 1.549/2008 privind aprobarea Normelor tehnice
pentru elaborarea Registrului local al spațiilor verzi, publicat în
Monitorul Oficial al României, Partea I, nr. 829 din 10 decembrie
2008, se modifică după cum urmează:
1. Titlul ordinului va avea următorul cuprins:
ăORDIN
privind aprobarea Normelor tehnice pentru elaborarea
Registrului local al spațiilor verzi din intravilanul
localităților”

2. Articolul 1 va avea următorul cuprins:
ăArt. 1. — Se aprobă Normele tehnice pentru elaborarea
Registrului local al spațiilor verzi din intravilanul localităților,
prevăzute în anexa care face parte integrantă din prezentul
ordin.”
3. Anexa la ordin se modifică și se înlocuiește cu anexa
care face parte integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general
București, 17 mai 2010.
Nr. 1.466.

ANEXĂ
(Anexa la Ordinul nr. 1.549/2008)

NORME TEHNICE

pentru elaborarea Registrului local al spațiilor verzi din intravilanul localităților
CAPITOLUL I
Dispoziții generale

I.2. Obiectivele Registrului local al spațiilor verzi din
intravilanul localităților

Art. 1. — În conformitate cu prevederile art. 1 și ale art. 16
alin. (1) din Legea nr. 24/2007 privind reglementarea și
administrarea spațiilor verzi din intravilanul localităților,
republicată, denumită în continuare Lege, autoritățile
administrației publice locale au obligația să țină evidența spațiilor
verzi din intravilanul localităților, prin constituirea registrelor
locale ale spațiilor verzi, pe care le actualizează ori de câte ori
intervin modificări.
Art. 2. — (1) Prezentele norme tehnice se referă la
constituirea unui set de date, informații și planuri privind
identificarea terenurilor definite ca spații verzi și a celor
degradate, posibil a fi reabilitate ca spații verzi, cu identificarea
stării de viabilitate a vegetației de pe aceste terenuri, a
caracteristicilor ei, a indicilor de cantitate și calitate aferenți.
(2) Datele, informațiile și planurile menționate mai sus vor fi
cuprinse într-un registru, numit Registrul local al spațiilor verzi
din intravilanul localităților, aferent teritoriului intravilan al
localității pentru care se întocmește.

Art. 3. — Obiectivele ce se asigură prin elaborarea registrelor
locale ale spațiilor verzi din intravilanul localităților sunt:
a) protecția și conservarea spațiilor verzi pentru menținerea
biodiversității lor;
b) menținerea și dezvoltarea funcțiilor de protecție a spațiilor
verzi privind apele, solul, schimbările climatice, menținerea
peisajelor în scopul ocrotirii sănătății populației, protecției
mediului și al asigurării calității vieții;
c) regenerarea, extinderea, ameliorarea compoziției și a
calității spațiilor verzi;
d) elaborarea și aplicarea unui complex de măsuri privind
aducerea și menținerea spațiilor verzi în starea corespunzătoare
funcțiilor lor;
e) identificarea zonelor deficitare și realizarea de lucrări
pentru extinderea suprafețelor acoperite cu vegetație;
f) extinderea suprafețelor ocupate de spații verzi, prin
includerea în categoria spațiilor verzi publice a terenurilor cu
potențial ecologic sau sociocultural.

I.1. Cadrul legal

MONITORUL OFICIAL AL ROMÂNIEI, PARTEA I, Nr. 365/3.VI.2010
Art. 4. — Registrul local al spațiilor verzi din intravilanul
localităților va determina o bună gestionare a potențialului
spațiilor verzi cu implicații asupra siguranței și calității vieții,
asigurând crearea unui sistem de monitorizare a spațiilor verzi
și a terenurilor degradate ce pot fi recuperate ca spații verzi, în
vederea asigurării calității factorilor de mediu și stării de sănătate
a populației.
CAPITOLUL II
Domeniul de aplicare și definiții
II.1. Domeniul de aplicare

Art. 5. — Domeniul de aplicare a prezentelor norme tehnice
cuprinde:
a) spațiile verzi situate pe terenurile aparținând domeniului
public/privat din intravilanul localității;
b) terenurile proprietate publică, degradate, din intravilanul
localității, posibil să fie reabilitate și reamenajate ca spații verzi;
c) arbori izolați (diametru, înălțime) plantați pe lângă arterele
de circulație, pe terenurile instituțiilor de învățământ,
ansamblurilor de locuințe, lăcașurilor de cult, cimitirelor și altora
asemenea;
d) arbori ocrotiți, indiferent de starea de sănătate și de
dimensiunile acestora.
II.2. Definiții

Art. 6. — (1) Sunt considerate spații verzi următoarele tipuri
de terenuri existente în intravilanul localităților:
a) spații verzi publice cu acces nelimitat: parcuri, grădini,
scuaruri, fâșii plantate;
b) spații verzi publice cu folosință specializată;
c) spații verzi pentru agrement: baze de agrement, poli de
agrement, complexuri și baze sportive;
d) spații verzi pentru protecția lacurilor și cursurilor de apă;
e) culoare de protecție față de infrastructura tehnică;
f) păduri de agrement.
(2) În sensul prezentelor norme tehnice, spații verzi publice
cu folosință specializată sunt:
a) grădini botanice și zoologice, muzee în aer liber, parcuri
expoziționale, zone ambientale și de agrement pentru animalele
dresate în spectacolele de circ;
b) cele aferente dotărilor publice: creșe, grădinițe, școli,
unități sanitare sau de protecție socială, instituții, edificii de cult,
cimitire;
c) baze sau parcuri sportive pentru practicarea sportului de
performanță.
(3) Definițiile spațiilor verzi nominalizate la alin. (1) și (2) sunt
prevăzute la art. 4 din Lege.
II.3. Respectarea prevederilor planurilor urbanistice generale,
ale regulamentelor de urbanism și ale sistemelor informaționale
specifice

Art. 7. — (1) Registrul local al spațiilor verzi din intravilanul
localităților se constituie ca o componentă a unui sistem
informațional de evidență și inventariere sistematică a terenurilor
din intravilanul localităților definite ca spații verzi conform Legii
și art. 6 din prezentele norme tehnice.
(2) Inventarierea se realizează sub aspect tehnic, economic
și juridic, precum și sub aspectul descrierii și stabilirii
caracteristicilor cantitative și calitative ale vegetației de pe
aceste terenuri.
Art. 8. — Registrul local al spațiilor verzi din intravilanul
localităților trebuie corelat cu prevederile planurilor urbanistice
generale și ale regulamentelor de urbanism întocmite conform
Legii nr. 350/2001 privind amenajarea teritoriului și urbanismul,
cu modificările și completările ulterioare.
Art. 9. — Executarea lucrărilor de identificare, măsurare și
reprezentare a spațiilor verzi din intravilanul localităților se va
face pe planuri topografice, cadastrale, hărți sau ortofotoplanuri

13

georeferențiate, ce se pun la dispoziție de către oficiile de
cadastru și publicitate imobiliară județene și al municipiului
București, în format analogic sau digital, cu plata tarifelor legale.
Art. 10. — (1) În localitățile unde s-a executat sau este în
curs de execuție realizarea Sistemului informațional specific
domeniului imobiliar-edilitar și băncilor de date urbane
(SISDIEBDU) se pot utiliza datele și informațiile puse la
dispoziție de acesta sau, după caz, se pot actualiza.
(2) Datele și informațiile cuprinse în SISDIEBDU sunt în
administrarea autorităților administrației publice locale.
CAPITOLUL III
Date și informații specifice pentru realizarea Registrului
local al spațiilor verzi din intravilanul localităților
III.1. Date și informații specifice — definirea conținutului de
informații specifice

Art. 11. — (1) Activitățile care se vor întreprinde de către
autoritățile administrației publice locale în vederea constituirii
Registrului local al spațiilor verzi din intravilanul localităților sunt
următoarele:
a) inventarierea și transpunerea pe planuri și hărți, în format
digital, a terenurilor definite ca spații verzi;
b) constituirea unui sistem informațional specific, cuprinzând
date și informații specifice privind speciile de arbori și vegetația
existentă, cu determinarea indicilor calitativi și cantitativi;
c) elaborarea unor planuri sau hărți în format digital, la nivelul
intravilanului localității;
d) exploatarea și actualizarea informațiilor din planurile sau
hărțile digitale privind spațiile verzi, arborii izolați și terenurile
degradate, în scopul gestionării eficiente a acestora;
e) constituirea unei evidențe a tuturor documentelor emise
de autoritățile administrației publice locale și de autoritățile din
domeniul protecției mediului privind documentațiile de urbanism,
certificatele de urbanism, autorizațiile de construire, avizele de
tăiere și toaletare a arborilor, documentele de control și stabilire
a contravențiilor, precum și orice alte documente care au efecte
asupra stării spațiului verde.
(2) Planurile sau hărțile în format digital prevăzute la alin. (1)
lit. c) trebuie să cuprindă:
a) terenurile definite ca spații verzi;
b) distribuția arborilor izolați și ocrotiți;
c) terenurile degradate care pot fi transformate în spații verzi.
Art. 12. — (1) Principalele operațiuni pentru constituirea
Registrului local al spațiilor verzi din intravilanul localităților sunt:
a) delimitarea spațiului verde ce urmează a fi cadastrat și
marcarea limitei acestuia;
b) identificarea tipului de proprietate și a proprietarilor
spațiilor verzi;
c) identificarea reglementărilor din documentațiile de
urbanism avizate și aprobate conform legii;
d) completarea datelor conținute în Fișa spațiului verde,
conform anexei care face parte integrantă din prezentele norme
tehnice;
e) informații de detaliu privind vegetația existentă, speciile,
numărul și tipul de arbori, indici cantitativi și indici calitativi;
f) actualizarea planurilor sau hărților digitale, care vor
constitui suportul de bază al lucrărilor de identificare și
inventariere a spațiilor verzi.
(2) Datele și informațiile privind suprafața, categoria de
folosință și proprietarul spațiului verde sunt cele existente în
evidențele documentelor de cadastru general și în SISDIEBDU,
în cazul în care aceste spații au fost identificate, măsurate și

14

MONITORUL OFICIAL AL ROMÂNIEI, PARTEA I, Nr. 365/3.VI.2010

reprezentate pe planuri și hărți și sunt cuprinse în registre
cadastrale.
Art. 13. — (1) Registrul local al spațiilor verzi din intravilanul
localităților va fi împărțit pe categorii astfel:
a) spațiile verzi, definite conform art. 6;
b) arbori izolați;
c) arbori ocrotiți;
d) terenuri degradate, proprietate publică, ce pot fi reabilitate
ca spații verzi.
(2) Pentru categoria prevăzută la alin. (1) lit. a), datele și
informațiile specifice necesare sunt:
a) amplasament;
b) suprafață;
c) categorie de folosință;
d) regimul juridic;
e) reglementare urbanistică;
f) specii de arbori existenți, pentru care se va detalia numărul
unic de identificare și se vor determina amplasamentul, specia,
diametrul, înălțimea, evaluarea stării de viabilitate, evaluarea
gradului de întreținere.
(3) Pentru categoriile prevăzute la alin. (1) lit. b) și c), datele
și informațiile specifice necesare sunt:
a) număr unic de identificare;
b) amplasament;
c) specie;
d) diametru;
e) înălțime;
f) evaluarea stării de viabilitate;
g) identificarea riscurilor potențiale.
(4) Pentru categoria prevăzută la alin. (1) lit. d), datele și
informațiile specifice necesare sunt:
a) amplasament;
b) suprafață;
c) categorie de folosință;
d) specii de arbori;
e) evaluarea gradului de întreținere.
III.2. Întreținerea și actualizarea Registrului local al spațiilor
verzi din intravilanul localităților

Art. 14. — (1) Sistemul informațional al spațiilor verzi se
realizează ca urmare a efectuării lucrărilor de identificare,
măsurare, inventariere și cartare a terenurilor definite ca spații
verzi, precum și a culegerii informațiilor specifice privind speciile
de arbori și vegetația existentă, cu determinarea indicilor
cantitativi și calitativi.
(2) Sistemul informațional al spațiilor verzi reprezintă un
ansamblu de baze de date grafice și textuale, concepute unitar,
întreținute independent și exploatate împreună.
Art. 15. — Pe baza datelor și informațiilor din Registrul local
al spațiilor verzi din intravilanul localităților se generează și se
vizualizează planuri și hărți tematice, rapoarte statistice,
diagrame și altele asemenea, în scopul:
a) întreținerii și actualizării Registrului local al spațiilor verzi
din intravilanul localităților;
b) asigurării suportului decizional al autorității administrației
publice în activitatea de reglementare urbană și în gestionarea
fondului verde al localității (tăieri, toaletări, replantări etc.).
Art. 16. — (1) Verificarea și actualizarea Registrului local al
spațiilor verzi din intravilanul localităților se face permanent, în
funcție de modificările survenite în teren ale spațiilor verzi.
(2) Schimbările produse în evidențele spațiilor verzi se
actualizează pe planuri și hărți, cu respectarea normelor și

instrucțiunilor emise de Agenția Națională de Cadastru și
Publicitate Imobiliară.
(3) Actualizarea setului de date și informații specifice privind
starea terenului, vegetația existentă, indicii calitativi și cantitativi
se efectuează cu respectarea normelor și instrucțiunilor din
domeniul mediului.
(4) Actualizarea datelor referitoare la reglementarea
urbanistică se efectuează cu respectarea normelor din domeniul
urbanismului.
Art. 17. — (1) Finanțarea activităților de realizare a registrelor
locale ale spațiilor verzi din intravilanul localităților se asigură de
către autoritățile administrației publice locale din fondurile pentru
îndeplinirea obligațiilor privind spațiile verzi prevăzute în
bugetele proprii.
(2) Realizarea și actualizarea lucrărilor de identificare,
măsurare, inventariere și reprezentare pe planuri și hărți a
spațiilor verzi se fac de către persoane autorizate, cu drept de
semnătură, în condițiile prevăzute de lege.
III.3. Verificarea și recepția lucrărilor

Art. 18. — Toate lucrările tehnice (geodezice, topografice, de
cartare a spațiilor verzi) necesare pentru întocmirea planurilor
și hărților și a Fișei spațiului verde, precum și pentru constituirea
seturilor de date și informații specifice privind speciile de arbori
și vegetația existentă, cu determinarea indicilor calitativi și
cantitativi etc., se verifică de către beneficiarul lucrărilor, pe toată
perioada desfășurării lor și ori de câte ori este necesar.
Art. 19. — (1) Verificarea lucrărilor privind realizarea
Registrului local al spațiilor verzi din intravilanul localităților se
face de către o comisie constituită la nivelul fiecărei autorități a
administrației publice locale, alcătuită din experți din domeniul
mediului, urbanismului, cadastrului, serviciilor comunitare,
precum și alte persoane cu experiență, sub conducerea
primarului sau a unuia dintre viceprimari.
(2) Comisia este numită prin decizie a primarului localității
pentru care se realizează Registrul local al spațiilor verzi din
intravilanul localităților.
Art. 20. — Verificarea se execută cu scopul de a se constata
îndeplinirea condițiilor tehnice referitoare la fazele de lucrări ce
au fost executate. Verificarea se execută pentru cel puțin 15%
din lucrare/fază, în funcție de natura lucrărilor, efectuându-se în
principal următoarele activități:
a) confruntarea datelor și informațiilor culese din teren cu
cele înscrise pe planuri sau hărți și fișe;
b) verificării redactării planurilor sau hărților digitale și a
conținutului lor, conform cerințelor;
c) înscrierea corectă a datelor în Fișa spațiului verde și,
respectiv, în Registrul local al spațiilor verzi din intravilanul
localităților.
Art. 21. — (1) Constatările verificărilor se vor consemna
într-un referat de verificare și recepție lucrări, care se anexează
la documentația aferentă constituirii Registrului local al spațiilor
verzi din intravilanul localităților.
(2) Referatul va cuprinde procentul verificat, elementele
importante urmărite, constatări pozitive, constatări negative,
corectarea lipsurilor, termene de remediere etc.
(3) Pe baza acestui referat întocmit și semnat de membrii
comisiei de verificare și recepție lucrări, beneficiarul își însușește
lucrarea.
(4) În cazul în care se constată deficiențe și diferențe majore,
lucrările greșite se refac pe cheltuiala executantului.

15

MONITORUL OFICIAL AL ROMÂNIEI, PARTEA I, Nr. 365/3.VI.2010

ANEXĂ
la normele tehnice

Cod zonă valorică:
Cod zonă protejată:
Cod poștal:

Secțiune plan:
Nr. cadastral imobil:
Nr. carte funciară:

Județul:
Localitatea:
Cod SIRUTA:

F I Ș A S PA Ț I U L U I V E R D E

1. SCHIȚA AMPLASAMENTULUI TERENULUI SPAȚIU VERDE

2. ADRESĂ:
3. DATE DESPRE TERENUL SPAȚIU VERDE
Proprietar/
Deținător teren
spațiu verde

Tip
proprietate

Mod de
administrare

Categorie de
folosință

1

2

3

4

Suprafața măsurată (m2)

Reglementare
urbanistică
5

Teren
exclusiv
6

Total teren
spațiu verde

Observații

8

Teren
indiviziune

9

7

Total teren spațiu verde
4. DATE PRIVIND CONSTRUCȚIILE EXISTENTE PE TERENUL SPAȚIU VERDE

Proprietar/Deținător
construcții

Tip proprietate

Mod de administrare

Nr. corp construcție

Cod grupă destinație

Suprafață construită
la sol
(m2)

Observații

1

2

3

4

5

6

7

Total suprafață ocupată din terenul spațiu verde
5. ECHIPAREA EDILITARĂ A TERENULUI:

A

C

t

E

G

T

6. DATE PRIVIND VEGETAȚIA EXISTENTĂ PE TERENUL SPAȚIU VERDE:

— descrierea vegetației;
— identificarea speciilor de arbori existenți cu număr unic de identificare și determinarea amplasamentului, diametrului, înălțimii,
evaluarea stării de viabilitate, evaluarea gradului de întreținere;
— identificarea arborilor izolați — număr unic de identificare, amplasament, specie, diametru, înălțime, evaluarea stării de
viabilitate, riscuri potențiale;
— identificarea arborilor ocrotiți — număr unic de identificare, amplasament, specie, diametru, înălțime, evaluarea stării de
viabilitate, riscuri potențiale.
7. DOCUMENTE EMISE CU PRIVIRE LA TERENUL SPAȚIU VERDE ȘI CONSTRUCȚIILE EXISTENTE

Întocmit
Data:

Verificat
Data:

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 365/3.VI.2010 conține 16 pagini.

Prețul: 3,20 lei

&JUYDGY|443518]
ISSN 1453—4495

