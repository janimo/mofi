Anul 178 (XXII) — Nr. 739

PARTEA I

LEGI, DECRETE, HOTĂRÂRI ȘI ALTE ACTE

Vineri, 5 noiembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.022 din 14 septembrie 2010 referitoare la
excepția de neconstituționalitate a prevederilor art. 974
din Codul civil ............................................................
Decizia nr. 1.023 din 14 septembrie 2010 referitoare la
excepția de neconstituționalitate a prevederilor art. 63
din Legea nr. 273/2004 privind regimul juridic al
adopției ......................................................................
Decizia nr. 1.025 din 14 septembrie 2010 referitoare la
excepția de neconstituționalitate a prevederilor art. 2
alin. (2) din Legea nr. 10/2001 privind regimul juridic al
unor imobile preluate în mod abuziv în perioada
6 martie 1945—22 decembrie 1989 ..........................
Decizia nr. 1.027 din 14 septembrie 2010 referitoare la
excepția de neconstituționalitate a prevederilor
art. 3531 din Codul de procedură civilă ......................

Pagina
Decizia nr. 1.032 din 14 septembrie 2010 referitoare la
excepția de neconstituționalitate a prevederilor art. III
din titlul I din Legea nr. 247/2005 privind reforma în
domeniile proprietății și justiției, precum și unele
măsuri adiacente ........................................................

8–10

Decizia nr. 1.036 din 14 septembrie 2010 referitoare la
excepția de neconstituționalitate a prevederilor
art. 4041 din Codul de procedură civilă ......................

10–11

Decizia nr. 1.121 din 23 septembrie 2010 referitoare la
excepția de neconstituționalitate a prevederilor art. 453
alin. 1 din Codul de procedură civilă ..........................

11–13

5–6

Decizia nr. 1.138 din 23 septembrie 2010 referitoare la
excepția de neconstituționalitate a dispozițiilor art. 158
alin. 3 și art. 306 alin. 1 din Codul de procedură civilă

13–14

6–8

Decizia nr. 1.140 din 28 septembrie 2010 referitoare la
excepția de neconstituționalitate a prevederilor art. 188
alin. 3 din Codul de procedură civilă ..........................

15–16

2–3

3–4

2

MONITORUL OFICIAL AL ROMÂNIEI, PARTEA I, Nr. 739/5.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.022
din 14 septembrie 2010

referitoare la excepția de neconstituționalitate a prevederilor art. 974 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 974 din Codul civil, excepție ridicată de Sinica
Tiptiș în Dosarul nr. 10.375/231/2009 al Judecătoriei Focșani.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 23 noiembrie 2009, pronunțată în Dosarul
nr. 10.375/231/2009, Judecătoria Focșani a sesizat Curtea
Constituțională cu excepția de neconstituționalitate a
prevederilor art. 974 din Codul civil, excepție ridicată de
Sinica Tiptiș într-o cauză civilă având ca obiect partaj bunuri
comune.
În motivarea excepției de neconstituționalitate autorul
acesteia susține că legiuitorul constituțional a înțeles, prin
reglementarea cuprinsă în art. 44 din Legea fundamentală, să
ocrotească și să garanteze dreptul de proprietate în toate
formele sale, proprietatea exclusivă și coproprietatea, astfel
încât, proprietatea soților asupra bunurilor comune fiind o
coproprietate în devălmășie, și aceasta este, la rândul său,
ocrotită și garantată. Cu toate acestea, în opinia autorului
excepției, art. 974 din Codul civil permite unui terț să intenteze
o acțiune, ăacțiunea pauliană”, care tinde la destrămarea acestei
forme de coproprietate în devălmășie a soților.
Judecătoria Focșani consideră că excepția de
neconstituționalitate este vădit neîntemeiată, iar textul de lege
criticat nu contravine dispozițiilor constituționale și convenționale
invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 974 din
Codul civil sunt constituționale. În acest sens, arată că
prevederile legale criticate nu contravin dreptului de proprietate
covălmașă a soților, ci, dimpotrivă, pe lângă faptul că dau
posibilitatea creditorilor chirografari de a exercita acțiunile
debitorului lor, care stă în pasivitate și care poate fi în pericol să
piardă un bun, au rolul de a proteja atât dreptul de proprietate al

acestuia, cât și, implicit, dreptul de proprietate al creditorilor
înșiși.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 974 din Codul civil, care au următorul cuprins:
ăCreditorii pot exercita toate drepturile și acțiunile debitorului lor,
afară de acelea care îi sunt exclusiv personale.”
Autorul excepției susține că prevederile legale criticate
contravin dispozițiilor constituționale ale art. 44 privind dreptul
de proprietate privată, precum și celor ale art. 1 din primul
Protocol adițional la Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că prevederile art. 974 din Codul civil au mai făcut
obiect al controlului de constituționalitate.
Astfel, prin Decizia nr. 1.082 din 14 octombrie 2008, publicată
în Monitorul Oficial al României, Partea I, nr. 774 din
18 noiembrie 2008, Curtea a constatat că prevederile art. 974
din Codul civil ăreglementează un mijloc juridic procedural, și
anume acțiunea oblică (denumită în doctrină și indirectă sau
subrogatorie) — acea acțiune în justiție pe care creditorul o
exercită pentru valorificarea unui drept care aparține debitorului
său”, dacă sunt întrunite următoarele condiții: debitorul refuză
ori neglijează să acționeze el însuși; creanța este certă și lichidă;
există pericol de insolvabilitate.
Această acțiune îndeplinește o funcție preventivă, de
conservare a patrimoniului debitorului, și se întemeiază pe
principiul potrivit căruia debitorul răspunde de îndeplinirea
obligațiilor cu toate bunurile sale prezente și viitoare, întregul
său patrimoniu servind pentru garantarea comună și
proporțională a tuturor creditorilor săi chirografari.
Așa fiind, Curtea constată că aceste prevederi de lege nu
contravin dreptului de proprietate privată, ci dau posibilitatea
creditorilor să exercite toate acțiunile împotriva debitorului lor,
cu excepția celor cu caracter exclusiv personal. Această limitare
este firească, având în vedere categoriile acțiunilor exclusiv
personale, și anume cele prin care se apără drepturi personale
nepatrimoniale sau drepturi patrimoniale, dar a căror exercitare
implică o apreciere subiectivă din partea titularului lor.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

MONITORUL OFICIAL AL ROMÂNIEI, PARTEA I, Nr. 739/5.XI.2010

3

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 974 din Codul civil, excepție ridicată de Sinica Tiptiș în
Dosarul nr. 10.375/231/2009 al Judecătoriei Focșani.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.023
din 14 septembrie 2010

referitoare la excepția de neconstituționalitate a prevederilor art. 63
din Legea nr. 273/2004 privind regimul juridic al adopției
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 57 din Legea nr. 273/2004 privind regimul
juridic al adopției, excepție ridicată de Nicolae Guguștea în
Dosarul nr. 8.524/63/2009 al Tribunalului Dolj — Secția pentru
minori și familie.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că, la
dosar, autorul excepției a depus note scrise prin care solicită
judecarea în lipsă, prilej cu care reiterează o serie de argumente
în sprijinul admiterii excepției de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2009, pronunțată în Dosarul
nr. 8.524/63/2009, Tribunalul Dolj — Secția pentru minori și

familie a sesizat Curtea Constituțională cu excepția de
neconstituționalitate a prevederilor art. 57 din Legea
nr. 273/2004 privind regimul juridic al adopției, excepție
ridicată de Nicolae Guguștea într-o cauză civilă având ca obiect
nulitate adopție.
În motivarea excepției de neconstituționalitate autorul
acesteia susține că prevederile art. 57 din Legea nr. 273/2004
contravin dispozițiilor constituționale ale art. 21 alin. (1)—(3),
care garantează accesul liber la justiție al oricărei persoane
pentru apărarea drepturilor, a libertăților și intereselor sale
legitime, întrucât îngrădesc acestuia dreptul de a solicita în
instanță constatarea nulității adopției.
Tribunalul Dolj — Secția pentru minori și familie
consideră că excepția de neconstituționalitate este
neîntemeiată, textul de lege criticat fiind în concordanță cu
dispozițiile constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

4

MONITORUL OFICIAL AL ROMÂNIEI, PARTEA I, Nr. 739/5.XI.2010

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat de autorul acesteia la data sesizării instanței de
contencios constituțional, îl constituiau prevederile art. 57 din
Legea nr. 273/2004 privind regimul juridic al adopției, publicată
în Monitorul Oficial al României, Partea I, nr. 557 din 23 iunie
2004.
Ulterior sesizării Curții Constituționale, acest act normativ a
fost republicat în Monitorul Oficial al României, Partea I, nr. 788
din 19 noiembrie 2009 și, ca urmare a renumerotării textelor,
art. 57 a devenit art. 63 din lege, cu același conținut.
Ca atare, obiectul excepției de neconstituționalitate asupra
căruia Curtea urmează a se pronunța îl constituie prevederile
art. 63 din Legea nr. 273/2004, care au următorul conținut:
ăArt. 63. — Acțiunea în declararea nulității adopției aparține
oricărei persoane interesate. După dobândirea de către adoptat
a capacității depline de exercițiu, acțiunea aparține numai
acestuia.”
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași
dispoziții din Legea fundamentală și având motivări similare.
În acest sens este, de exemplu, Decizia nr. 1.327 din
13 octombrie 2009, publicată în Monitorul Oficial al României,
Partea I, nr. 859 din 10 decembrie 2009, sau Decizia nr. 73 din
21 ianuarie 2010, publicată în Monitorul Oficial al României,
Partea I, nr. 150 din 8 martie 2010, prin care instanța de
contencios constituțional a statuat că reglementarea legală
criticată nu contravine art. 21 din Legea fundamentală.
Prin aceste decizii, Curtea a constatat că ăLegea
nr. 273/2004 privind regimul juridic al adopției stabilește, cu
valoare de regulă de bază a adopției, principiul interesului
superior al copilului. Legea prevede expres acest principiu în
cap. I intitulat «Dispoziții generale», art. 2 lit. a) și în art. 5
alin. (1) referitor la condițiile de fond ale adopției. Luând în
considerare principiul menționat, legea definește nulitatea
adopției ca o sancțiune juridică subordonată ocrotirii interesului
superior al copilului.
Astfel, stabilind în primul alineat al art. 62 că adopția este
nulă, dacă a fost încheiată în alt scop decât cel al ocrotirii
interesului superior al copilului sau cu încălcarea oricăror condiții
de fond sau de formă prevăzute de lege, legea instituie în cel

de-al doilea alineat al aceluiași articol norma după care instanța
va putea respinge cererea de declarare a nulității adopției, dacă
va constata că menținerea adopției este în interesul celui
adoptat.”
În jurisprudența sa, Curtea Constituțională a constatat că
ălegiuitorul a instituit o nulitate sub condiție — aceea ca
menținerea adopției să fie în interesul superior al copilului — și
că această sancțiune juridică nu poate fi caracterizată ca o
nulitate absolută. Reglementarea în acest mod a nulității
adopției nu contravine normelor și principiilor Constituției, ci,
dimpotrivă, având în vedere scopul adopției (...), și anume
creșterea și educarea copilului într-un mediu familial, este pe
deplin concordantă cu art. 49 alin. (1) din Legea fundamentală,
în conformitate cu care «Copiii și tinerii se bucură de un regim
special de protecție și de asistență în realizarea drepturilor lor»”.
Așa fiind, Curtea reține că reglementarea, prin dispozițiile
cuprinse în textul de lege criticat, a exercitării acțiunii în
declararea nulității adopției reprezintă o consecință firească a
modului în care legiuitorul a conceput și a definit nulitatea
adopției, ca o sancțiune juridică subordonată ocrotirii interesului
superior al copilului. În condițiile în care adoptatul dobândește
capacitatea deplină de exercițiu nu mai este necesar ca
interesul superior al acestuia să fie apărat pe calea intentării de
către orice persoană interesată a unei cereri de declarare a
nulității adopției și nici pe calea aprecierii de către instanța de
judecată a interesului lui de a se menține adopția. A admite că,
și după ce adoptatul a devenit major, exercitarea acțiunii de
declarare a adopției ar putea fi exercitată de altă persoană
echivalează cu nerecunoașterea aptitudinii celui în cauză de a-și
identifica propriul interes și, deci, cu negarea capacității lui de
exercițiu.
Prin urmare, Curtea constată că nu se poate primi susținerea
potrivit căreia reglementarea criticată este de natură să
restrângă accesul la justiție al persoanelor interesate, altele
decât adoptatul cu deplină capacitate de exercițiu, întrucât
accesul la justiție implică un interes legitim, iar, în cazul analizat,
interesul legitim de declarare a nulității adopției sau de
menținere a acesteia aparține în exclusivitate adoptatului.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 63 din Legea nr. 273/2004 privind regimul juridic al adopției,
excepție ridicată de Nicolae Guguștea în Dosarul nr. 8.524/63/2009 al Tribunalului Dolj — Secția pentru minori și familie.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 739/5.XI.2010

5

CURTEA CONSTITUȚIONALĂ

D E C I Z I A Nr. 1.025
din 14 septembrie 2010

referitoare la excepția de neconstituționalitate a prevederilor art. 2 alin. (2)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor ăLegii nr. 112/1995 pentru reglementarea situației
juridice a unor imobile cu destinația de locuințe, trecute în
proprietatea statului și ale Legii nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989”, excepție ridicată de Eugen
Alexandru Vargă în Dosarul nr. 18.614/3/2008 al Curții de Apel
București — Secția a IV-a civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
fiind inadmisibilă. În acest sens, arată că, în concret, critica de
neconstituționalitate vizează art. 2 alin. (2) din Legea
nr. 10/2001, prevederi legale care au fost abrogate prin art. I
pct. 2 din Legea nr. 1/2009.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 1.360 din 28 octombrie 2009,
pronunțată în Dosarul nr. 18.614/3/2008, Curtea de Apel
București — Secția a IV-a civilă a sesizat Curtea
Constituțională cu excepția de neconstituționalitate a
prevederilor ăLegii nr. 112/1995 pentru reglementarea
situației juridice a unor imobile cu destinația de locuințe,
trecute în proprietatea statului și ale Legii nr. 10/2001
privind regimul juridic al unor imobile preluate în mod
abuziv în perioada 6 martie 1945—22 decembrie 1989”,
excepție ridicată de Eugen Alexandru Vargă într-o cauză civilă
având ca obiect revendicare imobiliară.
În motivarea excepției de neconstituționalitate autorul
acesteia susține, în esență, că actele normative criticate
contravin normelor constituționale și dispozițiilor internaționale
invocate, deoarece, deși nu declară ca fiind expropriate pentru
cauză de utilitate publică imobilele trecute silit în proprietatea
statului în baza Decretului nr. 92/1950, Legea nr. 112/1995 și
Legea nr. 10/2001 conțin proceduri și soluții reparatorii care nu
numai că afectează exercițiul neîngrădit al dreptului de
proprietate al persoanelor deposedate abuziv de regimul
comunist, ci îl desființează în toate situațiile în care bunul nu se
poate restitui în natură, datorită înstrăinărilor făcute de stat ăcu
respectarea legii”.

Curtea de Apel București — Secția a IV-a civilă nu și-a
exprimat opinia în legătură cu constituționalitatea actelor
normative criticate, rezumându-se doar a se pronunța asupra
admisibilității sesizării Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate, astfel cum a fost
formulat prin încheierea de sesizare, îl constituie prevederile
Legii nr. 112/1995 pentru reglementarea situației juridice a unor
imobile cu destinația de locuințe, trecute în proprietatea statului,
publicată în Monitorul Oficial al României, Partea I, nr. 279 din
29 noiembrie 2005, și cele ale Legii nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005.
Din examinarea considerentelor cuprinse în încheierea de
sesizare, precum și a notelor scrise ale autorului excepției de
neconstituționalitate, Curtea constată că în speță au incidență
numai prevederile art. 2 alin. (2) din Legea nr. 10/2001, astfel
încât, obiect al excepției de neconstituționalitate, asupra cărora
Curtea urmează a se pronunța, îl constituie acest text de lege.
Autorul excepției susține că reglementarea criticată
contravine dispozițiilor constituționale ale art. 44 alin. (3) și (4)
privind proprietatea privată, art. 11 privind dreptul internațional și
intern și art. 20 referitoare la tratatele internaționale privind
drepturile omului, raportate la art. 1 paragraful 1 teza a doua din
Primul Protocol adițional la Convenția europeană pentru
apărarea drepturilor omului și a libertăților fundamentale, și
art. 17 pct. 2 coroborat cu art. 30 din Declarația Universală a
Drepturilor Omului. De asemenea, apreciază că se aduce
atingere și dispozițiilor constituționale ale art. 148 alin. (2) și (3)
referitoare la integrarea în Uniunea Europeană, coroborate cu
art. II-77 alin. 1 teza a doua din Carta drepturilor fundamentale
ale Uniunii Europene, referitor la dreptul de proprietate, raportat
la art. 6 din Tratatul privind Uniunea Europeană.
Examinând excepția de neconstituționalitate, Curtea reține
că temeiul acțiunii formulate de autorul excepției, și anume,
revendicare imobiliară, îl constituie prevederile art. 2 alin. (2) din
Legea nr. 10/2001. În acest context, Curtea constată că art. 2

6

MONITORUL OFICIAL AL ROMÂNIEI, PARTEA I, Nr. 739/5.XI.2010

alin. (2) din Legea nr. 10/2001 a fost abrogat prin art. I pct. 2 din
Legea nr. 1/2009 pentru modificarea și completarea Legii
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989.
Față de această situație, având în vedere abrogarea
prevederilor legale ce constituie obiect al excepției de

neconstituționalitate, Curtea constată că devin aplicabile
prevederile art. 29 alin. (1) din Legea nr. 47/1992 potrivit cărora
instanța de contencios constituțional se pronunță asupra ăunei
legi sau ordonanțe ori a unei dispoziții dintr-o lege sau dintr-o
ordonanță în vigoare”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 2 alin. (2) din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Eugen
Alexandru Vargă în Dosarul nr. 18.614/3/2008 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.027
din 14 septembrie 2010

referitoare la excepția de neconstituționalitate a prevederilor art. 3531
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 3531 din Codul de procedură civilă, excepție
ridicată de societățile comerciale ECE Projektmanagement
Romania — S.R.L. și ECE Projektmanagement International
GmbH în Dosarul nr. 58/2009 al Curții de Arbitraj Comercial
Internațional de pe lângă Camera de Comerț și Industrie a
României — București.
La apelul nominal se prezintă, pentru autorii excepției de
neconstituționalitate, avocat Nicolae Viorel Dinu, cu delegație la
dosar, iar pentru părțile Societatea Comercială ăMyo-O” — S.A.
din București și Societatea Comercială ăRiver Invest” — S.A. din
București răspunde avocat C. Stănescu, cu împuternicire
avocațială.

Cauza fiind în stare de judecată, președintele acordă
cuvântul avocaților prezenți, pentru susținerea argumentelor
privind excepția de neconstituționalitate formulată.
Avocatul Nicolae Viorel Dinu susține că prevederile art. 3531
din Codul de procedură civilă sunt neconstituționale, întrucât
contravin dispozițiilor art. 21 alin. (3), art. 24 alin. (1) și art. 126
alin. (1) și (2) din Legea fundamentală. În acest sens, arată că
reglementarea criticată îngrădește dreptul la apărare și la un
proces echitabil, dat fiind că încheierea prin care se soluționează
cererea de recuzare îndreptată împotriva unuia dintre membrii
Tribunalului arbitral nu este supusă niciunei căi de atac. Așa
fiind, solicită admiterea excepției de neconstituționalitate.
Avocatul părților Societatea Comercială ăMyo-O” — S.A. din
București și Societatea Comercială ăRiver Invest” — S.A. solicită
respingerea excepției de neconstituționalitate invocate,
apreciind că procedura reglementată de prevederile de lege
criticate nu încalcă drepturile procesuale ale autorilor excepției,
prevăzute în Codul de procedură civilă, și nici alte drepturi sau
libertăți ale acestora.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale, și anume Decizia nr. 203/2006 și Decizia
nr. 74/2009.

MONITORUL OFICIAL AL ROMÂNIEI, PARTEA I, Nr. 739/5.XI.2010
C U R T E A,

având în vedere actele și lucrările dosarului, constată
următoarele:
Prin Încheierea din 27 octombrie 2009, pronunțată în Dosarul
nr. 58/2009, Curtea de Arbitraj Comercial Internațional a
sesizat Curtea Constituțională cu excepția de
neconstituționalitate a prevederilor art. 3531 din Codul de
procedură civilă, excepție ridicată de societățile comerciale
ECE Projektmanagement Romania — S.R.L. și ECE
Projektmanagement International GmbH într-o cauză având ca
obiect cerere de recuzare.
În motivarea excepției de neconstituționalitate autorii
acesteia susțin că prevederile art. 3531 din Codul de procedură
civilă sunt neconstituționale, întrucât consacră dreptul instituțiilor
permanente de arbitraj să soluționeze, în virtutea
regulamentelor proprii, cereri aflate în competența instanței de
judecată, ceea ce contravine normelor constituționale invocate.
În acest context, susțin că prin această reglementare se
permite unui organ, altul decât ăjustiția”, în accepțiunea art. 126
alin. (1) din Constituție, să soluționeze o cerere ce tinde la
apărarea drepturilor, libertăților și intereselor legitime ale
autorilor excepției. Astfel, arată că, organului cu activitate
jurisdicțională — Curtea de Arbitraj Internațional de pe lângă
Camera de Comerț și Industrie a României — nu îi sunt
recunoscute, prin Legea fundamentală, prerogativele puterii
judecătorești, Constituția reglementând în mod expres care sunt
organele abilitate să realizeze justiția, și anume ăÎnalta Curte
de Casație și Justiție și prin celelalte instanțe judecătorești,
stabilite de lege”. Autorii excepției consideră că li se îngrădește
dreptul de a avea acces la o jurisdicție statală, respectiv la una
dintre instanțele de judecată care se circumscriu noțiunii de
ăjustiție”, îngrădire cu atât mai evidentă cu cât încheierea prin
care se soluționează cererea de recuzare nu este supusă
niciunei căi de atac, iar Codul de procedură civilă nu permite
contestarea hotărârii arbitrale sub aspectul nelegalei respingeri
a cererii de recuzare, împrejurare ce determină încălcarea
dreptului la apărare și la un proces echitabil.
Curtea de Arbitraj Comercial Internațional consideră că
excepția de neconstituționalitate este neîntemeiată,
reglementarea legală criticată nefiind în contradicție cu normele
constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 3531 din
Codul de procedură civilă sunt constituționale. În acest sens,
arată că arbitrajul constituie o excepție de la principiul potrivit
căruia înfăptuirea justiției se realizează prin instanțele
judecătorești și reprezintă acel mecanism juridic eficient, menit
să asigure o judecată imparțială, mai rapidă și mai puțin formală,
confidențială, finalizată prin hotărâri susceptibile de executare
silită.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, prevederile
legale criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

7

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3531 din Codul de procedură civilă, potrivit
cărora: ăArt. 3531. — În cazul arbitrajului organizat de o instituție
permanentă, toate atribuțiile ce revin instanței judecătorești în
temeiul dispozițiilor din prezentul capitol se exercită de acea
instituție, conform regulamentului său, afară numai dacă acel
regulament prevede altfel.”
Autorii excepției susțin că prevederile legale criticate
contravin dispozițiilor constituționale ale art. 21 alin. (1) și (2)
privind accesul la justiție, ale art. 24 alin. (1) privind dreptul la
apărare, precum și celor ale art. 126 alin. (1) și (2) privind
instanțele judecătorești.
Examinând excepția de neconstituționalitate, Curtea reține
că, prin Decizia nr. 203 din 7 martie 2006, publicată în Monitorul
Oficial al României, Partea I, nr. 267 din 24 martie 2006, instanța
de contencios constituțional a statuat că arbitrajul constituie o
excepție de la principiul potrivit căruia înfăptuirea justiției se
realizează prin instanțele judecătorești și reprezintă acel
mecanism juridic eficient, menit să asigure o judecată imparțială,
mai rapidă și mai puțin formală, confidențială, finalizată prin
hotărâri susceptibile de executare silită.
Arbitrajul se organizează și se desfășoară potrivit convenției
arbitrale încheiate între părți, cu respectarea principiului libertății
de voință a acestora, sub rezerva respectării ordinii publice, a
bunelor moravuri, precum și a dispozițiilor imperative ale legii,
așa cum prevede art. 341 din Codul de procedură civilă. Prin
urmare, părțile pot stabili, prin convenția arbitrală sau printr-un
act adițional încheiat ulterior, normele privind constituirea
tribunalului arbitral, numirea, revocarea și înlocuirea arbitrilor,
termenul și locul arbitrajului, normele de procedură pe care
tribunalul arbitral trebuie să le urmeze în judecarea litigiului și, în
general, orice alte norme privind buna desfășurare a arbitrajului.
În cazul în care părțile nu au convenit asupra unor asemenea
norme, tribunalul arbitral va putea reglementa procedura ce
urmează a fi aplicată.
Cu privire la recuzarea arbitrilor, Curtea a constatat că
art. 3511 alin. 1 din Codul de procedură civilă prevede cauzele
care pun la îndoială independența și imparțialitatea acestora,
respectiv cele prevăzute pentru recuzarea judecătorilor, precum
și anumite cauze speciale, ca neîndeplinirea condițiilor de
calificare profesională ori a altor condiții privitoare la arbitri,
prevăzute în convenția arbitrală. Potrivit art. 3512 alin. 2 din
Codul de procedură civilă, ăCererea de recuzare se soluționează
de instanța judecătorească, prevăzută de art. 342, cu citarea
părților și a arbitrului recuzat, în termen de 10 zile de la sesizare.
Încheierea nu este supusă căilor de atac”.
Prin derogare de la această regulă, art. 3531 din Codul de
procedură civilă prevede că, în situațiile în care arbitrajul este
organizat de o instituție permanentă, toate atribuțiile ce revin
instanței judecătorești în temeiul dispozițiilor capitolului privitor
la constituirea tribunalului arbitral se exercită de această
instituție, conform regulamentului său. Așa fiind, incidența
reglementării criticate este subsecventă acordului de voință
intervenit între părțile care au încheiat convenția arbitrală și care
au optat pentru soluționarea litigiului de către o instituție
permanentă.
Așadar, în urma acordului prin care a fost aleasă calea
arbitrajului instituțional, dispozițiile regulamentului acelei instituții
se impun părților, tribunalul arbitral urmând a le aplica întocmai.
Împrejurarea că partea care solicită recuzarea unui arbitru a
achiesat la soluționarea litigiului de către o instituție permanentă
de arbitraj, deși cunoștea sau ar fi trebuit să cunoască
dispozițiile legale referitoare la judecarea litigiului de o
asemenea instituție, ca și consecințele juridice ale aplicării lor,

8

MONITORUL OFICIAL AL ROMÂNIEI, PARTEA I, Nr. 739/5.XI.2010

nu o îndreptățește să se prevaleze de necunoașterea legii și
deci lipsește de temei critica reglementării în cauză.
Totodată, prin Decizia nr. 74 din 15 ianuarie 2009, publicată
în Monitorul Oficial al României, Partea I, nr. 219 din 6 aprilie
2009, Curtea a statuat că, prin prevederile art. 3433 alin. 1 din
Codul de procedură civilă, legiuitorul nu exclude de la
competența instanțelor judecătorești litigiile care fac obiectul
unei convenții arbitrale. Astfel, Curtea a constatat că arbitrajul
se organizează și se desfășoară potrivit convenției arbitrale
încheiate între părți, fie sub forma unei clauze compromisorii
înscrise în contractul principal, fie sub forma unei înțelegeri de
sine stătătoare, denumită compromis, și prin urmare părțile au
libertatea de a alege modalitatea de soluționare a litigiului.
Litigiul dedus instanței de arbitraj comercial se finalizează printr-o
hotărâre arbitrală, care, însă, potrivit art. 364 din Codul de

procedură civilă, poate fi desființată printr-o acțiune în anulare
soluționată de către instanțele judecătorești competente.
Ca atare, Curtea constată că prevederile legale care
reglementează arbitrajul nu contravin dispozițiilor constituționale
ale art. 21 referitoare la accesul liber la justiție și nici celor
cuprinse în art. 6 din Convenția pentru apărarea drepturilor
omului și a libertăților fundamentale, fiind în deplin acord și cu
dispozițiile art. 126 alin. (2) din Constituție, potrivit cărora
stabilirea competenței instanțelor judecătorești și a procedurii
de judecată este atributul exclusiv al legiuitorului.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3531 din Codul de procedură civilă, excepție ridicată de
societățile comerciale ECE Projektmanagement Romania — S.R.L. și ECE Projektmanagement International GmbH în Dosarul
nr. 58/2009 al Curții de Arbitraj Comercial Internațional de pe lângă Camera de Comerț și Industrie a României — București.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.032
din 14 septembrie 2010

referitoare la excepția de neconstituționalitate a prevederilor art. III din titlul I
din Legea nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. III din titlul I din Legea nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Ion Sorescu și Elena

Sorescu în Dosarul nr. 48.523/3/2005 al Înaltei Curți de Casație
și Justiție — Secția civilă și de proprietate intelectuală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate. În
acest sens, invocă jurisprudența în materie a Curții
Constituționale, și anume Decizia nr. 48/2007.
C U R T E A,

având în vedere actele și lucrările dosarului, constată
următoarele:
Prin Încheierea din 19 iunie 2009, pronunțată în Dosarul
nr. 48.523/3/2005, Înalta Curte de Casație și Justiție — Secția

MONITORUL OFICIAL AL ROMÂNIEI, PARTEA I, Nr. 739/5.XI.2010
civilă și de proprietate intelectuală a sesizat Curtea
Constituțională cu excepția de neconstituționalitate a art. III
din titlul I din Legea nr. 247/2005 privind reforma în
domeniile proprietății și justiției, precum și unele măsuri
adiacente, excepție ridicată de Ion Sorescu și Elena Sorescu
într-o cauză având ca obiect revendicare.
În motivarea excepției de neconstituționalitate autorii
acesteia susțin că, deși în temeiul art. 46 din Legea nr. 10/2001,
republicată, au putut fi atacate în justiție actele de înstrăinare a
imobilelor achiziționate în baza Legii nr. 112/1995, prin art. III
din Legea nr. 247/2005 s-a introdus o nouă cale de atac
împotriva actelor juridice încheiate după data de 14 ianuarie
2001, în baza Legii nr. 112/1995, ceea ce, în opinia acestora,
contravine art. 44 din Constituție. Aceasta deoarece, prin
instituirea unui nou termen pentru a putea ataca în justiție actele
de înstrăinare încheiate în baza Legii nr. 112/1995, se pune în
dificultate principiul securității raportului juridic, datorită modului
în care s-au succedat prevederile legale referitoare la restituirea
imobilelor preluate abuziv. Din această perspectivă, prevederile
art. III din Legea nr. 247/2005 sunt neconstituționale, fiind în total
dezacord cu art. 11 și 20 referitoare la dreptul internațional și
dreptul intern și, respectiv, la tratatele internaționale privind
drepturile omului, prin raportare la art. 6 paragraful 1 din
Convenția pentru apărarea drepturilor omului și a libertăților
fundamentale și art. 1 din Primul Protocol adițional la Convenție.
Înalta Curte de Casație și Justiție — Secția civilă și de
proprietate intelectuală consideră că excepția de
neconstituționalitate este neîntemeiată, reglementarea legală
criticată nefiind în contradicție cu dispozițiile constituționale și
convenționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. III din titlul I din Legea nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 653 din 22 iulie 2005, astfel cum au fost modificate
prin articolul unic pct. 1 din titlul II din Ordonanța de urgență a
Guvernului nr. 209/2005 pentru modificarea și completarea unor
acte normative din domeniul proprietății, publicată în Monitorul
Oficial al României, Partea I, nr. 1.194 din 30 decembrie 2005.

9

Acest text de lege are următorul cuprins:
ăArt. III. — Actele juridice de înstrăinare având ca obiect
imobile cu destinația de locuință, încheiate după data de
14 februarie 2001 cu nerespectarea interdicției prevăzute de
art. 44 din Ordonanța de urgență a Guvernului nr. 40/1999
privind protecția chiriașilor și stabilirea chiriei pentru spațiile cu
destinația de locuințe, aprobată cu modificări și completări prin
Legea nr. 241/2001, cu modificările ulterioare, și care nu au fost
atacate în instanță în condițiile art. 45 alin. (1) din Legea
nr. 10/2001, republicată, pot fi atacate la secția civilă a tribunalului
în a cărui rază teritorială se află imobilul notificat în termen de
12 luni de la data intrării în vigoare a prezentului titlu sau, după
caz, de la data luării la cunoștință a încheierii contractului.”
Autorii excepției susțin că prevederile legale criticate
contravin dispozițiilor constituționale ale art. 44 alin. (2) privind
dreptul de proprietate privată, art. 148 alin. (2) referitoare la
integrarea în Uniunea Europeană, precum și celor ale art. 11 și
20 referitoare la dreptul internațional și dreptul intern și,
respectiv, la tratatele internaționale privind drepturile omului, prin
raportare la art. 6 paragraful 1 din Convenția pentru apărarea
drepturilor omului și a libertăților fundamentale și art. 1 din
Primul Protocol adițional la Convenție.
Examinând excepția de neconstituționalitate, prin Decizia
nr. 48 din 16 ianuarie 2007, publicată în Monitorul Oficial al
României, Partea I, nr. 135 din 23 februarie 2007, sau Decizia
nr. 534 din 13 mai 2008, publicată în Monitorul Oficial al
României, Partea I, nr. 523 din 10 iulie 2008, Curtea a reținut că
ăprin Legea nr. 247/2005 privind reforma în domeniile proprietății
și justiției, precum și unele măsuri adiacente s-au adus
modificări Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989”.
În ceea ce privește critica de neconstituționalitate a
prevederilor art. III din titlul I al Legii nr. 247/2005 față de
dispozițiile constituționale ale art. 44 alin. (2), prin deciziile mai
sus menționate, Curtea a statuat că acestea nu conțin norme
contrare principiului garantării și ocrotirii, în mod egal, a dreptului
de proprietate, ci constituie o aplicare a dispozițiilor art. 44
alin. (1) teza a doua din Constituție, potrivit cărora ăConținutul
și limitele acestor drepturi sunt stabilite de lege”.
Curtea constată că nu poate fi primită nici critica referitoare
la afectarea principiului securității raporturilor juridice și despre
perpetuarea posibilității de a ataca în justiție actele de
înstrăinare încheiate în condițiile Legii nr. 112/1995, întrucât
reglementarea criticată vizează situații juridice diferite, care
beneficiază de tratament juridic diferențiat.
Legiuitorul a prevăzut, pentru anumite situații speciale, cum
este cea din textul de lege criticat, posibilitatea atacării într-un
anumit termen a contractelor încheiate cu încălcarea dispozițiilor
imperative ale legii. Așa fiind, persoanele care pot ataca actele
juridice de înstrăinare în condițiile art. III din titlul I al Legii
nr. 247/2005 se află într-o situație juridică diferită față de
persoanele care au încheiat contracte până la data de
14 februarie 2001, data intrării în vigoare a Legii nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, și cu respectarea
condițiilor legale impuse, ceea ce determină și un tratament
juridic diferențiat.

10

MONITORUL OFICIAL AL ROMÂNIEI, PARTEA I, Nr. 739/5.XI.2010

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. III din titlul I din Legea nr. 247/2005 privind reforma în
domeniile proprietății și justiției, precum și unele măsuri adiacente, excepție ridicată de Ion Sorescu și Elena Sorescu în Dosarul
nr. 48.523/3/2005 al Înaltei Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 1.036
din 14 septembrie 2010

referitoare la excepția de neconstituționalitate a prevederilor art. 4041
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 4041 din Codul de procedură civilă, excepție
ridicată de Karl Alfred Vittye, Karla Agneta Minea Vittye și
Katharina Vittye în Dosarul nr. 9.874/325/2009 al Judecătoriei
Timișoara.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2009, pronunțată în Dosarul
nr. 9.874/325/2009, Judecătoria Timișoara a sesizat Curtea
Constituțională cu excepția de neconstituționalitate a
art. 4041 din Codul de procedură civilă, excepție ridicată de
Karl Alfred Vittye, Karla Agneta Minea Vittye și Katharina Vittye
într-o cauză având ca obiect drept de întoarcere a executării.
În motivarea excepției de neconstituționalitate autorii
acesteia susțin că prin art. 4041 din Codul de procedură civilă se
instituie, practic, un privilegiu în favoarea unei părți din raportul
juridic creat între debitor și creditor, favorizându-l pe debitor în
raport cu creditorul. De asemenea, arată că independența și
imparțialitatea judecătorului sunt afectate prin faptul că instanța

care judecă întoarcerea executării nu este una și aceeași cu cea
care a judecat anularea titlului executoriu.
Judecătoria Timișoara consideră că excepția de
neconstituționalitate este neîntemeiată, reglementarea legală
criticată nefiind în contradicție cu dispozițiile constituționale și
convenționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4041 din Codul de procedură civilă, care au
următorul cuprins:
ăArt. 4041. — În toate cazurile în care se desființează titlul
executoriu sau însăși executarea silită, cel interesat are dreptul
la întoarcerea executării, prin restabilirea situației anterioare
acesteia.
Bunurile asupra cărora s-a făcut executarea se vor restitui
celui îndreptățit.
În cazul în care executarea silită s-a făcut prin vânzarea unor
bunuri mobile, întoarcerea executării se va face prin restituirea
de către creditor a sumei rezultate din vânzare, actualizată în
funcție de rata inflației, cu excepția situației când își găsește
aplicare art. 449.”

MONITORUL OFICIAL AL ROMÂNIEI, PARTEA I, Nr. 739/5.XI.2010
Autorii excepției susțin că prevederile legale criticate
contravin dispozițiilor constituționale ale art. 16 referitoare la
egalitatea în drepturi, art. 20 referitoare la tratatele internaționale
privind drepturile omului, prin raportare la art. 6 paragraful 1 din
Convenția pentru apărarea drepturilor omului și a libertăților
fundamentale și art. 1 din Primul Protocol adițional la Convenție.
Examinând excepția de neconstituționalitate, Curtea
constată că prevederile art. 4041 din Codul de procedură civilă
au mai făcut obiect al controlului de constituționalitate, prin
raportare la aceleași dispoziții constituționale și convenționale
invocate și având motivări similare, prilej cu care a statuat că
art. 4041 din Codul de procedură civilă este conform cu Legea
fundamentală.
Astfel, prin Decizia nr. 627 din 28 aprilie 2009, publicată în
Monitorul Oficial al României, Partea I, nr. 447 din 30 iunie 2009,
cu referire la Decizia nr. 467 din 28 octombrie 2004, publicată în
Monitorul Oficial al României, Partea I, nr. 1.084 din
22 noiembrie 2004, Curtea a statuat că prevederile ăart. 4041
din Codul de procedură civilă se referă exclusiv la cazurile în
care a fost desființat titlul executoriu sau însăși executarea silită.
Desființarea acestor acte putea fi dispusă numai de instanța
judecătorească, în urma examinării temeiniciei și legalității lor.
La soluționarea cererii de întoarcere a executării, de asemenea,
numai instanțele judecătorești sunt competente să stabilească
dacă cel care o solicită este sau nu îndreptățit să obțină
restituirea bunului ori a valorii luate prin executarea silită. În

11

această privință, art. 4041 alin. 2 din Codul de procedură civilă
prevede că «Bunurile asupra cărora s-a făcut executarea se vor
restitui celui îndreptățit».
Creditorul are dreptul neîngrădit de a cere în justiție
valorificarea creanțelor sale și, la nevoie, executarea silită a
acestora. Debitorul și orice altă persoană interesată au dreptul
să conteste, tot în justiție, titlul executoriu și executarea silită
însăși. Încălcarea unor drepturi sau libertăți, precum și existența
ori inexistența intereselor legitime nu pot fi prejudecate, iar legea
nu trebuie să distingă sub aceste aspecte, stabilind doar
drepturile și obligațiile părților litigante.”
De asemenea, în jurisprudența sa, prin Decizia nr. 227 din
18 mai 2004, publicată în Monitorul Oficial al României, Partea I,
nr. 482 din 28 mai 2004, Curtea a reținut că ăprocedura
contestației la executare asigură garanții suficiente (...) pentru
protecția dreptului de proprietate al tuturor părților implicate în
proces, prin însuși faptul că le oferă posibilitatea de a contesta
executarea, de a solicita suspendarea acesteia, iar, în cazul
admiterii contestației și desființării titlului executoriu sau a înseși
executării silite, persoanele interesate au dreptul la întoarcerea
executării prin restabilirea situației anterioare acesteia”.
Întrucât nu au intervenit elemente noi de natură să determine
reconsiderarea jurisprudenței Curții Constituționale, atât soluția,
cât și considerentele cuprinse în aceste decizii își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4041 din Codul de procedură civilă, excepție ridicată de Karl
Alfred Vittye, Karla Agneta Minea Vittye și Katharina Vittye în Dosarul nr. 9.874/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.121
din 23 septembrie 2010

referitoare la excepția de neconstituționalitate a prevederilor art. 453 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Tudorel Toader
Ioana Marilena Chiorean

— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 453 alin. 1 din Codul de procedură civilă,
excepție ridicată de Societatea Comercială ăC & D Oil” — S.R.L.

12

MONITORUL OFICIAL AL ROMÂNIEI, PARTEA I, Nr. 739/5.XI.2010

din Focșani în Dosarul nr. 5.755/299/2009 al Judecătoriei
Sectorului 1 București și care formează obiectul Dosarului Curții
Constituționale nr. 624D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 628D/2010,
având ca obiect aceeași excepție de neconstituționalitate,
ridicată de Viorica Ardeleanu în Dosarul nr. 9.540/299/2009 al
Judecătoriei Sectorului 1 București.
La apelul nominal, în toate aceste dosare, se constată lipsa
părților, față de care procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public arată că nu se opune
conexării cauzelor.
Curtea, având în vedere identitatea parțială de obiect al
cauzelor, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 628D/2010 la Dosarul
nr. 624D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând în acest sens jurisprudența Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 22 ianuarie 2010 și 15 ianuarie 2010,
pronunțate în dosarele nr. 5.755/299/2009 și nr. 9.540/299/2009,
Judecătoria Sectorului 1 București a sesizat Curtea
Constituțională cu excepția de neconstituționalitate a
dispozițiilor art. 453 alin. 1 din Codul de procedură civilă,
excepție ridicată de Societatea Comercială ăC & D Oil” — S.R.L.
din Focșani și de Viorica Ardeleanu în cadrul unor cauze având
ca obiect soluționarea unor contestații la executare.
În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor constituționale ale art. 16, 21 și 24, deoarece îi
favorizează pe debitori prin instituirea competenței organelor de
executare de la sediul acestora.
Judecătoria Sectorului 1 București și-a exprimat opinia în
sensul că excepția de neconstituționalitate este întemeiată, în
raport cu dispozițiile art. 21 din Constituție și cu cele ale art. 6 din
Convenția pentru apărarea drepturilor omului și a libertăților
fundamentale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 453 alin. 1 din Codul de procedură civilă, având
următorul cuprins: ăPoprirea se înființează la cererea
creditorului, de executorul judecătoresc de la domiciliul sau
sediul debitorului ori de la domiciliul sau sediul terțului poprit.”
Autorii excepției de neconstituționalitate susțin că prevederile
de lege criticate încalcă dispozițiile constituționale ale art. 16
alin. (1) privind egalitatea cetățenilor în fața legii și a autorităților
publice, art. 21 privind accesul liber la justiție, precum și cele ale
art. 6 referitor la dreptul la un proces echitabil și art. 13 privind
dreptul la un recurs efectiv la instanță din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că s-a pronunțat asupra constituționalității dispozițiilor
criticate din Codul de procedură civilă, constatând că acestea
nu contravin prevederilor invocate din Constituție, prin Decizia
nr. 835 din 26 mai 2009, publicată în Monitorul Oficial al
României, Partea I, nr. 419 din 18 iunie 2009.
Cu acel prilej, Curtea a reținut că textul de lege criticat
stabilește competența materială și teritorială pentru soluționarea
cererii creditorului de înființare a popririi. Astfel, legea atribuie
competența materială de a dispune înființarea popririi
executorului judecătoresc, creditorul având a alege între două
birouri execuționale deopotrivă competente, cel de la domiciliul
sau sediul debitorului, respectiv cel de la domiciliul sau sediul
terțului poprit.
Reglementarea criticată a fost adoptată de legiuitor în cadrul
atribuțiilor sale, astfel cum sunt determinate prin dispozițiile
art. 126 alin. (2) și ale art. 129 din Constituție, potrivit cărora
competența, procedura de judecată, inclusiv procedura
executării silite, precum și căile de atac sunt prevăzute numai
prin lege.
De asemenea, Curtea a mai reținut că textul de lege criticat
nu încalcă prevederile art. 16 din Constituție, privind egalitatea
în drepturi a cetățenilor, întrucât reglementarea este aplicabilă
tuturor persoanelor aflate în situația prevăzută de ipoteza
normei, fără nicio distincție sau în considerarea altor criterii,
precum celeritatea desfășurării procedurii de executare silită.
Totodată, Curtea a statuat că este nefondată și critica potrivit
căreia reglementarea dedusă controlului îngrădește accesul
liber la justiție și dreptul la un proces echitabil, în condițiile în
care art. 399 din Codul de procedură civilă prevede că împotriva
oricărui act de executare se poate face contestație de către cei
interesați sau vătămați prin executare, oferind toate garanțiile
procesuale pentru realizarea deplină a acestor drepturi.
Curtea a mai reținut faptul că este de competența
legiuitorului de a stabili procedura de executare silită, astfel încât
acesta poate reglementa atât reguli generale, cât și excepții de
la acestea în funcție de specificul fiecărui caz în parte. În cazul
de față, legiuitorul are deplină legitimitate constituțională în a
reglementa competența executorului judecătoresc de la
domiciliul sau sediul debitorului ori de la domiciliul sau sediul
terțului poprit de a înființa poprirea la cererea creditorului.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziei menționate își păstrează valabilitatea și în cauza de
față.

MONITORUL OFICIAL AL ROMÂNIEI, PARTEA I, Nr. 739/5.XI.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 453 alin. 1 din Codul de procedură civilă,
excepție ridicată de Societatea Comercială ăC & D Oil” — S.R.L. din Focșani și de Viorica Ardeleanu în dosarele nr. 5.755/299/2009
și nr. 9.540/299/2009 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.138
din 23 septembrie 2010

referitoare la excepția de neconstituționalitate a dispozițiilor art. 158 alin. 3 și art. 306 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 158 alin. 3 și art. 306 alin. 1 din Codul de
procedură civilă, excepție ridicată de Societatea Comercială
Asigurare — Reasigurare ARDAF — S.A din București în
Dosarul nr. 46.591/3/2007 al Curții de Apel București — Secția
a VI-a comercială.
Dezbaterile au avut loc în ședința publică din data de 29 iunie
2010 și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea pentru data de 8 iulie 2010, iar apoi, din cauza
imposibilității constituirii legale a completului de judecată a
amânat pronunțarea pentru datele de 14 septembrie 2010,
21 septembrie 2010 și 23 septembrie 2010.
C U R T E A,

având în vedere actele și lucrările dosarului, reține următoarele:

Prin Încheierea din 18 decembrie 2009, pronunțată în
Dosarul nr. 46.591/3/2007, Curtea de Apel București — Secția
a VI-a comercială a sesizat Curtea Constituțională cu
excepția de neconstituționalitate a art. 158 alin. 3 și art. 306
alin. 1 din Codul de procedură civilă, excepție ridicată de
Societatea Comercială Asigurare — Reasigurare ARDAF — S.A
din București.
În motivarea excepției de neconstituționalitate autorul
acesteia susține că dispozițiile criticate contravin prevederilor
art. 21 alin. (1)—(3), art. 24 și art. 53 din Constituție, precum și
art. 6 paragraful 1 și art. 13 din Convenția pentru apărarea
drepturilor omului și a libertăților fundamentale, deoarece instituie
obligația părților de a-și exercita dreptul de a ataca hotărârea de
declinare a competenței într-un termen de 5 zile de la pronunțare,
fără a li se da posibilitatea să cunoască motivele hotărârii
instanței. Mai mult, art. 306 alin. 1 din Codul de procedură civilă
prevede sancțiunea nulității recursului dacă nu a fost motivat în
termenul legal, ceea ce prejudiciază grav partea, aceasta fiind
privată de dreptul la apărare și de cel la un proces echitabil.
Curtea de Apel București — Secția a VI-a comercială
consideră că excepția de necompetență este o excepție
dirimantă și, nu în ultimul rând, un fine de neprimire, astfel încât
trebuie soluționată rapid situația de incertitudine ce planează
asupra unui litigiu civil ca urmare a învestirii unei instanțe
necompetente. De altfel, Codul de procedură civilă prevede și
alte situații similare celei din art. 158 alin. 3, de exemplu, art. 582
alin. 1 sau art. 594, principiul avut în vedere de legiuitor fiind
acela al soluționării cu celeritate a cauzelor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

14

MONITORUL OFICIAL AL ROMÂNIEI, PARTEA I, Nr. 739/5.XI.2010

președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 158 alin. 3 și art. 306 alin. 1 din Codul de
procedură civilă, cu următorul conținut:
— Art.158 alin. 3: ăDacă instanța se declară necompetentă,
împotriva hotărârii se poate exercita recurs în termen de 5 zile
de la pronunțare. Dosarul va fi trimis instanței competente sau,
după caz, altui organ cu activitate jurisdicțională competent, de
îndată ce hotărârea de declinare a competenței a devenit
irevocabilă.”;
— Art.306 alin. 1: ăRecursul este nul dacă nu a fost motivat
în termenul legal, cu excepția cazurilor prevăzute în alineatul 2.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 alin. (1)—(3) privind accesul liber la justiție, art. 24
privind dreptul la apărare și art. 53 privind restrângerea
exercițiului unor drepturi sau al unor libertăți, precum și art. 6
paragraful 1 și art. 13 din Convenția pentru apărarea drepturilor
omului și a libertăților fundamentale.
Analizând excepția de neconstituționalitate, Curtea constată
că, potrivit dispozițiilor art. 158 din Codul de procedură civilă,
instanța judecătorească se pronunță asupra problemelor privind
competența ei de judecată, în situația în care, în cadrul judecării

litigiului cu care a fost învestită, se pun în discuție astfel de
aspecte. Asupra excepției de necompetență instanța se
pronunță înainte de a se aborda fondul litigiului și înainte de a se
soluționa alte excepții, după caz, printr-o încheiere, dacă se
declară competentă, sau printr-o hotărâre, dacă instanța se
declară necompetentă. Textul de lege criticat de autorul
excepției, respectiv art. 158 alin. (3) din Codul de procedură
civilă, are în vedere cea de-a doua ipoteză, și anume admiterea
excepției de necompetență și implicit declinarea competenței
instanței de judecată. Având în vedere cele de mai sus, este
evident faptul că singurul motiv pe care instanța îl poate reține
în hotărârea de declinare este propria necompetență materială
sau teritorială.
De asemenea, Curtea constată că instanța de judecată,
dând expresie dreptului la apărare și principiului
contradictorialității, este obligată să pună în discuția prealabilă
a părților excepția de necompetență, discuție ce are loc în
prezența părților sau chiar în lipsa lor, dar când toate părțile au
fost legal citate.
Așa fiind, Curtea nu poate reține critica autorului excepției
potrivit căreia partea interesată nu are posibilitatea cunoașterii
motivelor hotărârii de declinare a competenței pe care urmează
să o atace și, ca urmare, declararea nulității recursului promovat.
De altfel, prin Decizia nr. 246 din 4 martie 2008, publicată în
Monitorul Oficial al României, Partea I, nr. 288 din 14 aprilie
2008, Curtea a statuat că hotărârea prin care instanța se declară
necompetentă se poate ataca separat cu recurs, întrucât
această hotărâre are caracter de dezînvestire. Stabilirea unui
termen derogatoriu mai scurt și care curge de la data pronunțării
hotărârii, pentru declararea recursului, s-a impus pentru că
soluționarea incidentului privind competența instanței ține pe loc
judecarea fondului litigiului. Niciuna dintre părți nu este
împiedicată în exercitarea căii de atac în acest termen, având în
vedere că acestea, chiar dacă nu sunt prezente în urma
îndeplinirii procedurii legale de citare, cunosc termenul de
judecată și depinde doar de diligența lor aflarea soluției și
declararea recursului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 158 alin. 3 și art. 306 alin. 1 din Codul de
procedură civilă, excepție ridicată de Societatea Comercială Asigurare — Reasigurare ARDAF — S.A din București în Dosarul
nr. 46.591/3/2007 al Curții de Apel București — Secția a VI-a comercială.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 739/5.XI.2010

15

CURTEA CONSTITUȚIONALĂ

D E C I Z I A Nr. 1.140
din 28 septembrie 2010

referitoare la excepția de neconstituționalitate a
prevederilor art. 188 alin. 3 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 188 alin. 3 din Codul de procedură civilă,
excepție ridicată de Ioan Sburlea și Rodica Sburlea în Dosarul
nr. 17.292/211/2008 al Tribunalului Cluj — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Adrian Dorinel Boacă a depus la dosar note scrise prin care
solicită respingerea excepției de neconstituționalitate invocată
ca fiind vădit neîntemeiată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 17 noiembrie 2009, pronunțată în Dosarul
nr. 17.292/211/2008, Tribunalul Cluj — Secția civilă a sesizat
Curtea Constituțională cu excepția de neconstituționalitate
a prevederilor art. 188 alin. 3 din Codul de procedură civilă,
excepție ridicată de Ioan Sburlea și Rodica Sburlea într-o cauză
având ca obiect anulare act.
În motivarea excepției de neconstituționalitate autorii
acesteia susțin că, prin posibilitatea oferită instanței de
prevederile art. 188 alin. 3 din Codul de procedură civilă de a
trece la judecata cauzei dacă martorul nu se înfățișează după
mandatul de aducere, se aduce atingere dreptului la un proces
echitabil, deoarece instanța are obligația să stăruie prin toate
mijloacele legale pentru aflarea adevărului.
Tribunalul Cluj — Secția civilă consideră că excepția de
neconstituționalitate este neîntemeiată, reglementarea legală
criticată nefiind în contradicție cu normele constituționale
invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
invocată este neîntemeiată.

Avocatul Poporului consideră că prevederile art. 188 alin. 3
din Codul de procedură civilă sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 188 alin. 3 din Codul de procedură civilă, potrivit
căruia ăDacă, după mandatul de aducere, martorul nu se
înfățișează, instanța va putea păși la judecată”.
Autorii excepției susțin că prevederile legale criticate
contravin dispozițiilor constituționale ale art. 21 alin. (3) privind
dreptul la un proces echitabil și art. 6 paragraful 1 din Convenția
pentru apărarea drepturilor omului și a libertăților fundamentale,
prin raportare la dispozițiile art. 20 alin. (2) din Legea
fundamentală, referitoare la tratatele internaționale privind
drepturile omului.
Examinând excepția de neconstituționalitate, referitor la
susținerea autorilor acesteia privind încălcarea dreptului la un
proces echitabil, întrucât reglementarea criticată, ăprin caracterul
său formalist, permite instanței să nu insiste în aflarea
adevărului”, Curtea constată că prevederile legale criticate
reprezintă norme de procedură, iar, potrivit art. 126 alin. (2) din
Constituție, procedura de judecată este stabilită de legiuitor,
evident cu respectarea prevederilor sau principiilor
constituționale. În acest context, Curtea reține că, în temeiul
art. 129 alin. 5 din Codul de procedură civilă, instanța are
îndatorirea de a-și exercita rolul activ și de a stărui în aflarea
adevărului, prin toate mijloacele legale, în scopul pronunțării
unei hotărâri temeinice și legale.
Textul de lege criticat reglementează un caz particular de
decădere a părții care a solicitat audierea martorului, instanța
având posibilitatea de a trece la judecată dacă martorul nu se
înfățișează nici după mandatul de aducere, iar instanța a epuizat
toate modalitățile procedurale prin care l-ar fi putut determina
pe acesta să se prezinte la proces. Potrivit art. 1081 alin. 1 pct. 2
lit. a) din Codul de procedură civilă, ăneprezentarea martorului
legal citat sau refuzul acestuia de a depune mărturie când este
prezent în instanță, în afară de cazul în care acesta este minor”,
poate fi sancționată de către instanță cu amendă judiciară.
Toate aceste aspecte țin însă de modul concret de
interpretare și aplicare a legii de către instanța de judecată, ceea
ce excedează competenței Curții Constituționale.

16

MONITORUL OFICIAL AL ROMÂNIEI, PARTEA I, Nr. 739/5.XI.2010

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 188 alin. 3 din Codul de procedură civilă, excepție ridicată
de Ioan Sburlea și Rodica Sburlea în Dosarul nr. 17.292/211/2008 al Tribunalului Cluj — Secția civilă.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 739/5.XI.2010 conține 16 pagini.

Prețul: 3,20 lei

&JUYDGY|447257]
ISSN 1453—4495

