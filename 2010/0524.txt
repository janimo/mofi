Anul 178 (XXII) — Nr. 524

PARTEA I

Miercuri, 28 iulie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 810 din 3 iunie 2010 referitoare la excepția de
neconstituționalitate a dispozițiilor art. 728 din Codul
civil ............................................................................

2

Decizia nr. 837 din 22 iunie 2010 referitoare la excepția de
neconstituționalitate a dispozițiilor art. 3001 alin. 1 din
Codul de procedură penală ........................................

3–4

Decizia nr. 870 din 24 iunie 2010 referitoare la excepția de
neconstituționalitate a dispozițiilor art. 112 alin. 1 pct. 4
din Codul de procedură civilă ....................................

4–5

Decizia nr. 876 din 6 iulie 2010 referitoare la excepția de
neconstituționalitate a prevederilor art. 322 pct. 5 din
Codul de procedură civilă ..........................................

5–7

Decizia nr. 917 din 6 iulie 2010 referitoare la excepția de
neconstituționalitate a prevederilor art. 274 alin. 3 din
Codul de procedură civilă ..........................................

7–8

Decizia nr. 940 din 6 iulie 2010 referitoare la excepția de
neconstituționalitate a dispozițiilor art. 771 alin. (3) și
(4) din Legea nr. 571/2003 privind Codul fiscal ..........

8–10

Decizia nr. 952 din 6 iulie 2010 referitoare la excepția de
neconstituționalitate a dispozițiilor art. 329 alin. 3 teza
a doua din Codul de procedură civilă ........................

10–11

Decizia nr. 976 din 8 iulie 2010 referitoare la excepția de
neconstituționalitate a prevederilor art. 1898 și
art. 1899 alin. 2 din Codul civil ..................................

11–12

Decizia nr. 977 din 8 iulie 2010 referitoare la excepția de
neconstituționalitate a prevederilor art. 578, 579 și
580 din Codul de procedură civilă ..............................

13–14

Decizia nr. 1.015 din 8 iulie 2010 referitoare la excepția de
neconstituționalitate a prevederilor art. 318 alin. 1 din
Codul de procedură civilă ..........................................

14–16

2

MONITORUL OFICIAL AL ROMÂNIEI, PARTEA I, Nr. 524/28.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 810
din 3 iunie 2010

referitoare la excepția de neconstituționalitate a dispozițiilor art. 728 din Codul civil
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 728 din Codul civil, excepție ridicată de
Niculina Dumitrașcu în Dosarul nr. 1.524/1.748/2007 al
Tribunalului București — Secția a V-a civilă.
La apelul nominal se prezintă, pentru părțile Ionel Iordache,
Margareta Iordache și Marinică Iordache, domnul avocat Daniel
Ene din cadrul Baroului București, lipsind celelalte părți, față de
care procedura de citare a fost legal îndeplinită. Domnul avocat
Daniel
Ene
a
cerut
respingerea
excepției
de
neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 decembrie 2009, pronunțată în Dosarul
nr. 1.524/1.748/2007, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a prevederilor art. 728 din Codul civil.
Excepția a fost ridicată de Niculina Dumitrașcu într-un dosar
având ca obiect dezbaterea unei succesiuni.
În motivarea excepției de neconstituționalitate autorul
consideră că partajul are un efect devolutiv și translativ de
proprietate, ceea ce nu necesită existența unei forme autentice
potrivit art. 730 din Codul civil, buna-învoială operând în fapt
între succesibili. Autorul arată în continuare că norma juridică
este incertă, de natură a încălca art. 42 și art. 135 din
Constituție.
Tribunalul București — Secția a V-a civilă apreciază că
dispozițiile legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
părților prezente, raportul întocmit de judecătorul-raportor,
concluziile procurorului, dispozițiile de lege criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 728 din Codul civil, prevederi care au următorul
cuprins: ăNimeni nu poate fi obligat a rămâne în indiviziune. Un
coerede poate oricând cere împărțeala succesiunii, chiar când
ar exista convenții sau prohibiții contrarii.
Se poate face învoire pentru suspendarea diviziunii pe
termen de cinci ani. După trecerea acestui timp, învoirea se
poate reînnoi.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind liberul acces la justiție, art. 42 privind
interzicerea muncii forțate și art. 135 privind economia, precum
și art. 6 privind dreptul la un proces echitabil și 13 privind dreptul
la un recurs efectiv din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, așa cum a fost
formulată, Curtea constată că, în realitate, criticile autorilor
excepției de neconstituționalitate vizează chestiuni care țin de
interpretarea și aplicarea legii, ce sunt de competența instanțelor
de judecată. În consecință, având în vedere dispozițiile art. 2
alin. (3) din Legea nr. 47/1992 privind organizarea și
funcționarea Curții Constituționale, potrivit cărora Curtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului, rezultă că excepția
de neconstituționalitate este inadmisibilă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 728 din Codul civil, excepție ridicată de
Niculina Dumitrașcu în Dosarul nr. 1.524/1.748/2007 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 524/28.VII.2010

3

CURTEA CONSTITUȚIONALĂ

D E C I Z I A Nr. 837
din 22 iunie 2010

referitoare la excepția de neconstituționalitate a dispozițiilor art. 3001 alin. 1
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3001 alin. 1 din Codul de procedură penală,
excepție ridicată de Veress Gyorgy Mihaly în Dosarul
nr. 3.274/308/2009 al Judecătoriei Sighișoara.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 4 ianuarie 2010, pronunțată în Dosarul
nr. 3.274/308/2009, Judecătoria Sighișoara a sesizat Curtea
Constituțională cu excepția de neconstituționalitate a
dispozițiilor art. 3001 alin. 1 din Codul de procedură penală.
Excepția a fost ridicată de Veress Gyorgy Mihaly cu ocazia
soluționării unei cauze penale.
În motivarea excepției de neconstituționalitate autorul
acesteia susține că prevederile art. 3001 alin. 1 din Codul de
procedură penală, care reglementează menținerea măsurii
arestării preventive a inculpatului la primirea dosarului de către
instanța de judecată, încalcă egalitatea în drepturi, accesul liber
la justiție, dreptul la un proces echitabil, dreptul la apărare,
condițiile și limitele restrângerii exercițiului unor drepturi sau al
unor libertăți, precum și unicitatea, imparțialitatea și egalitatea
justiției, întrucât instanța poate stabili oricând termen pentru
verificarea măsurii arestului, chiar și cu câteva ore înainte de
expirarea duratei acestuia, neexistând vreun criteriu obiectiv în
acest sens.
Judecătoria Sighișoara apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3001 alin. 1 din Codul de procedură penală,
modificate prin Ordonanța de urgență a Guvernului nr. 109/2003
privind modificarea Codului de procedură penală, publicată în
Monitorul Oficial al României, Partea I, nr. 748 din 26 octombrie
2003, având următorul cuprins: ăDupă înregistrarea dosarului la
instanță, în cauzele în care inculpatul este trimis în judecată în
stare de arest, instanța este datoare să verifice din oficiu, în
camera de consiliu, legalitatea și temeinicia arestării preventive,
înainte de expirarea duratei arestării preventive.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi, ale art. 21
privind accesul liber la justiție și dreptul la un proces echitabil,
ale art. 24 referitoare la dreptul la apărare, ale art. 53 privind
restrângerea exercițiului unor drepturi sau al unor libertăți și ale
art. 124 alin. (2) referitoare la unicitatea, imparțialitatea și
egalitatea justiției, precum și a prevederilor art. 6 din Convenția
pentru apărarea drepturilor omului și a libertăților fundamentale
și ale art. 14 din Pactul internațional cu privire la drepturile civile
și politice, norme internaționale referitoare la dreptul la un
proces echitabil.
Examinând excepția de neconstituționalitate, Curtea
constată că dispozițiile art. 3001 alin. 1 din Codul de procedură
penală au mai fost supuse controlului de constituționalitate, prin
raportare la aceleași prevederi din Constituție, invocate și în
prezenta cauză, și față de critici similare. În acest sens sunt
Decizia nr. 48 din 27 ianuarie 2005, publicată în Monitorul Oficial
al României, Partea I, nr. 163 din 23 februarie 2005, Decizia
nr. 590 din 19 iunie 2007, publicată în Monitorul Oficial al
României, Partea I, nr. 581 din 23 august 2007, și Decizia
nr. 1.611 din 26 noiembrie 2009, publicată în Monitorul Oficial al
României, Partea I, nr. 887 din 18 decembrie 2009, prin care
Curtea
Constituțională
a
respins
excepția
de
neconstituționalitate a dispozițiilor de lege criticate, pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

4

MONITORUL OFICIAL AL ROMÂNIEI, PARTEA I, Nr. 524/28.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3001 alin. 1 din Codul de procedură penală, excepție ridicată
de Veress Gyorgy Mihaly în Dosarul nr. 3.274/308/2009 al Judecătoriei Sighișoara.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 870
din 24 iunie 2010

referitoare la excepția de neconstituționalitate a dispozițiilor art. 112 alin. 1 pct. 4
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Mihaela Senia Costinescu
— magistrat-asistent
Pe rol se află soluționarea excepției de neconstituționalitate
a dispozițiilor art. 112 alin. 1 pct. 4 din Codul de procedură civilă,
excepție ridicată de Societatea Comercială ăBaupartner” —
S.R.L. din Ploiești în Dosarul nr. 2.049/105/2007 al Tribunalului
Prahova — Secția comercială și de contencios administrativ.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiate a criticilor formulate.
C U R T E A,

având în vedere actele și lucrările dosarului, reține următoarele:
Prin Încheierea din 20 ianuarie 2010, pronunțată în Dosarul
nr. 2.049/105/2007, Tribunalul Prahova — Secția comercială
și de contencios administrativ a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 112 alin. 1 pct. 4 din
Codul de procedură civilă, excepție ridicată de Societatea
Comercială ăBaupartner” — S.R.L. din Ploiești.
În motivarea excepției de neconstituționalitate autorul
consideră că dispoziția legală criticată, care stabilește obligația
facultativă a reclamantului de a-și motiva în drept acțiunea, este
neconstituțională în raport cu art. 16, 21 și 24 din Constituție.
Astfel, textul de lege creează o vădită inegalitate între părțile din

proces: în timp ce reclamantul este titularul unei obligații
facultative, pârâtul are obligația de a respecta cu strictețe
normele procedurale sub sancțiunea decăderii. Nu poate fi
acceptată nici posibilitatea judecătorului de a substitui prin
hotărârea pronunțată lipsurile formale ale cererii de chemare în
judecată, întrucât într-o atare situație s-ar încălca dreptul la
apărare al pârâtului, principiul contradictorialității și publicității
procesului civil, precum și principiul rolului activ al judecătorului
care nu îl poate obliga pe acesta să înfăptuiască ceea ce partea,
deși avea obligația expresă legală, nu a realizat.
Tribunalul Prahova — Secția comercială și de
contencios administrativ apreciază că dispozițiile legale
criticate nu aduc atingere textelor constituționale invocate,
limitarea este deopotrivă valabilă pentru ambele părți, în situația
în care pârâtul formulează o cerere reconvențională, fiind obligat
să respecte dispozițiile art. 112 din Codul de procedură civilă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 524/28.VII.2010
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 112 alin. 1 pct. 4 din Codul de procedură civilă,
text de lege care are următorul conținut: ăCererea de chemare
în judecată va cuprinde: [...]
4. arătarea motivelor de fapt și de drept pe care se
întemeiază cererea;”.
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21 și 24.
Examinând excepția de neconstituționalitate, Curtea reține
că semnificația art. 112 din Codul de procedură civilă este aceea
de a determina elementele pe care trebuie să le cuprindă
cererea de chemare în judecată, ca act de învestire al instanței
de judecată. Printre acestea se regăsește și arătarea motivelor
de fapt și de drept pe care se întemeiază cererea, determinând
cadrul în care se va desfășura întreaga activitate de soluționare
a litigiului. Aceste elemente sunt necesare pentru ca instanța să
aibă posibilitatea de a cunoaște toate împrejurările relevante pe
care se sprijină pretențiile deduse în justiție, cât și pentru pârât,
întrucât în acest mod este în măsură să își pregătească
apărarea.
Motivele de fapt reprezintă împrejurările de fapt care l-au
determinat pe reclamant să apeleze la concursul instanței. În

5

ceea ce privește motivele de drept, acestea constituie temeiul
juridic al cererii, fundamentul raportului juridic dedus judecății.
Curtea reține că nu este necesară indicarea exactă a textelor
de lege pe care se întemeiază cererea de chemare în judecată,
întrucât încadrarea în drept a faptelor este și trebuie să rămână
opera judecătorului, ci este suficient să se indice principiile de
drept pe care se fundamentează pretențiile reclamantului. De
altfel, în cazul în care există îndoieli cu privire la temeiul juridic
al acțiunii, instanța poate da calificarea juridică corespunzătoare
după ce în prealabil a pus în discuția contradictorie a părților
noua cauză.
Rațiunea acestui element al cererii de chemare în judecată,
sub ambele aspecte — al motivelor de fapt și de drept —
prezintă importanță din mai multe puncte de vedere. Astfel, pe
de o parte, permite pârâtului să își formuleze excepțiile, apărările
sau explicațiile cu privire la pretențiile reclamantului, contribuind
la determinarea cadrului procesual și calității procesuale a
părților, și, pe de altă parte, stabilește cauza juridică a litigiului,
ca element al autorității de lucru judecat.
Așa fiind, Curtea constată că susținerile autorului excepției,
referitoare la încălcarea dreptului pârâtului la apărare și la un
proces echitabil sunt neîntemeiate, dispozițiile legale criticate
având ca finalitate tocmai protejarea drepturilor sale procesuale
în vederea soluționării juste a litigiului dedus judecății.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 112 alin. 1 pct. 4 din Codul de procedură civilă, excepție
ridicată de Societatea Comercială ăBaupartner” — S.R.L. din Ploiești în Dosarul nr. 2.049/105/2007 al Tribunalului Prahova —
Secția comercială și de contencios administrativ.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 876
din 6 iulie 2010

referitoare la excepția de neconstituționalitate a prevederilor art. 322 pct. 5
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 322 pct. 5 din Codul de procedură civilă,
excepție ridicată de Societatea Comercială ăSandra Trading” —
S.R.L în Dosarul nr. 7.899/99/2008 al Tribunalului Iași — Secția
comercială și de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

6

MONITORUL OFICIAL AL ROMÂNIEI, PARTEA I, Nr. 524/28.VII.2010

concluzii de respingere a excepției de neconstituționalitate. În
acest sens, invocă Decizia Curții Constituționale nr. 29/2010.
C U R T E A,

având în vedere actele și lucrările dosarului, constată
următoarele:
Prin Încheierea din 23 aprilie 2009, pronunțată în Dosarul
nr. 7.899/99/2008, Tribunalul Iași — Secția comercială și de
contencios administrativ a sesizat Curtea Constituțională
cu excepția de neconstituționalitate a prevederilor art. 322
pct. 5 din Codul de procedură civilă, excepție ridicată de
Societatea Comercială ăSandra Trading” — S.R.L. într-o cauză
având obiect revizuire — pretenții.
În motivarea excepției de neconstituționalitate autorul
acesteia consideră că prevederile de lege criticate sunt
neconstituționale datorită limitării impuse de art. 322 pct. 5 din
Codul de procedură civilă, în ceea ce privește motivele de
revizuire. Astfel, arată că reglementarea criticată contravine
dispozițiilor constituționale referitoare la egalitatea în drepturi și
la liberul acces la justiție, întrucât, în funcție de valoarea
obiectului material al cererii de chemare în judecată, unii
justițiabili beneficiază de trei grade de jurisdicție, iar alții de două
grade. Împrejurarea că valoarea bunului este mai mică de un
miliard de lei vechi determină restrângerea dreptului părților de
a beneficia de calea de atac a apelului și creează astfel
discriminări între persoanele aflate în situații similare.
Ca atare, apreciază că acele hotărâri care au trecut doar prin
două grade de jurisdicție să nu fie limitate în exercitarea căii
extraordinare de atac a revizuirii de motivele restrictive
prevăzute de art. 322 pct. 5 din Codul de procedură civilă.
Tribunalul Iași — Secția comercială și de contencios
administrativ și-a exprimat opinia în sensul că excepția de
neconstituționalitate este neîntemeiată. În acest sens, invocă
Decizia Curții Constituționale nr. 703/2007.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 322 pct. 5 din Codul de procedură civilă, potrivit
cărora ăRevizuirea unei hotărâri rămase definitivă în instanța de
apel sau prin neapelare, precum și a unei hotărâri date de o
instanță de recurs atunci când evocă fondul se poate cere în
următoarele cazuri: [...]
5. dacă, după darea hotărârii, s-au descoperit înscrisuri
doveditoare, reținute de partea potrivnică sau care nu au putut
fi înfățișate dintr-o împrejurare mai presus de voința părților ori
dacă s-a desființat sau s-a modificat hotărârea unei instanțe pe
care s-a întemeiat hotărârea a cărei revizuire se cere.”

Autorul excepției susține că prevederile legale criticate
contravin dispozițiilor constituționale ale art. 16 privind egalitatea
în drepturi și celor ale art. 21 privind accesul liber la justiție și
dreptul la un proces echitabil.
Examinând excepția de neconstituționalitate, Curtea
constată că prevederile art. 322 pct. 5 din Codul de procedură
civilă reprezintă reguli de procedură ce reglementează
revizuirea ca o cale extraordinară de atac pentru reformarea
hotărârilor judecătorești. În opinia autorului excepției, acest text
de lege restrânge accesul liber la justiție și dreptul la un proces
echitabil, întrucât limitează posibilitatea părților de a folosi
această cale extraordinară de atac, atât sub aspectul cazurilor
când poate fi formulată, cât și sub aspectul căilor de atac ce pot
fi exercitate împotriva hotărârii asupra revizuirii, creându-se în
acest din urmă caz discriminări între cetățeni.
Față de această critică, Curtea reține că prevederile legale
criticate sunt norme de procedură, iar, în conformitate cu
dispozițiile art. 126 alin. (2) și ale art. 129 din Constituție,
procedura de judecată și exercitarea căilor de atac împotriva
hotărârilor judecătorești sunt stabilite numai prin lege. Din
aceste norme constituționale reiese că legiuitorul are libertatea
de a stabili condițiile în care părțile interesate și Ministerul Public
pot exercita căile de atac, cu respectarea normelor și principiilor
consacrate prin Legea fundamentală și prin actele juridice
internaționale la care România este parte.
De altfel, Curtea s-a mai pronunțat asupra constituționalității
reglementării criticate, prin raportare la prevederile art. 16 și 21
din Constituție, prin Decizia nr. 27 din 12 ianuarie 2010,
publicată în Monitorul Oficial al României, Partea I, nr. 138 din
2 martie 2010, sau Decizia nr. 266 din 6 martie 2008, publicată
în Monitorul Oficial al României, Partea I, nr. 379 din 19 mai
2008.
Cu acel prilej, Curtea a constatat că revizuirea este o cale
extraordinară de atac promovată pentru a îndrepta erorile de
fapt, în scopul restabilirii adevărului în cauză, ceea ce este în
deplină concordanță cu prevederile art. 124 din Constituție
privind înfăptuirea justiției. Interesul legat de stabilitatea
hotărârilor judecătorești definitive, precum și a raporturilor
juridice care au fost supuse controlului instanțelor prin hotărârile
respective a impus ca legea să stabilească riguros și limitativ
cazurile și motivele pentru care se poate exercita această cale
de atac, precum și modul în care acestea pot fi probate. Din
această perspectivă, prevederile legale criticate nu aduc
atingere egalității în drepturi, accesului liber la justiție sau
dreptului la un proces echitabil.
De altfel, instanța de contencios constituțional a stabilit în
jurisprudența sa că accesul liber la justiție nu presupune să fie
asigurat accesul la toate structurile judecătorești — judecătorii,
tribunale, curți de apel, Înalta Curte de Casație și Justiție — și
la toate căile de atac prevăzute de lege, deoarece competența
și procedura de judecată sunt stabilite de legiuitor, iar acesta,
asigurând posibilitatea de a ajunge în fața instanțelor
judecătorești în condiții de egalitate, poate stabili reguli
deosebite.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin deciziile menționate, cât și
considerentele care le-au fundamentat își păstrează valabilitatea
și în acest dosar.

MONITORUL OFICIAL AL ROMÂNIEI, PARTEA I, Nr. 524/28.VII.2010

7

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 322 pct. 5 din Codul de procedură civilă, excepție ridicată
de Societatea Comercială ăSandra Trading” — S.R.L în Dosarul nr. 7.899/99/2008 al Tribunalului Iași — Secția comercială și de
contencios administrativ.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 917
din 6 iulie 2010

referitoare la excepția de neconstituționalitate a prevederilor art. 274 alin. 3
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Antonia Constantin
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a prevederilor art. 274 alin. 3 din Codul de procedură civilă,
excepție ridicată de Asociația de proprietari a blocului nr. 22C,
scara B, din strada Lujerului nr. 2, sector 6, București, prin
președinte Georgeta Pătruica, în Dosarul nr. 929.01/303/2009 al
Tribunalului București — Secția a III-a civilă.
Dezbaterile au avut loc în ședința publică din data de 29 iunie
2010, fiind consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 28 august 2009, pronunțată în Dosarul
nr. 929.01/303/2009, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a prevederilor art. 274 alin. 3 din Codul
de procedură civilă, excepție ridicată de Asociația de
proprietari a blocului nr. 22C, scara B, din strada Lujerului nr. 2,
sector 6, București, prin președinte Georgeta Pătruica, într-o
cauză având ca obiect contestație la executare.

În motivarea excepției de neconstituționalitate autorul
acesteia apreciază că textul de lege criticat este
neconstituțional, deoarece justițiabilul, persoană fizică sau
juridică, ce obține un titlu executoriu, apt să fie pus în executare
silită în procedura execuțională, nu va putea să își recupereze
cheltuielile de executare în mod efectiv, pentru că necesită
permisiunea judecătorului. În acest sens, arată că instanța de
judecată nu este îndreptățită să dispună asupra cuantumului
onorariului de avocat, stabilit în contractul de asistență juridică,
exprimând rezultatul acordului confidențial dintre client și
avocatul său, în raport de complexitatea cauzei, cu atât mai mult
cu cât un tablou al onorariilor minimale nu există. Astfel,
posibilitatea recuperării cheltuielilor înaintate de creditori în faza
execuțională devin derizorii, iar statul român nu-și mai justifică
atributul de ăstat de drept”. În final, autorul excepției solicită să
se constate neconstituționalitatea art. 274 alin. 3 din Codul de
procedură civilă, în ceea ce privește dreptul judecătorilor de a
reduce onorariul avocaților, apreciind că aceste norme legale
înfrâng principiile legalității și egalității.
Tribunalul București — Secția a III-a civilă consideră că
excepția de neconstituționalitate nu contravine dispozițiilor art. 1
alin. (3) și (5) și ale art. 16 din Legea fundamentală, invocând în
acest sens și jurisprudența Curții Constituționale în materie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 524/28.VII.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 274 alin. 3 din
Codul de procedură civilă, potrivit cărora ăJudecătorii au însă
dreptul să mărească sau să micșoreze onorariile avocaților,
potrivit cu cele prevăzute în tabloul onorariilor minimale, ori de
câte ori vor constata motivat că sunt nepotrivite de mici sau de
mari, față de valoarea pricinii sau munca îndeplinită de avocat”.
Autorul excepției consideră că textul de lege criticat
contravine dispozițiilor constituționale ale art. 1 alin. (3) și (5)
referitoare la statul român și celor ale art. 16 privind egalitatea
în drepturi.
Examinând excepția de neconstituționalitate, Curtea
constată că s-a mai pronunțat asupra constituționalității textului
de lege criticat, prin raportare la aceleași norme constituționale
ca cele invocate în prezenta cauză și având motivări similare,
prilej cu care a statuat că prevederile art. 274 alin. 3 din Codul
de procedură civilă nu contravin Legii fundamentale.
Astfel, prin Decizia nr. 401 din 14 iulie 2005, publicată în
Monitorul Oficial al României, Partea I, nr. 848 din 20 septembrie
2005, Decizia nr. 492 din 8 iunie 2006, publicată în Monitorul
Oficial al României, Partea I, nr. 583 din 5 iulie 2006, sau Decizia

nr. 728 din 7 mai 2009, publicată în Monitorul Oficial al
României, Partea I, nr. 401 din 12 iunie 2009, Curtea a constatat
că prerogativa instanței de a cenzura, cu prilejul stabilirii
cheltuielilor de judecată, cuantumul onorariului avocațial
convenit, prin prisma proporționalității sale cu amplitudinea și
complexitatea activității depuse, este cu atât mai necesară cu
cât respectivul onorariu, convertit în cheltuieli de judecată,
urmează a fi suportat de partea potrivnică, dacă a căzut în
pretenții, ceea ce presupune în mod necesar ca acesta să îi fie
opozabil. Or, opozabilitatea sa față de partea potrivnică, care
este terț în raport cu convenția de prestare a serviciilor
avocațiale, este consecința însușirii sale de instanță prin
hotărârea judecătorească prin al cărei efect creanța dobândește
caracter cert, lichid și exigibil.
Totodată, Curtea a mai reținut că avocatul, prin exercitarea
profesiei sale, îndeplinește o activitate economică, activitate
care constă în oferirea de bunuri sau servicii pe o piață liberă
(Hotărârea din 19 februarie 2002, pronunțată în Cauza Wouters
și alții de către Curtea de Justiție a Comunităților Europene),
însă orice activitate economică se desfășoară ăîn condițiile legii”.
În consecință, legiuitorul a apreciat că valoarea onorariului
trebuie să fie proporțională cu serviciul prestat, instituind astfel
posibilitatea limitării sale în cazul în care nu există un just
echilibru între prestația avocațială și onorariul solicitat.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin deciziile menționate, cât și
considerentele care le-au fundamentat își păstrează valabilitatea
și în acest dosar.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 274 alin. 3 din Codul de procedură civilă, excepție ridicată
de Asociația de proprietari a blocului nr. 22C, scara B, din strada Lujerului nr. 2, sector 6, București, prin președinte Georgeta
Pătruica, în Dosarul nr. 929.01/303/2009 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 940
din 6 iulie 2010

referitoare la excepția de neconstituționalitate a dispozițiilor art. 771 alin. (3) și (4)
din Legea nr. 571/2003 privind Codul fiscal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
— judecător
Tudorel Toader
— judecător
Antonia Constantin
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 771 alin. (3) și (4) din Legea nr. 571/2003

MONITORUL OFICIAL AL ROMÂNIEI, PARTEA I, Nr. 524/28.VII.2010
privind Codul fiscal, excepție ridicată de Ioan Rotărescu în
Dosarul nr. 9.491/306/2009 al Tribunalului Sibiu — Secția civilă.
Dezbaterile au avut loc în ședința publică din 29 iunie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2009, pronunțată în Dosarul
nr. 9.491/306/2009, Tribunalul Sibiu — Secția civilă a sesizat
Curtea Constituțională cu excepția de neconstituționalitate
a dispozițiilor art. 771 alin. (3) și (4) din Legea nr. 571/2003
privind Codul fiscal, excepție ridicată de Ioan Rotărescu într-o
cauză având ca obiect succesiune.
În motivarea excepției de neconstituționalitate se susține
că dispozițiile legale criticate încalcă dreptul de proprietate și cel
de moștenire, întrucât impun un impozit de 1% din valoarea
masei succesorale în cazul în care aceasta nu a fost dezbătută
în termen de 2 ani de la deschiderea succesiunii. În aceste
condiții, dobândirea unui bun imobil prin succesiune legală
devine mai oneroasă decât pe calea unui act între vii realizat
prin donație, din moment ce în această situație rudele și afinii de
până la gradul al III-lea inclusiv sunt scutiți de plata impozitului
pe transferul dreptului de proprietate asupra imobilelor.
Tribunalul Sibiu — Secția civilă apreciază că textele legale
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textele legale criticate sunt
neconstituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, notele scrise depuse, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 771 alin. (3) și (4) din Legea nr. 571/2003 privind
Codul fiscal, publicată în Monitorul Oficial al României, Partea I,
nr. 927 din 23 decembrie 2003, cu modificările și completările
ulterioare, care au următorul cuprins:
ă(3) Pentru transmisiunea dreptului de proprietate și a
dezmembrămintelor acestuia cu titlul de moștenire nu se
datorează impozitul prevăzut la alin. (1), dacă succesiunea este
dezbătută și finalizată în termen de 2 ani de la data decesului
autorului succesiunii. În cazul nefinalizării procedurii succesorale

9

în termenul prevăzut mai sus, moștenitorii datorează un impozit
de 1% calculat la valoarea masei succesorale.
(4) Impozitul prevăzut la alin. (1) și (3) se calculează la
valoarea declarată de părți în actul prin care se transferă dreptul
de proprietate sau dezmembrămintele sale. În cazul în care
valoarea declarată este inferioară valorii orientative stabilite prin
expertiza întocmită de camera notarilor publici, impozitul se va
calcula la nivelul valorii stabilite prin expertiză, cu excepția
tranzacțiilor încheiate între rude ori afini până la gradul al II-lea
inclusiv, precum și între soți, caz în care impozitul se calculează
la valoarea declarată de părți în actul prin care se transferă
dreptul de proprietate.”
Textele constituționale invocate sunt cele ale art. 44 privind
dreptul de proprietate privată și ale art. 46 privind dreptul de
moștenire.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Prin Decizia nr. 3 din 6 ianuarie 1994, publicată în Monitorul
Oficial al României, Partea I, nr. 145 din 8 iunie 1994, Curtea a
stabilit că ăfiscalitatea trebuie să fie nu numai legală, ci și
proporțională, rezonabilă, echitabilă și să nu diferențieze
impozitele pe criteriul grupelor sau categoriilor de cetățeni”.
Din cele de mai sus rezultă că stabilirea prin lege a unui
impozit trebuie să respecte cel puțin patru criterii: echitate,
proporționalitate, rezonabilitate și nediscriminare. Întrunirea
cumulativă a acestor patru criterii legitimează din punct de
vedere constituțional stabilirea unui impozit. Printr-o atare
conduită legiuitorul respectă întru totul dispozițiile art. 56 și 139
din Constituție, fără a afecta alte drepturi și libertăți
fundamentale. În schimb, nerespectarea acestor criterii cu
valoare constituțională duce implicit la încălcarea dreptului
fundamental aplicabil în cauză.
Cu privire la rezonabilitatea și echitabilitatea impozitului,
Curtea constată că legiuitorul este în drept să stabilească
impozite pentru a alimenta în mod constant și ritmic bugetul de
stat, însă trebuie să manifeste o deosebită atenție atunci când
stabilește materia impozabilă. Curtea observă că, potrivit
art. 644 din Codul civil, proprietatea bunurilor se dobândește și
se transmite, printre altele, și prin succesiune; transmiterea
moștenirii operează din virtutea legii din momentul deschiderii
moștenirii. Dezbaterea succesiunii este o operațiune juridică ce
intervine, desigur, ulterior deschiderii acesteia, moștenitorii
putând dezbate succesiunea oricând după acest moment. Prin
urmare, în aceste condiții, Curtea constată că legea
responsabilizează moștenitorii pentru a finaliza procedurile
succesorale într-un timp rezonabil, pentru a nu se menține
ad aeternam o situație de incertitudine juridică, dând efect astfel
și prevederilor art. 644 și următoarelor din Codul civil.
În ceea ce privește proporționalitatea impozitului, Curtea nu
poate decât să observe îndrituirea constituțională a legiuitorului
de a stabili taxe și impozite, fără a putea cenzura cuantumul
acestora decât doar în situația în care afectează substanța
dreptului. Or, în situația de față nu se poate ajunge la o atare
concluzie.
În sfârșit, cu privire la caracterul nediscriminatoriu al normei,
se constată că aceasta se aplică tuturor persoanelor aflate în
ipoteza sa de reglementare, fără discriminări și fără excepții.
În consecință, Curtea nu poate reține încălcarea art. 44 și 46
din Constituție.

10

MONITORUL OFICIAL AL ROMÂNIEI, PARTEA I, Nr. 524/28.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 771 alin. (3) și (4) din Legea nr. 571/2003
privind Codul fiscal, excepție ridicată de Ioan Rotărescu în Dosarul nr. 9.491/306/2009 al Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 952
din 6 iulie 2010

referitoare la excepția de neconstituționalitate a dispozițiilor art. 329 alin. 3 teza a doua
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Antonia Constantin
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 329 alin. 3 teza a doua din Codul de procedură
civilă, excepție ridicată de Ioan Codre în Dosarul
nr. 5.348/337/2008 al Tribunalului Sălaj — Secția civilă.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 17 noiembrie 2009, pronunțată în Dosarul
nr. 5.348/337/2008, Tribunalul Sălaj — Secția civilă a sesizat
Curtea Constituțională cu soluționarea excepției de
neconstituționalitate a dispozițiilor art. 329 alin. 3 teza a
doua din Codul de procedură civilă, excepție ridicată de Ioan
Codre.
În motivarea excepției de neconstituționalitate autorul
consideră că dispozițiile criticate sunt neconstituționale prin
raportare la art. 1 alin. (4) din Legea fundamentală, care prevede
că statul se organizează potrivit principiului separației și
echilibrului puterilor în cadrul democrației constituționale. Prin
abilitarea Înaltei Curți de Casație și Justiție de a emite decizii
care să devină obligatorii pentru restul instanțelor judecătorești,
în temeiul art. 329 alin. 3 teza a doua din Codul de procedură

civilă, se încalcă principiul separării puterilor în stat, instanța
judecătorească dobândind atribuții specifice puterii legislative.
Tribunalul Sălaj — Secția civilă apreciază că textul art. 329
alin. 3 teza a doua din Codul de procedură civilă nu contravine
art. 1 alin. (4) din Constituție, legiuitorul instituind obligativitatea
interpretării date de Înalta Curte de Casație și Justiție textelor
legale supuse recursului în interesul legii, în scopul unificării și
aplicării unitare a legislației de către instanțele judecătorești.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 329 alin. 3 teza a doua din Codul de procedură
civilă, text de lege care are următorul conținut: ăSoluțiile se
pronunță numai în interesul legii, nu au efect asupra hotărârilor
judecătorești examinate și nici cu privire la situația părților din
acele procese. Dezlegarea dată problemelor de drept judecate
este obligatorie pentru instanțe.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 1 alin. (4).

MONITORUL OFICIAL AL ROMÂNIEI, PARTEA I, Nr. 524/28.VII.2010
Examinând excepția de neconstituționalitate, Curtea reține
că s-a pronunțat prin numeroase decizii asupra dispozițiilor de
lege criticate, constatând constituționalitatea acestora. Astfel,
prin Decizia nr. 916 din 16 septembrie 2008, publicată în
Monitorul Oficial al României, Partea I, nr. 731 din 29 octombrie
2008, s-a reținut că scopul reglementării recursului în interesul
legii este de a asigura interpretarea și aplicarea unitară a legii pe
întreg cuprinsul țării. Pentru realizarea acestui scop, Înalta Curte
de Casație și Justiție se pronunță asupra chestiunilor de drept
care au fost diferit soluționate de instanțele judecătorești. Având
ca obiect promovarea unei corecte interpretări a normelor
juridice în vigoare, iar nu elaborarea unor noi norme, nu se poate
considera că deciziile pronunțate de Secțiile Unite ale Înaltei
Curți de Casație și Justiție în asemenea recursuri ar reprezenta
o atribuție care vizează domeniul legiferării, situație în care textul
de lege amintit ar contraveni prevederilor art. 61 din Constituție.
Prin textul de lege criticat de autorul excepției, legiuitorul,
având în vedere poziția Înaltei Curți de Casație și Justiție în

11

sistemul instanțelor judecătorești, precum și rolul său prevăzut
în art. 329 din Codul de procedură civilă, a instituit obligativitatea
interpretării date de aceasta, în scopul aplicării unitare de către
instanțele judecătorești a unui text de lege, fără ca astfel instanța
supremă să se substituie Parlamentului, unica putere legiuitoare
în stat.
Totodată, Curtea a constatat că textul de lege criticat este
conform nu numai cu prevederile art. 61 din Constituție, ci și cu
cele ale art. 1 alin. (3)—(5) din Legea fundamentală, dând
expresie îndatoririi fundamentale înscrise în alin. (5) al acestui
text, potrivit căruia: ăÎn România, respectarea Constituției, a
supremației sale și a legilor este obligatorie.”
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—
3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 329 alin. 3 teza a doua din Codul de procedură civilă, excepție
ridicată de Ioan Codre în Dosarul nr. 5.348/337/2008 al Tribunalului Sălaj — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 976
din 8 iulie 2010

referitoare la excepția de neconstituționalitate a prevederilor art. 1898 și art. 1899 alin. 2
din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1898 și art. 1899 alin. 2 din Codul civil,
excepție ridicată de Sorin George Crețu și Ioan Matei în Dosarul
nr. 24.369/3/2006 al Înaltei Curți de Casație și Justiție — Secția
comercială.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate. În
acest sens, arată că prevederile legale criticate nu contravin
art. 16 și 44 din Legea fundamentală, ci, dimpotrivă, consacră
buna-credință, astfel încât reglementarea dedusă controlului
satisface exigențele impuse de norma constituțională ce vizează
asigurarea securității circuitului civil și stabilitatea raporturilor
juridice.
C U R T E A,

având în vedere actele și lucrările dosarului, constată
următoarele:

12

MONITORUL OFICIAL AL ROMÂNIEI, PARTEA I, Nr. 524/28.VII.2010

Prin Încheierea din 8 octombrie 2009, pronunțată în Dosarul
nr. 24.369/3/2006, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a prevederilor art. 1898 și art. 1899 din
Codul civil, excepție ridicată de Sorin George Crețu și Ioan
Matei într-o cauză civilă având ca obiect recursul declarat
împotriva unei decizii pronunțate de Curtea de Apel București —
Secția a V-a comercială.
În motivarea excepției de neconstituționalitate autorii
acesteia susțin că prin prevederile de lege criticate se aduce
atingere dispozițiilor constituționale privind egalitatea în drepturi
și dreptul de proprietate privată. În acest sens, arată că dacă un
terț cumpărător achiziționează un imobil de la un neproprietar,
chiar dacă la momentul achiziționării terțul avea credința că
persoana care înstrăinează bunul era proprietar, buna-credință
nu trebuie să îi consolideze dreptul în detrimentul adevăratului
proprietar. Acesta ar trebui să poată obține posesia și
proprietatea bunului propriu, indiferent de buna sau reauacredință a terțului cumpărător, astfel că buna-credință nu ar
trebui prezumată, creându-se un avantaj terțului cumpărător în
dauna adevăratului proprietar.
Înalta Curte de Casație și Justiție — Secția comercială
și-a exprimat opinia în sensul că excepția de
neconstituționalitate este neîntemeiată, reglementarea criticată
fiind în concordanță cu normele constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate, așa cum a fost
stabilit prin încheierea de sesizare a Curții Constituționale, îl
constituie prevederile art. 1898 și art. 1899 din Codul civil.
Însă, din examinarea concluziilor scrise depuse la dosar de
autorii excepției, în susținerea acesteia rezultă că în realitate
este criticat doar alin. 2 al art. 1899 din Codul civil. Ca atare,
obiect al excepției de neconstituționalitate asupra căruia Curtea
urmează astfel a se pronunța îl constituie prevederile art. 1898
și art. 1899 alin. 2 din Codul civil, care au următorul conținut:
— Art. 1898: ăBuna-credință este credința posesorului că, cel
de la care a dobândit imobilul, avea toate însușirile cerute de
lege spre a-i putea transmite proprietatea.
Este destul ca buna-credință să fi existat în momentul
câștigării imobilului.”;
— Art. 1899: ăBuna-credință se presupune totdeauna și
sarcina probei cade asupra celui ce aleagă rea-credință.”
Autorii excepției susțin că textele de lege criticate contravin
dispozițiilor constituționale ale art. 16 privind egalitatea în
drepturi și ale art. 44 privind dreptul de proprietate privată.
Examinând excepția de neconstituționalitate, Curtea
constată că Decizia nr. 69 din 18 februarie 2003, publicată în
Monitorul Oficial al României, Partea I, nr. 226 din 3 aprilie 2003,
a statuat că, ăprin consacrarea bunei-credințe ca o cauză de
asanare a nulității absolute a actelor de înstrăinare a imobilelor
preluate fără titlu valabil, legiuitorul a înțeles ca în conflictul de
interese legitime dintre adevăratul proprietar și subdobânditorul
de bună-credință al bunului său imobil să fie preferat cel din
urmă. Recunoașterea prevalenței interesului subdobânditorului
de bună-credință a fost impusă de rațiuni care vizează
asigurarea securității circuitului civil și stabilitatea raporturilor
juridice. Din punct de vedere juridic soluția se fundamentează pe
principiul validității aparenței în drept, a cărui esență este
exprimată prin adagiul «error communis facit jus»”.
De asemenea, prin aceeași decizie, Curtea a constatat că
ăincidența principiului validității aparenței în drept este însă
subsecventă întrunirii cumulative a două condiții privind eroarea
cu privire la calitatea de proprietar a vânzătorului — eroare care
trebuie să fie comună sau unanimă și, de asemenea, invincibilă —
și a unei condiții privind buna-credință a subdobânditorului, care
trebuie să fie perfectă, adică lipsită de orice culpă sau chiar
îndoială imputabilă acestuia”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1898 și art. 1899 alin. 2 din Codul civil, excepție ridicată de
Sorin George Crețu și Ioan Matei în Dosarul nr. 24.369/3/2006 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 524/28.VII.2010

13

CURTEA CONSTITUȚIONALĂ

D E C I Z I A Nr. 977
din 8 iulie 2010

referitoare la excepția de neconstituționalitate a prevederilor art. 578, 579 și 580
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 578, 579 și 580 din Codul de procedură civilă,
excepție ridicată de Aurel Roman, Elena Roman și Emanoel
Roman în Dosarul nr. 1.405/214/2009 al Judecătoriei Costești.
La apelul nominal se prezintă personal autorul excepției,
Elena Roman, fiind lipsă celelalte părți, față de care procedura
de citare este legal îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea excepției de
neconstituționalitate. În acest sens, depune concluzii scrise la
dosar.
Reprezentatul Ministerului Public pune concluzii de
respingere a excepției de neconstituționalitate, sens în care
invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 octombrie 2009, pronunțată în Dosarul
nr. 1.405/214/2009, Judecătoria Costești a sesizat Curtea
Constituțională cu excepția de neconstituționalitate a
prevederilor art. 578, 579 și 580 din Codul de procedură
civilă, excepție ridicată de Aurel Roman, Elena Roman și
Emanoel Roman într-o cauză civilă având ca obiect o
contestație la executare.
În motivarea excepției de neconstituționalitate autorii
acesteia susțin că prevederile de lege criticate îngrădesc
ănelegitim dreptul de a obține un proces echitabil și o judecată
imparțială, precum și dreptul de a obține un control judiciar real,
obiectiv și efectiv privind actele de executare”, întrucât termenul
de 5 zile de la primirea somației nu este un termen rezonabil
pentru a se putea îndeplini obligația, lipsind astfel partea de
posibilitatea de a obține suspendarea executării silite. Așa fiind,
apreciază că se aduce atingere dispozițiilor art. 129 din
Constituție, precum și celor ale art. 6 paragraful 1 din Convenția
pentru apărarea drepturilor omului și a libertăților fundamentale.
De asemenea, prin posibilitatea oferită de reglementarea
criticată de a se încredința bunurile mobile din imobilul executat

unor terțe persoane, autorii excepției consideră că se încalcă și
dreptul de proprietate.
Judecătoria Costești și-a exprimat opinia în sensul că
excepția de neconstituționalitate este neîntemeiată,
reglementarea criticată fiind în concordanță cu normele
constituționale invocate. În acest sens, invocă jurisprudența
Curții Constituționale, și anume deciziile nr. 288/2004 și
nr. 611/2008.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse la dosar, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 578, 579 și 580 din Codul de procedură civilă,
care au următorul conținut:
— Art. 578: ăDacă partea obligată să părăsească ori să
predea un imobil nu-și îndeplinește această obligație în termen
de 5 zile de la primirea somației, ea va fi îndepărtată prin
executare silită, iar imobilul va fi predat celui îndreptățit.”;
— Art. 579: ăÎn vederea executării silite a obligației prevăzute
la art. 578, executorul judecătoresc va soma pe debitor să
părăsească de îndată imobilul, iar în caz de împotrivire, va
elibera imobilul cu ajutorul forței publice, punând pe creditor în
drepturile sale.”;
— Art. 580: ăDacă executarea privește un imobil în care se
găsesc bunuri mobile ce nu formează obiectul executării și pe
care debitorul nu le ridică singur, executorul va încredința aceste
bunuri în păstrarea unui custode, pe cheltuiala debitorului.”
Autorii excepției susțin că textele de lege criticate contravin
dispozițiilor constituționale ale art. 21 alin. (3) privind dreptul la
un proces echitabil, art. 24 privind dreptul la apărare, art. 44
alin. (1) privind dreptul de proprietate privată și art. 129
referitoare la folosirea căilor de atac, precum și celor ale art. 6

14

MONITORUL OFICIAL AL ROMÂNIEI, PARTEA I, Nr. 524/28.VII.2010

paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că s-a mai pronunțat asupra constituționalității textelor
de lege criticate, în spețe având motivări similare, prilej cu care
a statuat că acestea nu contravin Legii fundamentale.
Astfel, prin deciziile nr. 288 din 1 iulie 2004, publicată în
Monitorul Oficial al României, Partea I, nr. 724 din 11 august
2004, și nr. 611 din 27 mai 2008, publicată în Monitorul Oficial al
României, Partea I, nr. 553 din 22 iulie 2008, Curtea a reținut că
prevederile legale criticate instituie norme de procedură ce
trebuie respectate de către debitorul obligației de predare a
imobilului.
Potrivit art. 126 alin. (2) din Constituție, stabilirea competenței
instanțelor și a procedurii de judecată constituie atributul
exclusiv al legiuitorului, acesta fiind ținut, desigur, ca în procesul
de legiferare să se circumscrie cadrului constituțional. Așa fiind,
reglementarea dedusă controlului satisface exigența impusă de

norma constituțională, fiind în deplină concordanță cu
prevederile Legii fundamentale.
În ceea ce privește critica de neconstituționalitate a textelor
de lege în raport cu art. 44 din Constituție, referitor la garantarea
dreptului de proprietate privată, Curtea constată că aceasta nu
este întemeiată, întrucât, prin executarea silită a unei obligații
de a face, respectiv de a preda un bun imobil, rezultată dintr-un
titlu executoriu emis conform legii, se asigură realizarea
drepturilor legale ale creditorului. Stabilirea conținutului și
limitelor dreptului de proprietate — cărora li se subsumează
reglementările în cauză — implică în mod necesar o restrângere
a exercițiului său în considerarea drepturilor și intereselor altor
persoane. Departe de a constitui o atingere a dreptului subiectiv
în sine, asemenea reglementări creează condițiile
indispensabile valorificării acestuia.
Ca atare, Curtea apreciază că textele de lege criticate din
Codul de procedură civilă nu numai că nu contravin prevederilor
constituționale și convenționale invocate, ci, dimpotrivă, le dau
expresie într-o manieră specifică, dar indubitabilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 578, 579 și 580 din Codul de procedură civilă, excepție
ridicată de Aurel Roman, Elena Roman și Emanoel Roman în Dosarul nr. 1.405/214/2009 al Judecătoriei Costești.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.015
din 8 iulie 2010

referitoare la excepția de neconstituționalitate a prevederilor art. 318 alin. 1
din Codul de procedură civilă
Pe rol se află soluționarea excepției de neconstituționalitate

Augustin Zegrean

— președinte

Acsinte Gaspar

— judecător

a prevederilor art. 318 alin. 1 din Codul de procedură civilă,

Petre Lăzăroiu

— judecător

excepție ridicată de Cecilia Jabre în Dosarul nr. 4.065/2/2008 al

Mircea Ștefan Minea

— judecător

Curții de Apel București — Secția a VIII-a contencios

Ion Predescu

— judecător

administrativ și fiscal, și de Societatea Comercială ăConcept Ltd” —

Puskás Valentin Zoltán

— judecător

S.R.L. din București în Dosarul nr. 758/45/2007 al Curții de Apel

Tudorel Toader

— judecător

Iași — Secția comercială.

Simona Ricu

— procuror

Ingrid Alina Tudora

— magistrat-asistent

Dezbaterile au avut loc în ședința publică din data de 6 iulie
2010, fiind consemnate în încheierea de la acea dată, când

MONITORUL OFICIAL AL ROMÂNIEI, PARTEA I, Nr. 524/28.VII.2010
Curtea, având nevoie de timp pentru a delibera, a amânat
pronunțarea pentru data de 8 iulie 2010.
C U R T E A,

având în vedere actele și lucrările dosarelor, constată
următoarele:
Prin Încheierea din 26 ianuarie 2009, pronunțată în Dosarul
nr. 4.065/2/2008 și Încheierea din 12 octombrie 2009,
pronunțată în Dosarul nr. 758/45/2007, Curtea de Apel
București — Secția a VIII-a contencios administrativ și
fiscal și, respectiv, Curtea de Apel Iași — Secția comercială
au sesizat Curtea Constituțională cu excepția de
neconstituționalitate a prevederilor art. 318 alin. 1 din Codul
de procedură civilă, excepție ridicată de Cecilia Jabre și
Societatea Comercială ăConcept Ltd” — S.R.L. din București cu
ocazia soluționării unor cauze civile având ca obiect o
contestație în anulare.
În motivarea excepției de neconstituționalitate autorii
acesteia susțin că reglementarea criticată este neconstituțională
în măsura în care partea ce nu a formulat recurs nu ar avea
deschisă calea contestației în anulare, pentru motivul prevăzut
de art. 318 alin. 1 teza a doua din Codul de procedură civilă, în
ipoteza în care recursul părții adverse a fost admis în tot sau în
parte.
Curtea de Apel București — Secția a VIII-a contencios
administrativ și fiscal și Curtea de Apel Iași — Secția
comercială și-au exprimat opinia în sensul că excepția de
neconstituționalitate este neîntemeiată. În acest sens, invocă
jurisprudența în materie a Curții Constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată. În susținerea acestui punct de vedere, invocă
Decizia Curții Constituționale nr. 387/2004.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

15

cărora: ăHotărârile instanțelor de recurs mai pot fi atacate cu
contestație, când dezlegarea dată este rezultatul unei greșeli
materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”
Autorii excepției susțin că prevederile de lege criticate
încalcă dispozițiile constituționale cuprinse în art. 16 privind
egalitatea în fața legii, ale art. 21 privind accesul liber la justiție
și ale art. 53 privind restrângerea exercițiului unor drepturi sau
al unor libertăți.
Examinând excepția de neconstituționalitate, Curtea
constată că s-a mai pronunțat asupra constituționalității textului
de lege criticat, prin raportare la aceleași norme constituționale
ca acelea invocate în prezenta cauză și având motivări similare,
prilej cu care a statuat că prevederile art. 318 alin. 1 din Codul
de procedură civilă nu contravin Legii fundamentale.
În acest sens, prin Decizia nr. 387 din 30 septembrie 2004,
publicată în Monitorul Oficial al României, Partea I, nr. 1.041 din
10 noiembrie 2004, și Decizia nr. 1.551 din 17 noiembrie 2009,
publicată în Monitorul Oficial al României, Partea I, nr. 51 din
22 ianuarie 2010, Curtea a reținut că ăart. 318 alin. 1 din Codul
de procedură civilă reglementează contestația în anulare
specială, care este o cale de atac extraordinară, ce se poate
exercita în cazurile limitativ prevăzute de lege numai împotriva
hotărârilor pronunțate de instanțele de recurs. Așa cum rezultă
în mod univoc din textul de lege criticat, calea procedurală a
contestației în anulare specială poate fi utilizată de părțile care
au participat la soluționarea recursului și este limitată la cazurile
în care dezlegarea dată este rezultatul unei greșeli materiale
sau al omisiunii instanței de a cerceta vreunul dintre motivele
de modificare sau de casare invocate de recurent. În ceea ce
privește obiectul contestației în anulare specială, acesta este
format dintr-o singură categorie de hotărâri, respectiv doar
hotărârile pronunțate de instanțele de recurs”.
De altfel, art. 126 alin. (2) din Constituție, potrivit căruia
competența instanțelor judecătorești și procedura de judecată

C U R T E A,

sunt prevăzute numai prin lege, precum și art. 129, care prevede

examinând încheierile de sesizare, punctele de vedere ale
Guvernului, rapoartele întocmite de judecătorul-raportor, notele
scrise depuse la dosar, susținerile părții prezente, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 318 alin. 1 din Codul de procedură civilă, potrivit

că împotriva hotărârilor judecătorești părțile interesate și
Ministerul Public pot exercita căile de atac, în condițiile legii,
atribuie exclusiv legiuitorului prerogativa stabilirii competenței și
procedurii de judecată, inclusiv a condițiilor de exercitare a căilor
de atac.
Întrucât nu au intervenit elemente noi, de natură să
determine schimbarea jurisprudenței Curții, atât soluția, cât și
considerentele deciziilor menționate sunt valabile și în prezenta
cauză, motiv pentru care propunem respingerea excepției de
neconstituționalitate, ca neîntemeiată.

16

MONITORUL OFICIAL AL ROMÂNIEI, PARTEA I, Nr. 524/28.VII.2010
Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al

art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 318 alin. 1 din Codul de procedură civilă, excepție ridicată
de Cecilia Jabre în Dosarul nr. 4.065/2/2008 al Curții de Apel București — Secția a VIII-a contencios administrativ și fiscal, și de
Societatea Comercială ăConcept Ltd” — S.R.L. din București în Dosarul nr. 758/45/2007 al Curții de Apel Iași — Secția comercială.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 524/28.VII.2010 conține 16 pagini.

Prețul: 3,20 lei

&JUYDGY|445109]
ISSN 1453—4495

