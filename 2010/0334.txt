Anul 178 (XXII) — Nr. 334

PARTEA I

Joi, 20 mai 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 248 din 16 martie 2010 referitoare la excepția de
neconstituționalitate a dispozițiilor art. 91 alin. (1) și
(2), art. 116, art. 119, art. 131 alin. (1), art. 142 alin. (4),
art. 149 alin. (6) și art. 172 alin. (2) din Ordonanța
Guvernului nr. 92/2003 privind Codul de procedură
fiscală ........................................................................

2–3

Decizia nr. 329 din 23 martie 2010 referitoare la excepția de
neconstituționalitate a dispozițiilor art. 103 alin. (8) din
Ordonanța de urgență a Guvernului nr. 195/2002
privind circulația pe drumurile publice ........................

4–6

Decizia nr. 392 din 13 aprilie 2010 referitoare la excepția de
neconstituționalitate a dispozițiilor art. 7 alin. (1) din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ................................................................

6–7

Decizia nr. 394 din 13 aprilie 2010 referitoare la excepția de
neconstituționalitate a dispozițiilor art. 5 alin. 2 lit. c)
din Ordonanța Guvernului nr. 15/1996 privind întărirea
disciplinei financiar-valutare ......................................

7–9

Decizia nr. 399 din 13 aprilie 2010 referitoare la excepția de
neconstituționalitate a prevederilor art. 16 alin. (3) din
Legea partidelor politice nr. 14/2003 ..........................

9–11

Decizia nr. 430 din 15 aprilie 2010 referitoare la excepția de
neconstituționalitate a prevederilor art. 102 alin. (1) și
(2) și ale art. 103 lit. f) din Ordonanța de urgență a
Guvernului nr. 194/2002 privind regimul străinilor în
România ....................................................................

11–13

Decizia nr. 456 din 20 aprilie 2010 referitoare la excepția de
neconstituționalitate a prevederilor art. 494 din Codul
civil ............................................................................

13–14

Decizia nr. 458 din 20 aprilie 2010 referitoare la excepția de
neconstituționalitate a prevederilor art. 40 din Codul
familiei ........................................................................

15–16

2

MONITORUL OFICIAL AL ROMÂNIEI, PARTEA I, Nr. 334/20.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 248
din 16 martie 2010

referitoare la excepția de neconstituționalitate a dispozițiilor art. 91 alin. (1) și (2), art. 116, art. 119,
art. 131 alin. (1), art. 142 alin. (4), art. 149 alin. (6) și art. 172 alin. (2) din Ordonanța Guvernului
nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 91 alin. (1) și (2), art. 116, art. 119, art. 131
alin. (1), art. 142 alin. (4), art. 149 alin. (6) și art. 172 alin. (2) din
Ordonanța Guvernului nr. 92/2003 privind Codul de procedură
fiscală, excepție ridicată de Constantin Grozav în Dosarul
nr. 3.127/306/2009 al Judecătoriei Sibiu.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cererii depuse la dosar de
către partea Direcția Generală a Finanțelor Publice Sibiu prin
care aceasta solicită amânarea cererii și acordarea unui termen
de judecată în vederea pregătirii apărării.
Președintele acordă cuvântul reprezentantului Ministerului
Public cu privire la această cerere.
Reprezentantul Ministerului Public, având în vedere data la
care Curtea Constituțională a fost sesizată cu excepția de
neconstituționalitate, pune concluzii de respingere a cererii de
amânare.
Deliberând, Curtea respinge cererea de acordare a unui nou
termen formulată de partea Direcția Generală a Finanțelor
Publice Sibiu, întrucât consideră că aceasta a beneficiat de timp
suficient de la momentul sesizării Curții cu excepția de
neconstituționalitate pentru a-și pregăti apărarea.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 22 mai 2009, pronunțată în Dosarul
nr. 3.127/306/2009, Judecătoria Sibiu a sesizat Curtea
Constituțională cu excepția de neconstituționalitate a
dispozițiilor art. 91 alin. (1) și (2), art. 116, art. 119, art. 131
alin. (1), art. 142 alin. (4), art. 149 alin. (6) și art. 172 alin. (2)
din Ordonanța Guvernului nr. 92/2003 privind Codul de
procedură fiscală. Excepția a fost ridicată de Constantin
Grozav cu prilejul soluționării unei cauze civile având ca obiect
o contestație la executare.

În motivarea excepției de neconstituționalitate autorul
acesteia susține, în esență, că textele de lege criticate încalcă
dispozițiile Constituției care consacră egalitatea în drepturi a
cetățenilor în fața legii și a autorităților publice, întrucât creează
autorităților o poziție privilegiată în raport cu cetățenii, prin aceea
că beneficiază de termene de prescripție mai lungi, pot pretinde
majorări de întârziere, poprirea înființată de organele fiscale nu
este supusă validării, executarea silită a creanțelor bugetare nu
se perimează, iar dispozițiile privitoare la suspendarea
provizorie a executării silite prin ordonanță președințială nu le
sunt aplicabile.
consideră
că
excepția
de
Judecătoria
Sibiu
neconstituționalitate nu este întemeiată, întrucât dispozițiile
criticate nu instituie un tratament discriminatoriu între autoritățile
de stat și ceilalți justițiabili.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul, invocând jurisprudența în materie a Curții
Constituționale prin Decizia nr. 158/1998, Decizia nr. 202/2007
și Decizia nr. 432/2004, consideră că excepția de
neconstituționalitate nu este întemeiată.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului nu au
comunicat punctele de vedere cu privire la excepția de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 91 alin. (1) și (2), art. 116, art. 119, art. 131
alin. (1), art. 142 alin. (4), art. 149 alin. (6) și art. 172 alin. (2) din
Ordonanța Guvernului nr. 92/2003 privind Codul de procedură
fiscală, republicată în Monitorul Oficial al României, Partea I,
nr. 513 din 31 iulie 2007, cu modificările și completările
ulterioare.
Textele de lege criticate au următoarea redactare:
— Art. 91 alin. (1) și (2): ă(1) Dreptul organului fiscal de a
stabili obligații fiscale se prescrie în termen de 5 ani, cu excepția
cazului în care legea dispune altfel.
(2) Termenul de prescripție a dreptului prevăzut la alin. (1)
începe să curgă de la data de 1 ianuarie a anului următor celui
în care s-a născut creanța fiscală potrivit art. 23, dacă legea nu
dispune altfel.”;

MONITORUL OFICIAL AL ROMÂNIEI, PARTEA I, Nr. 334/20.V.2010
— Art. 116: ă(1) Prin compensare se sting creanțele
administrate de Ministerul Economiei și Finanțelor cu creanțele
debitorului reprezentând sume de rambursat sau de restituit de
la buget, până la concurența celei mai mici sume, când ambele
părți dobândesc reciproc atât calitatea de creditor, cât și pe cea
de debitor, dacă legea nu prevede altfel.
(2) Creanțele fiscale administrate de unitățile administrativteritoriale se sting prin compensarea cu creanțele debitorului
reprezentând sume de restituit de la bugetele locale, până la
concurența celei mai mici sume, când ambele părți dobândesc
reciproc atât calitatea de creditor, cât și pe cea de debitor, dacă
legea nu prevede altfel.
(3) Compensarea se face de organul fiscal competent la
cererea debitorului sau înainte de restituirea ori rambursarea
sumelor cuvenite acestuia, după caz. Dispozițiile art. 115 privind
ordinea stingerii datoriilor sunt aplicabile în mod corespunzător.
(4) Organul fiscal poate efectua compensare din oficiu ori de
câte ori constată existența unor creanțe reciproce, cu excepția
sumelor negative din deconturile de taxă pe valoarea adăugată
fără opțiune de rambursare.
(5) În cazul compensărilor efectuate de organul fiscal
conform alin. (4), creanțele fiscale ale debitorului vor fi
compensate cu obligații datorate aceluiași buget, urmând ca din
diferența rămasă să fie compensate obligațiile datorate altor
bugete, în mod proporțional.
(6) Creanțele fiscale rezultate din raporturi juridice vamale
se compensează cu creanțele debitorului reprezentând sume
de restituit de aceeași natură, în condițiile art. 115. Eventualele
diferențe rămase vor fi compensate cu alte obligații fiscale ale
debitorului, în ordinea prevăzută la alin. (5). Procedura de
compensare va fi stabilită prin ordin al ministrului economiei și
finanțelor.
(7) Pentru celelalte creanțe fiscale, ordinea prevăzută la
alin. (5) se aplică de fiecare autoritate competentă pentru
creanțele fiscale pe care le administrează.
(8) Dispozițiile alin. (5) nu se aplică în cazul creanțelor
bugetelor locale.
(9) Organul competent va înștiința în scris debitorul despre
măsura compensării luate potrivit alin. (3), în termen de 7 zile de
la data efectuării operațiunii.”;
— Art. 119: ă(1) Pentru neachitarea la termenul de scadență
de către debitor a obligațiilor de plată, se datorează după acest
termen majorări de întârziere.
(2) Nu se datorează majorări de întârziere pentru sumele
datorate cu titlu de amenzi de orice fel, obligații fiscale accesorii
stabilite potrivit legii, cheltuieli de executare silită, cheltuieli
judiciare, sumele confiscate, precum și sumele reprezentând
echivalentul în lei al bunurilor și sumelor confiscate care nu sunt
găsite la locul faptei.
(3) Majorările de întârziere se fac venit la bugetul căruia îi
aparține creanța principală.

3

(4) Majorările de întârziere se stabilesc prin decizii întocmite
în condițiile aprobate prin ordin al ministrului economiei și
finanțelor, cu excepția situației prevăzute la art. 142 alin. (6).”;
— Art. 131 alin. (1): ăDreptul de a cere executarea silită a
creanțelor fiscale se prescrie în termen de 5 ani de la data de
1 ianuarie a anului următor celui în care a luat naștere acest
drept.”;
— Art. 142 alin. (4): ăExecutarea silită a creanțelor fiscale nu
se perimează.”;
— Art. 149 alin. (6): ăPoprirea nu este supusă validării.”;
— Art. 172 alin. (2): ăDispozițiile privind suspendarea
provizorie a executării silite prin ordonanță președințială
prevăzute de art. 403 alin. 4 din Codul de procedură civilă nu
sunt aplicabile.”
Autorul excepției consideră că aceste texte de lege sunt
contrare prevederilor art. 16 alin. (1) din Constituție referitoare la
egalitatea cetățenilor în fața legii și a autorităților publice, fără
privilegii sau discriminări.
Examinând excepția de neconstituționalitate, Curtea
constată că aspectele puse în discuție de autorul acesteia au
mai fost examinate și cu alte prilejuri. Astfel, prin Decizia nr. 513
din 8 mai 2008, publicată în Monitorul Oficial al României,
Partea I, nr. 473 din 26 iunie 2008, Curtea a reținut că ăîn cadrul
raporturilor juridice dintre stat, în calitate de creditor, și
contribuabil, în calitate de debitor al obligației fiscale, cele două
părți nu se situează pe poziții de egalitate, între ele existând o
legătură de subordonare în favoarea statului, pe baza unui
regim de drept public, și, prin urmare, nu poate fi vorba de
încălcarea principiului egalității în fața legilor prevăzut de art. 16
din Constituție.”
Prin aceeași decizie, Curtea a reținut și că ăexistența unei
obligații exprese a fiecărui cetățean de a contribui prin impozite
și taxe la cheltuielile publice, prevăzută la art. 56 alin. (1) din
Constituție, și a unei obligații a statului de a proteja interesele
naționale în activitatea financiară, conform art. 135 alin. (2) lit. b)
din Constituție, este justificată de necesitatea asigurării
certitudinii în constituirea ritmică a resurselor financiare ale
statului. Astfel, este în afară de orice îndoială că încasarea
impozitelor și taxelor constituie sursa principală de venituri a
statului, fiind una dintre expresiile cele mai evidente ale apărării
intereselor naționale pe plan financiar. Numai dacă dispune de
aceste resurse bugetare, statul va fi în măsură să își
îndeplinească obligațiile sale față de cetățeni și agenții
economici, care au fost stabilite în art. 135 alin. (2) lit. a) și b) din
Constituție.”
Întrucât nu au intervenit elemente noi, de natură să justifice
reconsiderarea jurisprudenței în materie, soluția și
considerentele deciziei amintite își păstrează valabilitatea și în
prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 91 alin. (1) și (2), art. 116, art. 119, art. 131 alin. (1), art. 142
alin. (4), art. 149 alin. (6) și art. 172 alin. (2) din Ordonanța Guvernului nr. 92/2003 privind Codul de procedură fiscală, excepție
ridicată de Constantin Grozav în Dosarul nr. 3.127/306/2009 al Judecătoriei Sibiu.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

4

MONITORUL OFICIAL AL ROMÂNIEI, PARTEA I, Nr. 334/20.V.2010
CURTEA CONSTITUȚIONALĂ

D E C I Z I A Nr. 329
din 23 martie 2010

referitoare la excepția de neconstituționalitate a dispozițiilor art. 103 alin. (8) din Ordonanța
de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Cristian Victor Popescu Piedone în Dosarul
nr. 2.355/109/2009 al Tribunalului Argeș — Secția civilă, de
Daniel Mihăilă în Dosarul nr. 1.469/109/2009 și de Radu Ionuț
Dorian în Dosarul nr. 2.416/109/2009 ale Curții de Apel Pitești —
Secția comercială și de contencios administrativ și fiscal.
La apelul nominal răspunde avocatul autorului excepției,
lipsă fiind celelalte părți, față de care procedura de citare a fost
legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 8.116D/2009,
nr. 8.185D/2009 și nr. 8.186D/2009, pune în discuție, din oficiu,
problema conexării cauzelor.
Avocatul autorului excepției este de acord cu conexarea
dosarelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 8.186D/2009 și
nr. 8.185D/2009 la Dosarul nr. 8.116D/2009, care a fost primul
înregistrat.
Cauza fiind în stare de judecată, președintele acordă
cuvântul avocatului prezent. Acesta solicită admiterea excepției
de neconstituționalitate, arătând că prin introducerea alin. (8) al
art. 103 din Ordonanța de urgență a Guvernului nr. 195/2002
autoritatea emitentă poate să oprească efectele juridice ale unui
act, ceea ce echivalează cu o imixtiune în activitatea puterii
judecătorești. De asemenea, arată că suspendarea permisului
de conducere în acest caz se bazează pe o prezumție de
vinovăție, fără ca emitentul actului să trebuiască să
demonstreze că acesta a fost obținut cu încălcarea legii.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, arată că textul criticat reglementează o
suspendare legală obligatorie ce intervine atunci când
autoritatea emitentă sesizează instanța de judecată, măsura
administrativă a suspendării având, de altfel, caracter temporar.
În continuare, arată că instanța sesizată analizează temeinicia
ordinului autorității emitente, respectându-se astfel dispozițiile
constituționale invocate de autorul excepției.

C U R T E A,

având în vedere actele și lucrările dosarelor, reține următoarele:
Prin Încheierea din 12 octombrie 2009, pronunțată în Dosarul
nr. 2.355/109/2009, Tribunalul Argeș — Secția civilă a sesizat
Curtea Constituțională pentru soluționarea excepției de
neconstituționalitate a dispozițiilor art. 103 alin. (8) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Cristian
Victor Popescu Piedone.
Prin încheierile din 18 noiembrie 2009, pronunțate în
dosarele nr. 1.469/109/2009 și nr. 2.416/109/2009, Curtea de
Apel Pitești — Secția comercială și de contencios
administrativ și fiscal a sesizat Curtea Constituțională
pentru soluționarea excepției de neconstituționalitate a
dispozițiilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Daniel Mihăilă și Dorian Ionuț
Radu.
În motivarea excepției de neconstituționalitate autorii
acesteia susțin că textul criticat contravine dispozițiilor art. 1,
art. 11, art. 15, art. 16, art. 20, art. 21, art. 25, art. 26, art. 52 și
art. 53 din Constituție. Se susține de către aceștia că
restrângerea dreptului la liberă circulație nu poate fi făcută decât
prin lege, după cum impun dispozițiile art. 53 din Legea
fundamentală, iar nu prin ordonanță de urgență. De asemenea,
se arată că textul criticat ăproduce grave și iremediabile limitări
ale vieții publice și private, în condițiile în care nu s-a produs
nicio dovadă din care să reiasă săvârșirea unei fapte
sancționate de legea penală.”
Tribunalul Argeș — Secția civilă arată că excepția de
neconstituționalitate este neîntemeiată, împotriva ordinului
privind suspendarea exercitării dreptului de a conduce
autovehicule putându-se formula contestație în cadrul căreia
este respectat dreptul la apărare.
Curtea de Apel Pitești — Secția comercială și de
contencios constituțional și fiscal arată că excepția de
neconstituționalitate este neîntemeiată. Având de ales între
protejarea interesului privat al posesorului unui permis de
conducere asupra căruia planează suspiciunea obținerii lui
nelegale și interesul public al cetățenilor de a fi expuși riscului pe
care îl presupune exercitarea dreptului de a conduce de către o
persoană ce ar putea să nu stăpânească abilitățile și
cunoștințele necesare unei astfel de activități, legiuitorul a ales
să-i protejeze pe cei din urmă, făcând tocmai aplicarea textului
constituțional invocat de autorul excepției.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textul de lege criticat nu
îngrădește liberul acces la justiție și dreptul părților la un proces
echitabil și la soluționarea cauzelor într-un termen rezonabil. În
ceea ce privește invocarea prevederilor art. 16 din Constituție,
se arată că această critică nu poate fi reținută, principiul egalității
în fața legii nu exclude, ci, dimpotrivă, presupune un tratament

MONITORUL OFICIAL AL ROMÂNIEI, PARTEA I, Nr. 334/20.V.2010
juridic identic numai în situații egale, iar situațiile în mod obiectiv
diferite justifică, chiar din punct de vedere constituțional, un
tratament juridic diferit.
De asemenea, în ceea ce privește invocarea dispozițiilor
art. 53 din Legea fundamentală, se arată că aceasta nu poate fi
reținută, dispoziția constituțională referindu-se exclusiv la
restrângerea exercițiului unor drepturi sau al unor libertăți
prevăzute de Legea fundamentală.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 103 alin. (8) din Ordonanța de urgență a Guvernului
nr. 195/2002, republicată în Monitorul Oficial al României,
Partea I, nr. 670 din 3 august 2006. Alin.(8) al art. 103 a fost
introdus prin Ordonanța de urgență a Guvernului nr. 9/2009,
publicată în Monitorul Oficial al României, Partea I, nr. 126 din
2 martie 2009. Textul de lege criticat are următorul cuprins: ăÎn
situația în care autoritatea emitentă a permisului de conducere
a sesizat instanța de judecată potrivit art. 114 alin. (1) lit. e),
autoritatea emitentă a permisului de conducere va dispune prin
ordin suspendarea exercitării dreptului de a conduce
autovehicule, suspendare ce operează până la rămânerea
definitivă și irevocabilă a hotărârii judecătorești. În acest caz,
titularul este obligat să se prezinte la unitatea de poliție pe raza
căreia domiciliază, are reședința sau, după caz, rezidența
normală, în termen de 5 zile de la comunicarea ordinului, pentru
a preda permisul de conducere.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 referitoare la statul român, art. 11 referitoare la dreptul
internațional și dreptul intern, art. 15 referitoare la universalitatea
legii, art. 16 referitoare la egalitatea în drepturi, art. 20 referitoare
la tratatele internaționale privind drepturile omului, art. 21
referitoare la accesul liber la justiție, art. 25 referitoare la libera
circulație, art. 26 referitoare la viața intimă, familială și privată,
art. 52 referitoare la dreptul persoanei vătămate de o autoritate
publică să obțină recunoașterea dreptului pretins sau a
interesului legitim, anularea actului și repararea pagubei și
art. 53 referitoare la restrângerea exercițiului unor drepturi sau
al unor libertăți.
Examinând excepția de neconstituționalitate, referitor la
invocarea încălcării dispozițiilor art. 53 din Constituție, Curtea
observă că domeniul de aplicare al acestui text constituțional
este circumscris restrângerii exercițiului unor drepturi sau al unor
libertăți prevăzute de Legea fundamentală, iar nu restrângerii
exercițiului oricărui drept subiectiv, chiar dacă el izvorăște
dintr-un act normativ. Textul de lege criticat nu restrânge drepturi
sau libertăți constituționale, ci stabilește posibilitatea autorității
emitente a permisului de conducere de a dispune, prin ordin,
suspendarea exercitării dreptului de a conduce autovehicule,
atunci când această autoritate a sesizat instanța de judecată în
vederea anulării permisului de conducere obținut cu
nerespectarea prevederilor legale.

5

Pe de altă parte, este de observat că alin. (1) al art. 53
prevede, între alte situații, că exercițiul unor drepturi poate fi
restrâns și pentru apărarea ordinii publice, a drepturilor și a
libertăților cetățenilor.
Astfel, între exercitarea dreptului de a conduce autovehicule
de către unele persoane pentru care există indicii privind
dobândirea permisului de conducere fără a fi absolvit un curs
de pregătire sau fără parcurgerea etapelor de examinare
teoretică și practică ori prin susținerea formală a acestora și
ocrotirea interesului general, care se identifică în acest caz cu
necesitatea menținerii siguranței circulației pe drumurile publice,
legiuitorul a înțeles să dea prioritate celui din urmă.
De altfel, măsura propusă de textul de lege criticat este una
temporară, ce operează până la rămânerea definitivă și
irevocabilă a hotărârii judecătorești prin care se dispune
anularea permisului de conducere. În cazul în care instanța de
judecată constată că nu poate dispune anularea permisului de
conducere, acesta fiind obținut cu respectarea normelor legale,
va respinge cererea introdusă de autoritatea emitentă a
permisului de conducere, urmând ca aceasta din urmă să facă
aplicarea art. 113 din Ordonanța de urgență a Guvernului
nr. 195/2002 și să dispună restituirea permisului de conducere
titularului.
În ceea ce privește invocarea dispozițiilor art. 25 din Legea
fundamentală, referitoare la libera circulație a persoanelor, prin
Decizia nr. 982 din 25 iunie 2009, publicată în Monitorul Oficial
al României, Partea I, nr. 521 din 29 iulie 2009, Curtea a statuat
că dreptul la liberă circulație vizează libertatea de mișcare a
cetățeanului, textul constituțional reglementând ambele aspecte
care formează acest drept fundamental, și anume: libera
circulație pe teritoriul României și libera circulație în afara
teritoriului țării. Dreptul la libera circulație, astfel cum este
reglementat de Constituție, prin receptarea sa din Pactul
internațional privitor la drepturile civile și politice, nu include și
dreptul de a conduce autovehicule, respectiv de a deține un
permis de conducere auto în acest scop, prevederile
constituționale nefăcând referire și la mijloacele de transport prin
care se realizează libera circulație. Ca urmare, fiecare cetățean
poate folosi mijloacele de transport pe care le consideră potrivite
(rutiere, feroviare, aeriene, fluviale, navale, mijloace de transport
în comun sau personale), cu respectarea însă a regulilor impuse
prin actele normative care reglementează utilizarea acestora.
Stabilirea unor astfel de reguli referitoare la circulația pe
drumurile publice, inclusiv în ceea ce privește reținerea
permisului de conducere, respectiv suspendarea exercitării
dreptului de a conduce autovehicule (...) nu este de natură să
încalce, pentru motivele arătate, dreptul fundamental
reglementat de art. 25 din Constituție.
În ceea ce privește critica autorului excepției referitoare la
invocarea prevederilor art. 21 și ale art. 52 din Constituție,
Curtea constată că aceasta este neîntemeiată, potrivit Legii
contenciosului administrativ nr. 554/2004, cel interesat, inclusiv
autorul excepției, se poate adresa instanței de contencios
administrativ competente pentru a solicita anularea în tot sau în
parte a actului, repararea pagubei cauzate și, eventual, reparații
pentru daune morale.
Față de invocarea prevederilor art. 11 și 20 din Constituție,
Curtea observă că autorul excepției nu a indicat dispozițiile
internaționale considerate a fi încălcate de art. 103 alin. (8) din
Ordonanța de urgență a Guvernului nr. 195/2002 privind
circulația pe drumurile publice, astfel că nu poate fi reținută nici
această critică de neconstituționalitate.
De asemenea, în ceea ce privește invocarea de către autorul
excepției a prevederilor art. 1, art. 15 și art. 26 din Constituție,
Curtea reține că aceste dispoziții constituționale nu au relevanță
în cauza dedusă controlului.

6

MONITORUL OFICIAL AL ROMÂNIEI, PARTEA I, Nr. 334/20.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 103 alin. (8) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Cristian Victor Popescu Piedone în Dosarul nr. 2.355/109/2009
al Tribunalului Argeș — Secția civilă, de Daniel Mihăilă în Dosarul nr. 1.469/109/2009 și de Radu Ionuț Dorian în Dosarul
nr. 2.416/109/2009 ale Curții de Apel Pitești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 392
din 13 aprilie 2010

referitoare la excepția de neconstituționalitate a dispozițiilor art. 7 alin. (1) din Ordonanța
de urgență a Guvernului nr. 119/2007 privind măsurile pentru combaterea întârzierii executării
obligațiilor de plată rezultate din contracte comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, excepție ridicată de Societatea Comercială ăFarm
Iedera” — S.R.L. din Ocna Sibiului în Dosarul nr. 1.171/85/2009
al Tribunalului Sibiu — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este neîntemeiată, invocând în acest sens jurisprudența
Curții Constituționale.

Constituțională cu excepția de neconstituționalitate a
dispozițiilor art. 7 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Societatea
Comercială ăFarm Iedera” — S.R.L. din Ocna Sibiului într-o
cauză având ca obiect emiterea unei ordonanțe de plată.
În motivarea excepției de neconstituționalitate se susține
că, prin efectul textului legal criticat, judecătorul cauzei este
obligat să se antepronunțe și să impună în sarcina părții plata
unor creanțe înainte de a efectua orice verificare.
Tribunalul Sibiu — Secția comercială și de contencios
administrativ consideră că excepția de neconstituționalitate
formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 17 septembrie 2009, pronunțată în
Dosarul nr. 1.171/85/2009, Tribunalul Sibiu — Secția
comercială și de contencios administrativ a sesizat Curtea

examinând încheierea de sesizare, raportul întocmit de
judecătorul-raportor, punctul de vedere al Guvernului, notele
scrise depuse, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 334/20.V.2010
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 7 alin. (1) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, care au următorul cuprins:
ă(1) Pentru soluționarea cererii, judecătorul dispune citarea
părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”
Textul constituțional invocat în susținerea excepției este cel
al art. 124 alin. (2) privind înfăptuirea justiției.
Examinând excepția de neconstituționalitate ridicată, Curtea
constată următoarele:

7

Prin Decizia nr. 1.001 din 7 octombrie 2008, publicată în
Monitorul Oficial al României, Partea I, nr. 774 din 18 noiembrie
2008, și Decizia nr. 1.130 din 10 septembrie 2009, publicată în
Monitorul Oficial al României, Partea I, nr. 701 din 19 octombrie
2009, Curtea, în raport cu critici similare de neconstituționalitate,
a stabilit că ăprevederea de lege criticată este în sensul aplicării
rolului activ al judecătorului, care, la soluționarea pricinilor în
primă instanță, are obligația de a încerca împăcarea părților.
Faptul că, potrivit aceluiași text de lege, judecătorul citează
părțile pentru explicații și lămuriri și stăruie în efectuarea plății
sumei datorate nu înseamnă că acesta se antepronunță,
întrucât hotărârea se va da numai după ce judecătorul va
analiza toate probele aflate la dosar, inclusiv cele propuse de
debitor. Mai mult, art. 10 din actul normativ criticat dispune că
ordonanța de plată se va emite numai în urma verificării cererii
pe baza înscrisurilor depuse, a declarațiilor părților, precum și a
celorlalte probe administrate, instanța constatând că cererea
este întemeiată”.
Soluția și considerentele deciziilor menționate sunt aplicabile
și în cauza de față, deoarece nu au intervenit elemente noi de
natură să determine reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 7 alin. (1) din Ordonanța de urgență a
Guvernului nr. 119/2007 privind măsurile pentru combaterea întârzierii executării obligațiilor de plată rezultate din contracte
comerciale, excepție ridicată de Societatea Comercială ăFarm Iedera” — S.R.L. din Ocna Sibiului în Dosarul nr. 1.171/85/2009 al
Tribunalului Sibiu — Secția comercială și de contencios administrativ.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 394
din 13 aprilie 2010

referitoare la excepția de neconstituționalitate a dispozițiilor art. 5 alin. 2 lit. c) din Ordonanța
Guvernului nr. 15/1996 privind întărirea disciplinei financiar-valutare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 5 lit. c) din Ordonanța Guvernului nr. 15/1996
privind întărirea disciplinei financiar-valutare, excepție ridicată
de Societatea Comercială ăTotal” — S.R.L. Reșița în Dosarul
nr. 2.369/290/2008 al Tribunalului Caraș-Severin — Secția
comercială și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este neîntemeiată, invocând în acest sens jurisprudența
Curții Constituționale. Totodată, se arată că textul legal criticat

8

MONITORUL OFICIAL AL ROMÂNIEI, PARTEA I, Nr. 334/20.V.2010

protejează interese de ordin general, și anume evitarea evaziunii
fiscale.
C U R T E A,

având în vedere actele și lucrările dosarului, constată
următoarele:
Prin Încheierea din 16 septembrie 2009, pronunțată în
Dosarul nr. 2.369/290/2008, Tribunalul Caraș-Severin —
Secția comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 5 lit. c) din
Ordonanța Guvernului nr. 15/1996 privind întărirea
disciplinei financiar-valutare, excepție ridicată de Societatea
Comercială ăTotal” — S.R.L. Reșița într-o cauză având ca obiect
soluționarea recursului formulat împotriva sentinței prin care a
fost respinsă plângerea autorului excepției cu privire la un
proces-verbal de constatare și sancționare a contravenției
prevăzute de art. 5 alin. 2 lit. c) din Ordonanța Guvernului
nr. 15/1996.
În motivarea excepției de neconstituționalitate se susține
că textul legal criticat impune o restricție nejustificată accesului
liber al persoanei la o activitate economică și la liberă inițiativă.
Se ajunge la situația ca persoana juridică în cauză să nu mai
poată dispune în mod liber de bunurile sale. Totodată, se
apreciază că, prin stabilirea unui plafon maxim al plăților în
numerar pe care le pot efectua persoanele juridice și prin
sancționarea cu amenzi disproporționat de mari a depășirii
acestui plafon se acționează în folosul băncilor și al statului,
încălcându-se principiul egalității în drepturi. În urma acestei
discriminări, băncile câștigă, iar agenții economici pierd.
Totodată, această reglementare legală împiedică exercitarea
activității economice și libera inițiativă, reprimându-se voința
agentului economic de a-și stinge obligațiile și de a-și încasa
creanțele în modul pe care îl consideră cel mai potrivit.
Tribunalul Caraș-Severin — Secția comercială și de
contencios administrativ și fiscal consideră că excepția de
neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Guvernului, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum rezultă
din încheierea de sesizare a Curții Constituționale, îl constituie
dispozițiile art. 5 lit. c) din Ordonanța Guvernului nr. 15/1996
privind întărirea disciplinei financiar-valutare, publicată în
Monitorul Oficial al României, Partea I, nr. 24 din 31 ianuarie
1996. În realitate, astfel cum rezultă din motivarea excepției,
aceasta se referă la art. 5 alin. 2 lit. c) din Ordonanța Guvernului
nr. 15/1996, text asupra căruia Curtea, potrivit jurisprudenței
sale, urmează să se pronunțe prin prezenta decizie. Art. 5
alin. 2 lit. c) are următorul cuprins:

ăPrin excepție de la prevederile alineatului precedent
persoanele juridice pot efectua plăți în numerar în următoarele
cazuri: [...]
c) plăți către persoane juridice în limita unui plafon zilnic
maxim de 100.000.000 lei, plățile către o singură persoană
juridică fiind admise în limita unui plafon zilnic în sumă de
50.000.000 lei. Sunt interzise plățile fragmentate în numerar
către furnizorii de bunuri și servicii, pentru facturile a căror
valoare este mai mare de 50.000.000 lei. Se admit plăți către o
singură persoană juridică în limita unui plafon zilnic în numerar
în sumă de 100.000.000 lei, în cazul plăților către rețelele de
magazine de tipul Cash & Carry, care sunt organizate și
funcționează în baza legislației în vigoare. Sunt interzise plățile
fragmentate în numerar către astfel de magazine, pentru
facturile a căror valoare este mai mare de 100.000.000 lei.”
Textele constituționale invocate în susținerea excepției sunt
cele ale art. 16 alin. (1) privind egalitatea în drepturi, ale art. 44
alin. (2) teza întâi privind dreptul de proprietate privată, art. 45
privind libertatea economică, art. 53 privind restrângerea
exercițiului unor drepturi sau al unor libertăți și ale art. 135
alin. (1) și alin. (2) lit. a) privind economia.
Examinând excepția de neconstituționalitate ridicată, Curtea
constată următoarele:
Prin mai multe decizii, spre exemplu, Decizia nr. 1.067 din
14 octombrie 2008, publicată în Monitorul Oficial al României,
Partea I, nr. 730 din 28 octombrie 2008, și Decizia nr. 415 din
3 mai 2007, publicată în Monitorul Oficial al României, Partea I,
nr. 391 din 11 iunie 2007, Curtea a constatat constituționalitatea
textului supus controlului de constituționalitate prin raportare la
argumente similare.
Astfel, Curtea a statuat că dispozițiile de lege criticate se
aplică în mod egal tuturor persoanelor juridice care efectuează
plăți și încasări în numerar, fără privilegii și fără discriminări.
Băncile, ca mijlocitori de plăți și încasări între agenți economici,
nu se află în aceeași situație cu celelalte persoane juridice, iar
comisionul reprezintă o plată pentru serviciile efectuate. În ceea
ce privește pretinsa poziție privilegiată a statului, s-a reținut că
art. 5 alin. 2 lit. c) din Ordonanța Guvernului nr. 15/1996 nu
creează o situație privilegiată pentru stat, ci asigură îndeplinirea
obligațiilor constituționale ce revin acestuia.
De asemenea, Curtea a stabilit că, potrivit prevederilor art. 45
din Constituție, accesul persoanei la o activitate economică și
libera inițiativă pot fi exercitate numai în condițiile legii. Or,
dispozițiile legale supuse controlului de constituționalitate nu
îngrădesc în niciun fel exercițiul dreptului de acces la o activitate
economică și nici al liberei inițiative, reglementând doar condițiile
în care pot fi efectuate plățile și încasările în numerar.
În fine, Curtea a reținut că dreptul de proprietate, așa cum
este consacrat de dispozițiile art. 44 alin. (1) din Constituție, nu
este un drept absolut, limitele și conținutul dreptului de
proprietate fiind stabilite prin lege. Astfel, legiuitorul ordinar este
competent să stabilească cadrul juridic pentru exercitarea
atributelor dreptului de proprietate, în accepțiunea principială
conferită de Constituție, în așa fel încât să nu vină în coliziune
cu interesele generale sau cu interesele particulare legitime ale
altor subiecte de drept, instituind astfel niște limitări rezonabile
în valorificarea acestuia ca drept subiectiv garantat. Prevederile
de lege criticate nu fac decât să dea expresie acestui text din
Constituție, stabilind cadrul exercitării dreptului de proprietate în
acord cu necesitatea stabilirii unei ordini în operațiunile
financiare desfășurate de către persoanele juridice, a căror
monitorizare facilitează evidența circulației monetare, între
altele, și pentru a preveni eventualele acte de evaziune fiscală.
Întrucât în cauza de față nu au intervenit elemente noi, de
natură să determine reconsiderarea jurisprudenței Curții
Constituționale, considerentele și soluția deciziilor amintite își
păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 334/20.V.2010

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 5 alin. 2 lit. c) din Ordonanța Guvernului
nr. 15/1996 privind întărirea disciplinei financiar-valutare, excepție ridicată de Societatea Comercială ăTotal” — S.R.L. Reșița în
Dosarul nr. 2.369/290/2008 al Tribunalului Caraș-Severin — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 399
din 13 aprilie 2010

referitoare la excepția de neconstituționalitate a prevederilor art. 16 alin. (3)
din Legea partidelor politice nr. 14/2003
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 16 alin. (3) din Legea partidelor politice
nr. 14/2003, excepție ridicată de Dorina Inoan, Nicolae Sorin
Inoan, Niculina-Aurelia Rad, Gheorghe Pop, Simion Cenean,
Lucian Poptean, Gavril Berciu și Cornel Tepar în Dosarul
nr. 4.025/117/2008 al Curții de Apel Cluj — Secția comercială,
de contencios administrativ și fiscal, care formează obiectul
Dosarului nr. 7.931D/2009 al Curții Constituționale.
La apelul nominal răspunde domnul Gheorghe Pop. Se
constată lipsa celorlalte părți, față de care procedura de citare a
fost legal îndeplinită.
Curtea dispune a se face apelul și în dosarele
nr. 8.013D/2009, nr. 8.443D/2009, nr. 8.444D/2009 și
nr. 8.445D/2009, având ca obiect aceeași excepție de
neconstituționalitate.

La apelul nominal răspunde domnul Ion Toșu Vînturiș, parte
în Dosarul nr. 8.013D/2009. Se constată lipsa celorlalte părți,
față de care procedura de citare a fost legal îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Părțile prezente și reprezentantul Ministerului Public sunt de
acord cu propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 8.013D/2009,
nr. 8.443D/2009, nr. 8.444D/2009 și nr. 8.445D/2009 la Dosarul
nr. 7.931D/2009, care a fost primul înregistrat.
Cauza fiind în stare de judecată, președintele Curții acordă
cuvântul părților prezente. Acestea solicită admiterea excepției
de neconstituționalitate, învederând împrejurările concrete în
care a avut loc excluderea lor din partidele ai căror membri au
fost.
Reprezentantul Ministerului Public pune concluzii de
respingere a excepției ca neîntemeiată, invocând deciziile prin
care Curtea Constituțională a constatat conformitatea textului
de lege criticat cu prevederile Legii fundamentale.
C U R T E A,

având în vedere actele și lucrările dosarelor, reține următoarele:
Prin încheierile din 12 octombrie 2009, 22 octombrie 2009 și
8 decembrie 2009, pronunțate de Curtea de Apel Cluj — Secția
comercială, de contencios administrativ și fiscal în Dosarul
nr. 4.025/117/2008, de Curtea de Apel București — Secția a VIII-a
contencios administrativ și fiscal în Dosarul nr. 1.549/292/2008
și de Tribunalul Olt — Secția comercială și de contencios

10

MONITORUL OFICIAL AL ROMÂNIEI, PARTEA I, Nr. 334/20.V.2010

administrativ în dosarele nr. 3.242/104/2009, nr. 3.199/104/2009
și nr. 3.243/104/2009, Curtea Constituțională a fost sesizată cu
soluționarea excepției de neconstituționalitate a dispozițiilor
art. 16 alin. (3) din Legea partidelor politice nr. 14/2003.
Excepțiile au fost ridicate de Dorina Inoan, Nicolae Sorin
Inoan, Niculina-Aurelia Rad, Gheorghe Pop, Simion Cenean,
Lucian Poptean, Gavril Berciu și Cornel Tepar, de Curtea de
Apel București — Secția a VIII-a contencios administrativ și
fiscal, din oficiu, și de Dănuț Ghiță, Marilena Nuță și Valerică
Ionescu în cauze având ca obiect anularea unor hotărâri de
excludere din diverse partide politice.
În motivările excepției de neconstituționalitate autorii
acesteia susțin, în esență, că textul de lege criticat neagă dreptul
de acces liber la justiție persoanei vătămate în drepturile sale
printr-o decizie nelegală de neacceptare sau de excludere din
partid. Arată că singura posibilitate pe care o are la îndemână o
astfel de persoană este de a se adresa organului din cadrul
partidului învestit cu atribuții jurisdicționale, a cărui decizie nu
poate fi supusă controlului instanțelor de judecată.
Curtea de Apel Cluj — Secția comercială, de contencios
administrativ și fiscal consideră că prevederile art. 16 alin. (3)
din Legea partidelor politice nr. 14/2003 sunt neconstituționale
prin raportare la dispozițiile art. 21 din Constituție, ăîn măsura în
care se interpretează că această normă împiedică accesul la
justiție atunci când se are în vedere analizarea modului în care,
din punct de vedere formal, au fost respectate cerințele și
prevederile formale statutare ale partidului cu privire la
dobândirea sau pierderea calității de membru al respectivului
partid politic”. În acest sens, precizează, în esență, că este
adevărat că partidele politice se constituie și își desfășoară
activitatea potrivit legii, dar această lege nu trebuie să încalce,
la rândul ei, alte dispoziții din Constituție și nici statul de drept și
democrația constituțională.
Curtea de Apel București — Secția a VIII-a contencios
administrativ și fiscal consideră că art. 16 alin. (3) din Legea
partidelor politice nr. 14/2003 este neconstituțional, întrucât lasă
doar la latitudinea organelor interne ale partidului posibilitatea
de a hotărî excluderea din partid a unui membru, cu consecința
imposibilității pentru acesta de a ocupa o funcție electivă în
organele locale, instituindu-se o condiție în plus față de cele
cuprinse în dispozițiile constituționale, în ceea ce privește
dreptul cetățeanului de a fi ales. Susține că excluderea din partid
a unui membru, în mod unilateral, de către ceilalți membri, fără
posibilitatea ca acesta să se poată apăra în fața unui organism
independent, contravine scopului pentru care se prevede o
asociere a cetățenilor într-un partid politic.
Tribunalul Olt — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului consideră că textul de lege criticat este
constituțional, întrucât răspunderea juridică în materie nu este
reglementată de norme de drept comun, ci prin norme proprii
statutului partidului, astfel încât instanțele de judecată nu sunt
competente să exercite funcția de înfăptuire a justiției pentru
acte de încălcare a disciplinei interne.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând actele de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente și concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 16 alin. (3) din Legea partidelor politice
nr. 14/2003, publicată în Monitorul Oficial al României, Partea I,
nr. 25 din 17 ianuarie 2003, care au următorul cuprins:
— Art. 16 alin. (3): ăDobândirea sau pierderea calității de
membru al unui partid politic este supusă numai jurisdicției
interne a partidului respectiv, potrivit statutului partidului.”
În opinia autorilor excepției de neconstituționalitate, textul de
lege criticat contravine următoarelor dispoziții din Constituție:
art. 21 alin. (1) și (2) privind accesul liber la justiție, art. 37
referitor la dreptul de a fi ales, art. 40 care garantează dreptul de
asociere, art. 52 referitor la dreptul persoanei vătămate de o
autoritate publică și art. 53 care statuează cu privire la
restrângerea exercițiului unor drepturi sau al unor libertăți.
Examinând excepția de neconstituționalitate, Curtea observă
că textul de lege criticat a mai fost supus controlului de
constituționalitate. Prin mai multe decizii, de exemplu prin
Decizia nr. 197 din 4 martie 2010, publicată în Monitorul Oficial
al României, Partea I, nr. 209 din 2 aprilie 2010, instanța de
contencios constituțional a reținut conformitatea prevederilor art. 16
alin. (3) din Legea partidelor politice nr. 14/2003 cu dispozițiile
Legii fundamentale invocate și în motivarea excepției ce face
obiectul prezentelor cauze conexate. Cu acel prilej, Curtea a
observat că partidele politice sunt grupări asociative care
funcționează pe baza statutelor proprii, care conțin reguli create
și acceptate de membrii lor, și a statuat că instanțele
judecătorești nu sunt legitimate să exercite funcția de înfăptuire
a justiției în ceea ce privește actele de încălcare a disciplinei
interne din cadrul partidelor politice, deoarece răspunderea în
materie nu este reglementată prin norme juridice de drept
comun, ci prin norme de etică și deontologie proprii, pe care
membrii acestora s-au angajat să le respecte încă din momentul
în care, în mod liber consimțit, au aderat la acest tip de asociații
cu caracter politic.
Întrucât nu au fost relevate elemente de noutate, se justifică
menținerea jurisprudenței în materie a Curții Constituționale.

MONITORUL OFICIAL AL ROMÂNIEI, PARTEA I, Nr. 334/20.V.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (3) din Legea partidelor politice nr. 14/2003, excepție
ridicată de Dorina Inoan, Nicolae Sorin Inoan, Niculina-Aurelia Rad, Gheorghe Pop, Simion Cenean, Lucian Poptean, Gavril Berciu
și Cornel Tepar în Dosarul nr. 4.025/117/2008 al Curții de Apel Cluj — Secția comercială, de contencios administrativ și fiscal, din
oficiu de Curtea de Apel București — Secția a VIII-a contencios administrativ și fiscal în Dosarul său nr. 1.549/292/2008 și de
Dănuț Ghiță, Marilena Nuță și Valerică Ionescu în dosarele nr. 3.242/104/2009, nr. 3.199/104/2009 și, respectiv, nr. 3.243/104/2009
ale Tribunalului Olt — Secția comercială și de contencios administrativ.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 430
din 15 aprilie 2010

referitoare la excepția de neconstituționalitate a prevederilor art. 102 alin. (1) și (2) și ale art. 103
lit. f) din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 102 alin. (1) și (2) și ale art. 103 lit. f) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Zhao Jufeng în
Dosarul nr. 2.317/2/2009 al Curții de Apel București — Secția
a VIII-a contencios administrativ și fiscal, care formează obiectul
Dosarului nr. 6.826D/2009 al Curții Constituționale.
Curtea dispune a se face apelul și în dosarele
nr. 7.265D/2009 și nr. 7.266D/2009, având ca obiect excepția
de neconstituționalitate a prevederilor art. 102 alin. (1) și (2) din
Ordonanța de urgență a Guvernului nr. 194/2002, respectiv a
dispozițiilor art. 102 alin. (1) și (2) și art. 103 lit. f) din aceeași

ordonanță de urgență a Guvernului, ridicată de Chen Rugen și
Wang Haisen în dosarele nr. 2.127/2/2009 și nr. 2.362/2/2009
ale Curții de Apel București — Secția a VIII-a contencios
administrativ și fiscal.
La apelul nominal răspund Zhao Jufeng și Chen Rugen,
autori ai excepției de neconstituționalitate ce formează obiectul
d o s a r e l o r C u r ț i i C o n s t i t u ț i o n a l e n r. 6 . 8 2 6 D / 2 0 0 9 ș i
n r. 7.265D/2009, însoțiți de domnul Ioan Budura, interpret
autorizat de limba chineză. Se constată lipsa celuilalt autor al
excepției și a părții Oficiul Român pentru Imigrări, față de care
procedura de citare a fost legal îndeplinită.
Magistratul-asistent învederează Curții că toate aceste
dosare se află la al doilea termen de judecată.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Autorii prezenți și reprezentantul Ministerului Public sunt de
acord cu propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 7.265D/2009 și
nr. 7.266D/2009 la Dosarul nr. 6.826D/2009, care a fost primul
înregistrat.
Cauza fiind în stare de judecată, președintele Curții acordă
cuvântul autorilor prezenți. Aceștia descriu împrejurările

12

MONITORUL OFICIAL AL ROMÂNIEI, PARTEA I, Nr. 334/20.V.2010

personale care justifică solicitările lor de a rămâne pe teritoriul
României.
Reprezentantul Ministerului Public pune concluzii de
respingere a excepției ca neîntemeiată, precizând că
prevederile de lege criticate au ca scop protejarea vieții de
familie, astfel că nu contravin prevederilor constituționale și
convenționale invocate de autorii excepției.
C U R T E A,

având în vedere actele și lucrările dosarelor, reține următoarele:
Prin încheierile din 27 mai 2009, 13 mai 2009 și 10 iunie
2009, pronunțate în dosarele nr. 2.317/2/2009, nr. 2.127/2/2009
și, respectiv, nr. 2.362/2/2009, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu soluționarea excepției de
neconstituționalitate a dispozițiilor art. 102 alin. (1) și (2) și
ale art. 103 lit. f) din Ordonanța de urgență a Guvernului
nr. 194/2002 privind regimul străinilor în România.
Excepțiile au fost ridicate de Zhao Jufeng, Chen Rugen și
Wang Haisen în cauze având ca obiect soluționarea cererilor de
acordare a regimului tolerării șederii acesteia pe teritoriul
României sau de prelungire a acestuia.
În motivările excepției de neconstituționalitate se susține,
în esență, că textele de lege criticate nu menționează explicit
motivul vieții de familie ca motiv de acordare a regimului tolerării,
iar noțiunile ămotive obiective” și ăîmprejurări independente de
voința străinului, imprevizibile și de neînlăturat” sunt prea vagi și
imprecise. Or, potrivit jurisprudenței Curții Europene a
Drepturilor Omului, legea trebuie să indice cu suficientă claritate
limitele și modalitățile de exercitare a marjei de apreciere
acordate autorităților.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate nu
este întemeiată, reiterând argumentele reținute de Curtea
Constituțională în jurisprudența sa în materie.
Avocatul Poporului consideră că prevederile de lege
criticate sunt constituționale, întrucât tolerarea rămânerii pe
teritoriul României a străinilor care nu au drept de ședere este
o măsură legală, care nu impietează exercitarea dreptului
persoanei la respectarea vieții private și de familie.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând actele de sesizare, punctele de vedere ale
Guvernului și Avocatului Poporului, rapoartele întocmite de

judecătorul-raportor, susținerile autorilor prezenți, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 102 alin. (1) și (2) și ale art. 103 lit. f) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 421 din 5 iunie 2008, care au următorul
conținut:
— Art. 102 alin. (1) și (2): ă(1) Tolerarea rămânerii pe teritoriul
României, denumită în continuare tolerare, reprezintă
permisiunea de a rămâne pe teritoriul țării acordată de Oficiul
Român pentru Imigrări străinilor care nu au dreptul de ședere
și, din motive obiective, nu părăsesc teritoriul României.
(2) Prin motive obiective, în sensul prezentei ordonanțe de
urgență, se înțelege acele împrejurări independente de voința
străinului, imprevizibile și care nu pot fi înlăturate, datorită cărora
străinul nu poate părăsi teritoriul României.”;
— Art. 103 lit. f): ăStrăinii prevăzuți la art. 102 alin. (1) pot fi
tolerați în următoarele situații: (...)
f) atunci când Oficiul Român pentru Imigrări constată că
aceștia se află în imposibilitatea de a părăsi temporar România
din alte motive obiective.”
În opinia autorilor excepției de neconstituționalitate, textele
de lege criticate contravin dispozițiilor art. 26 alin. (1) din
Constituție și celor ale art. 8 din Convenția pentru apărarea
drepturilor omului și a libertăților fundamentale, care garantează
dreptul la viață familială și privată.
Examinând excepția de neconstituționalitate, Curtea observă
că a mai examinat constituționalitatea prevederilor de lege
supuse controlului de constituționalitate prin prisma acelorași
critici de neconstituționalitate ca și cele formulate în prezentele
cauze conexate și prin raportare la aceleași texte constituționale
și convenționale. Prin mai multe decizii, instanța de contencios
constituțional a statuat că acestea nu contravin prevederilor
constituționale și convenționale invocate în motivarea
excepțiilor. Dintre cele mai recente decizii pronunțate în acest
sens poate fi menționată Decizia nr. 75 din 21 ianuarie 2010,
publicată în Monitorul Oficial al României, Partea I, nr. 122 din
23 februarie 2010, sau Decizia nr. 112 din 9 februarie 2010,
publicată în Monitorul Oficial al României, Partea I, nr. 149 din
8 martie 2010.
Întrucât nu au intervenit elemente noi, de natură să justifice
reconsiderarea acestei jurisprudențe, soluțiile și considerentele
deciziilor amintite își păstrează valabilitatea și în prezenta
cauză.

MONITORUL OFICIAL AL ROMÂNIEI, PARTEA I, Nr. 334/20.V.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 102 alin. (1) și (2) și ale art. 103 lit. f) din Ordonanța de
urgență a Guvernului nr. 194/2002 privind regimul străinilor în România, excepție ridicată de Zhao Jufeng, Chen Rugen și Wang
Haisen în dosarele nr. 2.317/2/2009, nr. 2.127/2/2009 și, respectiv, nr. 2.362/2/2009 ale Curții de Apel București — Secția a VIII-a
contencios administrativ și fiscal.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 456
din 20 aprilie 2010

referitoare la excepția de neconstituționalitate a prevederilor art. 494 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 494 din Codul civil, excepție ridicată de Radu
Stancu și Vasilica Stancu în Dosarul nr. 102/311/2009 al
Judecătoriei Slatina.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că nu există motive pentru ca instanța de contencios
constituțional să reconsidere jurisprudența în materie a acesteia.
C U R T E A,

având în vedere actele și lucrările dosarului, constată
următoarele:

Prin Încheierea din 1 iulie 2009, pronunțată în Dosarul
nr. 102/311/2009, Judecătoria Slatina a sesizat Curtea
Constituțională cu excepția de neconstituționalitate a
prevederilor art. 494 alin. 1, 2 și 3 din Codul civil.
Excepția de neconstituționalitate a fost ridicată de Radu
Stancu și Vasilica Stancu într-o cauză civilă ce are ca obiect
obligația de a face.
În motivarea excepției de neconstituționalitate autorii
acesteia susțin, în esență, că prevederile criticate sunt
discriminatorii, în condițiile în care instituie un regim distinct,
incluzând drepturi și despăgubiri diferite, în cazul constructorului
de bună-credință față de constructorul de rea-credință. Totodată,
consideră că art. 494 din Codul civil contravine atât principiului
ocrotirii în mod egal a proprietății, cât și principiului inviolabilității
proprietății private, în condițiile în care, pe de o parte,
proprietarul construcției edificate, chiar cu rea-credință, pe
terenul altuia, poate fi obligat la ridicarea acesteia fără a
beneficia de despăgubiri pentru valoarea corespunzătoare a
construcției, pe de altă parte, fiind afectată însăși substanța
proprietății private a constructorului de rea-credință.
Judecătoria Slatina apreciază că excepția de
neconstituționalitate este neîntemeiată, prevederile art. 494 din
Codul civil nefiind contrare dispozițiilor constituționale invocate,
atâta vreme cât titularul dreptului de proprietate asupra terenului
devine proprietar al construcției, iar constructorul dobândește
un drept de creanță, potrivit principiului îmbogățirii fără just
temei, iar nu un drept real, respectiv un drept de proprietate.

14

MONITORUL OFICIAL AL ROMÂNIEI, PARTEA I, Nr. 334/20.V.2010

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 494 din Codul civil, având următorul conținut:
ăDacă plantațiile, construcțiile și lucrările au fost făcute de
către o a treia persoană cu materialele ei, proprietarul
pământului are dreptul de a le ține pentru dânsul sau de a
îndatora pe acea persoană să le ridice.
Dacă proprietarul pământului cere ridicarea plantațiilor și a
construcțiilor, ridicarea va urma cu cheltuiala celui ce le-a făcut;
el poate chiar, după împrejurări, fi condamnat la daune-interese
pentru prejudiciile sau vătămările ce a putut suferi proprietarul
locului.
Dacă proprietarul voiește a păstra pentru dânsul acele
plantații și clădiri, el este dator a plăti valoarea materialelor și
prețul muncii, fără ca să se ia în considerație sporirea valorii
fondului, ocazionată prin facerea unor asemenea plantații și
construcții. Cu toate acestea, dacă plantațiile, clădirile și operele
au fost făcute de către o a treia persoană de bună-credință,
proprietarul pământului nu va putea cere ridicarea sus-ziselor
plantații, clădiri și lucrări, dar va avea dreptul său de a înapoia
valoarea materialelor și prețul muncii sau de a plăti o sumă de
bani egală cu aceea a creșterii valorii fondului.”
În opinia autorilor excepției de neconstituționalitate, textele
de lege criticate contravin dispozițiilor constituționale ale art. 16

privind egalitatea în drepturi, ale art. 44 alin. (2) referitoare la
garantarea și ocrotirea proprietății private, indiferent de titular și
ale art. 136 alin. (5) potrivit cărora proprietatea privată este
inviolabilă, în condițiile legii organice.
Examinând excepția de neconstituționalitate, se constată că
textul de lege criticat a mai fost supus controlului de
constituționalitate, prin raportare la aceleași dispoziții
constituționale.
Astfel, prin Decizia nr. 1.306 din 13 octombrie 2009, publicată
în Monitorul Oficial al României, Partea I, nr. 769 din
11 noiembrie 2009, Curtea a reținut că prevederile art. 494 din
Codul civil, reglementând accesiunea imobiliară artificială, ca
mod de dobândire a proprietății în favoarea proprietarului
bunului principal, atunci când o plantație, construcție sau orice
lucrare este edificată de un terț, cu materiale proprii, pe terenul
altei persoane, sunt constituționale. Proprietarul terenului
beneficiază de o prezumție legală relativă de a fi și proprietarul
construcțiilor sau plantațiilor, în temeiul dispozițiilor art. 492 din
Codul civil, potrivit căruia accesiunea imobiliară artificială se
realizează întotdeauna în folosul proprietarului terenului, ca bun
principal (superficies solo cedit), oricare ar fi valoarea
construcțiilor sau plantațiilor edificate. Totodată, Curtea a
constatat că o persoană care a construit cu rea-credință pe
terenul proprietatea altei persoane nu are decât un drept de
creanță asupra materialelor și lucrărilor edificate, iar nu un drept
real, în speță un drept de proprietate, astfel încât invocarea
încălcării dispozițiilor constituționale referitoare la dreptul de
proprietate privată nu poate fi reținută.
De asemenea, Curtea nu a reținut nici critica de
neconstituționalitate potrivit căreia prevederile art. 494 din Codul
civil creează o discriminare evidentă între constructor și
proprietarul terenului pe care este edificată construcția, de
vreme ce acestea se aplică în mod egal tuturor persoanelor
aflate în situația reglementată de ipoteza normei juridice, fără
nicio discriminare pe criterii arbitrare.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 494 din Codul civil, excepție ridicată de Radu Stancu și
Vasilica Stancu în Dosarul nr. 102/311/2009 al Judecătoriei Slatina.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 334/20.V.2010

15

CURTEA CONSTITUȚIONALĂ

D E C I Z I A Nr. 458
din 20 aprilie 2010

referitoare la excepția de neconstituționalitate a prevederilor art. 40 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 40 din Codul familiei, excepție ridicată de Dan
Costin Nicolau în Dosarul nr. 1.889/233/2009 al Judecătoriei
Galați.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții faptul că autorul
excepției a depus la dosarul cauzei o cerere prin care solicită
admiterea excepției, astfel cum aceasta a fost formulată.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că nu sunt motive pentru ca instanța de contencios
constituțional să reconsidere soluția pronunțată prin Decizia
nr. 20/2010.
C U R T E A,

având în vedere actele și lucrările dosarului, constată
următoarele:
Prin Încheierea din 10 iulie 2009, pronunțată în Dosarul
nr. 1.889/233/2009, Judecătoria Galați a sesizat Curtea
Constituțională cu excepția de neconstituționalitate a
prevederilor art. 40 din Codul familiei.
Excepția de neconstituționalitate a fost ridicată de Radu Dan
Costin Nicolau într-o cauză civilă ce are ca obiect o acțiune de
desfacere a căsătoriei prin divorț.
În motivarea excepției de neconstituționalitate autorul
excepției susține că prevederile de lege criticate nesocotesc
interesul major al copilului minor, care, în cazul admiterii acțiunii
de divorț și revenirii mamei la numele avut anterior căsătoriei, ar
porni în viață cu handicapul moral de a nu avea același nume cu
ambii părinți. Propune completarea alin. (3) al art. 40 din Codul
familiei cu mențiunea ăcu excepția cazului în care din căsătorie
au rezultat copii minori, situație în care se aplică alin. (1) al
art. 40 din Codul familiei”.
Judecătoria Galați consideră că excepția de
neconstituționalitate este neîntemeiată. În acest sens, arată că

prevederile Codului familiei oferă posibilitatea părților de a
conveni în sensul ca cel care a luat, la momentul încheierii
căsătoriei, numele celuilalt soț să-l poată păstra și după divorț
sau chiar instanța să aprecieze asupra acestui aspect în funcție
de fiecare speță.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 40 din
Codul familiei nu sunt contrare dispozițiilor art. 48 alin. (1) din
Constituție, iar prevederile art. 49 alin. (1) din Legea
fundamentală nu sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 40 din Codul familiei, republicat în Buletinul
Oficial nr. 13 din 18 aprilie 1956, având următorul conținut:
ăLa desfacerea căsătoriei prin divorț, soții se pot învoi ca
soțul care, potrivit art. 27, a purtat în timpul căsătoriei numele de
familie al celuilalt soț, să poarte acest nume și după desfacerea
căsătoriei.
Instanța judecătorească va lua act de această învoială prin
hotărârea de divorț. Instanța, pentru motive temeinice, poate să
încuviințeze acest drept, chiar în lipsa unei învoieli între soți.
Dacă nu a intervenit o învoială sau dacă instanța nu a dat
încuviințarea, fiecare dintre foștii soți va purta numele ce avea
înainte de căsătorie.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 48
alin. (1) privind familia și ale art. 49 alin. (1) referitoare la
protecția copiilor și a tinerilor.
Analizând excepția, Curtea constată că s-a mai pronunțat,
de exemplu, prin Decizia nr. 20 din 12 ianuarie 2010, publicată
în Monitorul Oficial al României, Partea I, nr. 79 din 5 februarie
2010, cu privire la constituționalitatea dispozițiilor de lege

16

MONITORUL OFICIAL AL ROMÂNIEI, PARTEA I, Nr. 334/20.V.2010

criticate, reținând că prevederile art. 40 din Codul familiei lasă
posibilitatea soților să hotărască de comun acord, în caz de
divorț, cu privire la menținerea sau nu a numelui de familie
dobândit prin căsătorie de către unul dintre ei. Numai în cazul în
care soții nu se înțeleg asupra acestui aspect și există motive
temeinice care să justifice o astfel de hotărâre, instanța poate
încuviința dreptul soțului care a purtat în timpul căsătoriei
numele de familie al celuilalt soț să păstreze acest nume și după
desfacerea căsătoriei. Dacă aceste condiții nu sunt întrunite,
legea dispune că fiecare dintre foștii soți va purta numele pe
care îl avea înainte de căsătorie.
Curtea a observat că aceste prevederi nu aduc atingere
familiei ori regimului special de protecție de care se bucură copiii
și tinerii, astfel încât criticile autorului excepției nu pot fi reținute.

Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.
În ceea ce privește solicitarea autorului excepției privind
completarea textelor de lege criticate, Curtea observă că
aceasta nu poate fi primită, fiind contrară dispozițiilor art. 2 alin. (3)
din Legea nr. 47/1992 privind organizarea și funcționarea Curții
Constituționale, potrivit cărora ăCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.”

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 40 din Codul familiei, excepție ridicată de Dan Costin Nicolau
în Dosarul nr. 1.889/233/2009 al Judecătoriei Galați.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 334/20.V.2010 conține 16 pagini.

Prețul: 3,20 lei

&JUYDGY|443204]
ISSN 1453—4495

