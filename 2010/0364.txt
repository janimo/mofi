Anul 178 (XXII) — Nr. 364

PARTEA I

LEGI, DECRETE, HOTĂRÂRI ȘI ALTE ACTE

Joi, 3 iunie 2010

SUMAR

Pagina

Pagina
Decizia nr. 590 din 4 mai 2010 referitoare la excepția de
neconstituționalitate a dispozițiilor art. 60 alin. (2) din
Legea nr. 31/1990 privind societățile comerciale și ale
art. 336 alin. 3 din Codul de procedură civilă ............

Decizia nr. 332 din 23 martie 2010 referitoare la excepția de
neconstituționalitate a dispozițiilor art. 1 alin. (1) din
Legea nr. 8/2006 privind instituirea indemnizației
pentru pensionarii sistemului public de pensii, membri
ai uniunilor de creatori legal constituite și recunoscute
ca persoane juridice de utilitate publică ....................

2–3

Decizia nr. 397 din 13 aprilie 2010 referitoare la excepția de
neconstituționalitate a prevederilor art. 30 din
Ordonanța Guvernului nr. 8/2007 privind salarizarea
personalului auxiliar din cadrul instanțelor judecătorești
și al parchetelor de pe lângă acestea, precum și din
cadrul altor unități din sistemul justiției ......................

3–5

Decizia nr. 405 din 13 aprilie 2010 referitoare la excepția de
neconstituționalitate a prevederilor art. 403 alin. 1 din
Codul de procedură civilă și ale art. I din Legea
nr. 110/2007 pentru modificarea și completarea
Ordonanței Guvernului nr. 22/2002 privind executarea
obligațiilor de plată ale instituțiilor publice, stabilite prin
titluri executorii ..........................................................

5–7

Decizia nr. 447 din 15 aprilie 2010 referitoare la excepția de
neconstituționalitate a dispozițiilor art. 1 din Ordonanța
Guvernului nr. 5/2001 privind procedura somației de
plată............................................................................

7–8

8–10

Decizia nr. 605 din 6 mai 2010 referitoare la excepția de
neconstituționalitate a dispozițiilor art. 86 și 87 din
Ordonanța de urgență a Guvernului nr. 195/2002
privind circulația pe drumurile publice, precum și ale
Legii nr. 49/2006 pentru aprobarea Ordonanței de
urgență a Guvernului nr. 195/2002 privind circulația pe
drumurile publice ........................................................

10–12

Decizia nr. 621 din 6 mai 2010 referitoare la excepția de
neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

DECIZII ALE CURȚII CONSTITUȚIONALE

12–13

Decizia nr. 622 din 6 mai 2010 referitoare la excepția de
neconstituționalitate a dispozițiilor art. 22 din Legea
nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

14–15

2

MONITORUL OFICIAL AL ROMÂNIEI, PARTEA I, Nr. 364/3.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 332
din 23 martie 2010

referitoare la excepția de neconstituționalitate a dispozițiilor art. 1 alin. (1) din Legea nr. 8/2006
privind instituirea indemnizației pentru pensionarii sistemului public de pensii, membri ai uniunilor
de creatori legal constituite și recunoscute ca persoane juridice de utilitate publică
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) din Legea nr. 8/2006 privind
instituirea indemnizației pentru pensionarii sistemului public de
pensii, membri ai uniunilor de creatori legal constituite și
recunoscute ca persoane juridice de utilitate publică, excepție
ridicată din oficiu de Curtea de Apel București — Secția a VII-a
civilă și pentru cauze privind conflicte de muncă și asigurări
sociale în Dosarul nr. 15.103/3/2008 (nr. vechi 436/2009).
Dezbaterile au avut loc în ședința publică din 16 martie 2010
și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 23 martie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 27 aprilie 2009, pronunțată în Dosarul
nr. 15.103/3/2008 (nr. vechi 436/2009), Curtea de Apel
București — Secția a VII-a civilă și pentru cauze privind
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 1 alin. (1) din Legea nr. 8/2006 privind
instituirea indemnizației pentru pensionarii sistemului
public de pensii, membri ai uniunilor de creatori legal
constituite și recunoscute ca persoane juridice de utilitate
publică, excepție ridicată din oficiu de instanța de judecată.
În motivarea excepției de neconstituționalitate Curtea de
Apel București — Secția a VII-a civilă și pentru cauze privind
conflicte de muncă și asigurări sociale susține, în esență, că
prevederile art. 1 alin. (1) din Legea nr. 8/2006 sunt contrare
prevederilor art.16 alin. (1) din Constituție. Astfel, consideră că
instituirea dreptului la o indemnizație lunară doar în beneficiul
pensionarilor sistemului public de pensii, care sunt membri ai
uniunilor de creatori legal constituite, recunoscute ca persoane
juridice de utilitate publică, iar nu și în beneficiul pensionarilor
altor sisteme de pensii este discriminatorie, diferența de
tratament juridic nefiind justificată obiectiv și rezonabil. Ca
urmare, solicită instanței de contencios constituțional să
constate că sintagma ăsistemului public de pensii” din textul de
lege criticat este neconstituțională.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,

precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate este
inadmisibilă, întrucât autorul excepției solicită, în realitate, o
completare a textului de lege criticat, în sensul ca de
indemnizația prevăzută de textul de lege criticat să beneficieze,
în afară de pensionarii din sistemul public de pensii, și alte
categorii de creatori, pensionari ai altor sisteme de pensii.
Avocatul Poporului consideră că textul de lege criticat este
constituțional, acesta aplicându-se în mod egal destinatarilor
normei juridice. De asemenea, consideră că autorul excepției
dorește o modificare a soluției legislative criticate, prin
extinderea aplicării sale și la alte categorii de persoane.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 1 alin. (1) din Legea nr. 8/2006 privind instituirea
indemnizației pentru pensionarii sistemului public de pensii,
membri ai uniunilor de creatori legal constituite și recunoscute ca
persoane juridice de utilitate publică, publicată în Monitorul
Oficial al României, Partea I, nr. 39 din 17 ianuarie 2006, așa
cum a fost modificată prin Legea nr. 4/2007, publicată în
Monitorul Oficial al României, Partea I, nr. 28 din 16 ianuarie
2007.
Textul de lege criticat are următoarea redactare: ăPrezenta
lege reglementează dreptul la o indemnizație lunară în beneficiul
pensionarilor sistemului public de pensii, care sunt membri ai
uniunilor de creatori legal constituite, recunoscute ca persoane
juridice de utilitate publică.”
Autorul excepției consideră că acest text de lege este contrar
prevederilor art. 16 alin. (1) din Constituție, care consacră
egalitatea în drepturi a cetățenilor.
Examinând excepția de neconstituționalitate, Curtea observă
că, prin inițierea Legii nr. 8/2006, legiuitorul a urmărit instituirea
unui beneficiu pentru membrii pensionari ai uniunilor de creatori
legal constituite și recunoscute ca persoane juridice de utilitate
publică, având în vedere atât importanța socială a activității de
creație, cât și necesitatea creării unor condiții de viață mai bune
pentru creatorii de valori spirituale aflați, în majoritatea lor, într-o
situație materială precară.
Deși inițial proiectul de act normativ se referea la toți membrii
uniunilor amintite având calitatea de pensionari, cu excepția
celor care primeau și indemnizație de merit potrivit Legii

MONITORUL OFICIAL AL ROMÂNIEI, PARTEA I, Nr. 364/3.VI.2010
nr. 118/2002, ulterior, în procesul de legiferare, aria de aplicare
a Legii nr. 8/2006 a fost restrânsă doar la persoanele care au
dobândit dreptul la pensie în sistemul public de pensii.
Așa fiind, alături de condițiile prevăzute inițial pentru ca o
persoană să se bucure de beneficiul instituit de Legea
nr. 8/2006, condiții ce apăreau ca justificate în raport cu
obiectivele actului normativ și care se refereau la calitatea de
pensionar și calitatea de membru al uniunilor de creatori
prevăzute de lege, este introdusă o nouă condiție, privind
dobândirea dreptului la pensie în sistemul public de pensii.
Această condiție, care creează o diferențiere între
pensionarii având calitatea de membri ai uniunilor de creatori în
funcție de sistemul de pensii la care aparțin, ar fi justificată în
măsura în care s-ar putea stabili existența unei legături strânse
între acordarea indemnizației lunare prevăzute de Legea
nr. 8/2006 și calitatea de pensionar în sistemul public. Curtea
observă, însă, că, potrivit art. 8 din Legea nr. 8/2006, beneficiul
la care face referire textul de lege criticat este asigurat din
bugetul Ministerului Muncii, Familiei și Protecției Sociale, iar nu
din bugetul asigurărilor sociale de stat, la care contribuie

3

asigurații acestui sistem. De asemenea, din conținutul Legii
nr. 8/2006 nu pot fi desprinse alte rațiuni evidente care să
justifice diferența de tratament instituită între persoanele
pensionate în sistemul public de pensii și persoanele pensionate
în alte sisteme de asigurări sociale.
Cu toate acestea, având în vedere ansamblul Legii
nr. 8/2006, care, așa cum se arată încă din titlu, circumscrie
acordarea indemnizației doar pentru pensionarii sistemului
public de pensii, Curtea apreciază că, în realitate, problema
pusă în discuție vizează o omisiune legislativă, respectiv o
problemă de legiferare pe care doar intervenția legiuitorului o
poate complini. Astfel, așa cum reiese și din motivarea Curții de
Apel București — Secția a VII-a civilă și pentru cauze privind
conflicte de muncă și asigurări sociale, textul de lege criticat nu
este neconstituțional pentru ceea ce prevede, ci pentru ceea ce
nu prevede, respectiv pentru faptul că nu se referă și la alte
categorii sociale. În acest context, trebuie amintit că instanța de
contencios constituțional nu poate, potrivit competenței sale
stabilite prin art. 2 alin. (3) din Legea nr. 47/1992, să completeze
textele de lege deduse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (1) din Legea nr. 8/2006 privind
instituirea indemnizației pentru pensionarii sistemului public de pensii, membri ai uniunilor de creatori legal constituite și recunoscute
ca persoane juridice de utilitate publică, excepție ridicată din oficiu de Curtea de Apel București — Secția a VII-a civilă și pentru
cauze privind conflicte de muncă și asigurări sociale în Dosarul nr. 15.103/3/2008 (nr. vechi 436/2009).
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 397
din 13 aprilie 2010

referitoare la excepția de neconstituționalitate a prevederilor art. 30 din Ordonanța Guvernului
nr. 8/2007 privind salarizarea personalului auxiliar din cadrul instanțelor judecătorești
și al parchetelor de pe lângă acestea, precum și din cadrul altor unități din sistemul justiției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 30 din Ordonanța Guvernului nr. 8/2007
privind salarizarea personalului auxiliar din cadrul instanțelor
judecătorești și al parchetelor de pe lângă acestea, precum și

din cadrul altor unități din sistemul justiției, excepție ridicată, din
oficiu, de Curtea de Apel Constanța — Secția civilă, minori și
familie, litigii de muncă și asigurări sociale în Dosarul
nr. 711/88/2009.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 7.830D/2009.
La apelul nominal se prezintă, pentru Parchetul de pe lângă
Înalta Curte de Casație și Justiție, consilierul Mihaela Adelina
Crețu. Lipsesc celelalte părți, față de care procedura de citare
este legal îndeplinită.
Curtea, având în vedere obiectul identic al excepțiilor de
neconstituționalitate, pune în discuție, din oficiu, problema
conexării cauzelor.

4

MONITORUL OFICIAL AL ROMÂNIEI, PARTEA I, Nr. 364/3.VI.2010

Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 7.830D/2009 la Dosarul
nr. 7.828D/2009, care este primul înregistrat.
Cauza se află în stare de judecată.
Reprezentantul părții prezente solicită respingerea excepției
ca neîntemeiată, sens în care depune note scrise.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 29 septembrie 2009, pronunțate în
dosarele nr. 711/88/2009 și nr. 400/36/2009, Curtea de Apel
Constanța — Secția civilă, minori și familie, litigii de muncă
și asigurări sociale a sesizat Curtea Constituțională cu
excepția de neconstituționalitate a prevederilor art. 30 din
Ordonanța Guvernului nr. 8/2007 privind salarizarea
personalului auxiliar din cadrul instanțelor judecătorești și
al parchetelor de pe lângă acestea, precum și din cadrul
altor unități din sistemul justiției.
Excepția a fost ridicată, din oficiu, de Curtea de Apel
Constanța — Secția civilă, minori și familie, litigii de muncă și
asigurări sociale în Dosarul nr. 711/88/2009 și de Valentina
Moldoveanu, Mona Codreanu, Andreea Georgiana Vână,
Mihaela Mirela Ilie, Meri Clinciu, George Fudulea, Isabela
Alexandrescu, Luminița Olteanu, Lavinia Monica Popescu,
Nuțica Camelia Mazîlu și Raluca Postolea în Dosarul
nr. 400/36/2009 al aceleiași instanțe.
În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor art. 44, 53, 73, 108 și 115 din Constituție, precum și
art. 1 din Protocolul nr. 1 la Convenția pentru apărarea
drepturilor omului și a libertăților fundamentale, deoarece au
eliminat sporul de risc și suprasolicitare neuropsihică acordat
prin dispozițiile legale abrogate personalului din organele
autorității judecătorești. Pe de altă parte, se susține că
ordonanța a fost emisă cu depășirea limitelor stabilite prin Legea
nr. 502/2006 privind abilitarea Guvernului de a emite ordonanțe.
Curtea de Apel Constanța — Secția civilă, minori și
familie, litigii de muncă și asigurări sociale consideră că
excepția de neconstituționalitate este întemeiată, textele de lege
criticate contravenind art. 44 și 53 din Constituție.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
prevederile de lege criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 30 din Ordonanța Guvernului nr. 8/2007 privind
salarizarea personalului auxiliar din cadrul instanțelor
judecătorești și al parchetelor de pe lângă acestea, precum și
din cadrul altor unități din sistemul justiției, publicată în Monitorul
Oficial al României, Partea I, nr. 72 din 31 ianuarie 2007,
aprobată prin Legea nr. 247/2007, publicată în Monitorul Oficial
al României, Partea I, nr. 485 din 19 iulie 2007.
Textul de lege criticat are următorul conținut:
ăLa data intrării în vigoare a prezentei ordonanțe se abrogă:
a) Legea nr. 50/1996 privind salarizarea și alte drepturi ale
personalului din organele autorității judecătorești, republicată
în Monitorul Oficial al României, Partea I, nr. 563 din
18 noiembrie 1999, cu modificările și completările ulterioare;
b) dispozițiile privind salarizarea și alte drepturi ale
personalului auxiliar de specialitate din cadrul Înaltei Curți de
Casație si Justiție, cuprinse în Legea nr. 56/1996 privind
salarizarea și alte drepturi ale judecătorilor Înaltei Curți de
Casație și Justiție, ale magistraților-asistenți și ale celorlalte
categorii de personal, publicată în Monitorul Oficial al României,
Partea I, nr. 139 din 4 iulie 1996, cu modificările și completările
ulterioare;
c) orice alte dispoziții contrare.”
Aceste prevederi de lege sunt raportate la dispozițiile
constituționale cuprinse în art. 44 privind dreptul de proprietate
privată, art. 53 privind restrângerea exercițiului unor drepturi sau
al unor libertăți, art. 73 — Categorii de legi, art. 108 referitor la
actele Guvernului și art. 115 privind delegarea legislativă. Este
invocată și încălcarea art. 1 din Primul Protocol adițional la
Convenția pentru apărarea drepturilor omului și a libertăților
fundamentale, referitor la protecția proprietății.
Examinând excepția, Curtea constată că motivele de
neconstituționalitate invocate nu privesc textul de lege criticat,
ca atare, ci aplicarea acestuia, aspect care, potrivit art. 2 alin. (2)
și (3) din Legea nr. 47/1992, excedează competenței instanței
de contencios constituțional.
Potrivit art. 2 alin. (2) din Legea nr. 47/1992, ăSunt
neconstituționale prevederile actelor [...] care încalcă dispozițiile
sau principiile Constituției”, alin. (3) al aceluiași articol stabilind
că instanța constituțională ăse pronunță numai asupra
constituționalității actelor cu privire la care a fost sesizată [...]”.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzut de lege.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 30 din Ordonanța Guvernului nr. 8/2007
privind salarizarea personalului auxiliar din cadrul instanțelor judecătorești și al parchetelor de pe lângă acestea, precum și din

MONITORUL OFICIAL AL ROMÂNIEI, PARTEA I, Nr. 364/3.VI.2010

5

cadrul altor unități din sistemul justiției, excepție ridicată din oficiu de Curtea de Apel Constanța — Secția civilă, minori și familie,
litigii de muncă și asigurări sociale în Dosarul nr. 711/88/2009 al acestei instanțe, și de Valentina Moldoveanu, Mona Codreanu,
Andreea Georgiana Vână, Mihaela Mirela Ilie, Meri Clinciu, George Fudulea, Isabela Alexandrescu, Luminița Olteanu, Lavinia
Monica Popescu, Nuțica Camelia Mazîlu și Raluca Postolea în Dosarul nr. 400/36/2009 al aceleiași instanțe.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 405
din 13 aprilie 2010

referitoare la excepția de neconstituționalitate a prevederilor art. 403 alin. 1 din Codul de procedură
civilă și ale art. I din Legea nr. 110/2007 pentru modificarea și completarea Ordonanței Guvernului
nr. 22/2002 privind executarea obligațiilor de plată ale instituțiilor publice,
stabilite prin titluri executorii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 403 alin. 1 din Codul de procedură civilă și
ale Legii nr. 110/2007 pentru modificarea și completarea
Ordonanței Guvernului nr. 22/2002 privind executarea obligațiilor
de plată ale instituțiilor publice, stabilite prin titluri executorii,
excepție ridicată de Primăria orașului Balș în Dosarul
nr. 2.411/184/2009 al Judecătoriei Balș.
La apelul nominal se prezintă, pentru autorul excepției,
Constantin Dinu, secretar al Primăriei orașului Balș. Lipsesc
celelalte părți, față de care procedura de citare este legal
îndeplinită.
Cauza se află în stare de judecată.
Reprezentantul părții prezente solicită admiterea excepției
pentru aceleași motive pe care le-a invocat în fața instanței de
judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 16 noiembrie 2009, pronunțată în Dosarul
nr. 2.411/184/2009, Judecătoria Balș a sesizat Curtea
Constituțională cu excepția de neconstituționalitate a
prevederilor art. 403 alin. 1 din Codul de procedură civilă și
ale Legii nr. 110/2007 pentru modificarea și completarea
Ordonanței Guvernului nr. 22/2002 privind executarea
obligațiilor de plată ale instituțiilor publice, stabilite prin
titluri executorii, excepție ridicată de Primăria orașului Balș.

În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 21, 53 și 136 din Constituție deoarece
obligația contestatorului de a plăti o cauțiune pentru a i se
admite cererea de suspendare a executării constituie o sarcină
disproporționată și împovărătoare, de natură a limita accesul
liber la justiție, iar dispozițiile din Legea nr. 110/2007 contravin
prevederilor art. 120 din Constituție întrucât instituie în favoarea
creditorilor instituțiilor publice posibilitatea de a-și valorifica
creanțele în condițiile dreptului comun.
Judecătoria
Balș
consideră
că
excepția
de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, prevederile de lege criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Examinând excepția, Curtea observă că, deși a fost sesizată
de instanța de judecată cu neconstituționalitatea Legii
nr. 110/2007 în integralitatea ei, în realitate, autorul excepției
critică numai art. I din această lege.
Așadar, Curtea urmează să exercite controlul de
constituționalitate asupra prevederilor art. 403 alin. 1 din Codul
de procedură civilă și ale art. I din Legea nr. 110/2007 pentru
modificarea și completarea Ordonanței Guvernului nr. 22/2002
privind executarea obligațiilor de plată ale instituțiilor publice,
stabilite prin titluri executorii, publicată în Monitorul Oficial al
României, Partea I, nr. 300 din 5 mai 2007.

6

MONITORUL OFICIAL AL ROMÂNIEI, PARTEA I, Nr. 364/3.VI.2010

Textele de lege criticate au următoarea redactare:
— Art. 403 alin. 1 din Codul de procedură civilă: ăPână la
soluționarea contestației la executare sau a altei cereri privind
executarea silită, instanța competentă poate suspenda
executarea, dacă se depune o cauțiune în cuantumul fixat de
instanță, în afară de cazul în care legea dispune altfel.”;
— Art. I din Legea nr. 110/2007:
ăArt. I. — Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii, publicată în Monitorul Oficial al României,
Partea I, nr. 81 din 1 februarie 2002, aprobată cu completări prin
Legea nr. 288/2002, se modifică și se completează astfel:
1. Articolul 1 se modifică și va avea următorul cuprins:
«Art. 1. — Creanțele stabilite prin titluri executorii în sarcina
instituțiilor publice se achită din sumele aprobate prin bugetele
acestora, de la titlurile de cheltuieli la care se încadrează
obligația de plată respectivă.»
2. Articolul 2 se modifică și va avea următorul cuprins:
«Art. 2. — Dacă executarea creanței stabilite prin titluri
executorii nu începe sau continuă din cauza lipsei de fonduri,
instituția debitoare este obligată ca, în termen de 6 luni, să facă
demersurile necesare pentru a-și îndeplini obligația de plată.
Acest termen curge de la data la care debitorul a primit somația
de plată comunicată de organul competent de executare, la
cererea creditorului.»
3. Articolul 3 se modifică și va avea următorul cuprins:
«Art. 3. — În cazul în care instituțiile publice nu își
îndeplinesc obligația de plată în termenul prevăzut la art. 2,
creditorul va putea solicita efectuarea executării silite potrivit
Codului de procedură civilă și/sau potrivit altor dispoziții legale
aplicabile în materie.»
4. Articolul 4 se modifică și va avea următorul cuprins:
«Art. 4. — (1) Ordonatorii principali de credite bugetare au
obligația să dispună toate măsurile ce se impun, inclusiv virări
de credite bugetare, în condițiile legii, pentru asigurarea în
bugetele proprii și ale instituțiilor din subordine a creditelor
bugetare necesare pentru efectuarea plății sumelor stabilite prin
titluri executorii.
(2) Virările de credite bugetare prevăzute la alin. (1) se pot
efectua pe parcursul întregului an bugetar, prin derogare de la
prevederile art. 47 din Legea nr. 500/2002 privind finanțele
publice, cu modificările ulterioare, și ale art. 49 din Legea
nr. 273/2006 privind finanțele publice locale.»
5. După articolul 4 se introduce un nou articol, articolul 5, cu
următorul cuprins:
«Art. 5. — Creditorul și debitorul pot conveni asupra altui
termen decât cel prevăzut la art. 2, precum și asupra unor alte
condiții de îndeplinire a oricăror obligații stabilite prin titlul
executoriu.»
Dispozițiile constituționale invocate ca fiind încălcate sunt
cele ale art. 21 privind accesul liber la justiție, art. 53 privind
restrângerea exercițiului unor drepturi sau al unor libertăți,
art. 120 privind principiile funcționării administrației publice

locale și art. 136 alin. (5) privind inviolabilitatea proprietății
private în condițiile legii organice.
Analizând criticile de neconstituționalitate, Curtea constată
următoarele:
I. Prevederile art. 403 alin. 1 din Codul de procedură civilă au
mai fost supuse controlului de constituționalitate în numeroase
cauze, prin raportare la aceleași norme constituționale ca și cele
invocate în prezenta cauză.
De exemplu, prin Decizia nr. 88 din 26 ianuarie 2010,
publicată în Monitorul Oficial al României, Partea I, nr. 163 din
15 martie 2010, și Decizia nr. 248 din 19 februarie 2009,
publicată în Monitorul Oficial al României, Partea I, nr. 163 din
17 martie 2009, Curtea a reținut că aceste prevederi de lege
sunt norme de procedură pe care legiuitorul este abilitat să le
instituie în temeiul art. 126 alin. (2) din Constituție, evident cu
condiția ca acestea să nu contravină principiilor consacrate de
Legea fundamentală și de normele internaționale.
De asemenea, a mai reținut că instituirea obligației de plată
a cauțiunii, ca o condiție a suspendării executării, are o dublă
finalitate, și anume, pe de o parte, aceea de a constitui o
garanție pentru creditor, în ceea ce privește acoperirea
eventualelor daune suferite ca urmare a întârzierii executării
silite, prin efectul suspendării acesteia, și, pe de altă parte, de a
preveni și limita eventualele abuzuri în valorificarea unui atare
drept de către debitorii rău-platnici. Întrucât plata cauțiunii nu
constituie o condiție de admisibilitate a contestației la executare,
ci exclusiv pentru a putea solicita suspendarea executării silite,
instituirea acestei obligații nu poate fi calificată ca o modalitate
de a împiedica accesul liber la justiție.
Considerentele și soluțiile deciziilor menționate sunt valabile
și în cauza de față.
II. Cu privire la art. I al Legii nr. 110/2007 pentru modificarea
și completarea Ordonanței Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii, Curtea constată următoarele:
Ordonanța Guvernului nr. 22/2002 a mai fost supusă
controlului de constituționalitate sub aspectul criticat în prezenta
cauză. Astfel, prin Decizia nr. 127 din 19 februarie 2008,
publicată în Monitorul Oficial al României, Partea I, nr. 298 din
16 aprilie 2008, Curtea, făcând referire la jurisprudența sa
anterioară, a reținut că această ordonanță are o evidentă
finalitate de protecție a patrimoniului instituțiilor publice, ca o
premisă indispensabilă a derulării în condiții optime a activității
acestora și, prin aceasta, a îndeplinirii atribuțiilor ce le revin ca
parte integrantă a mecanismului statului. Curtea a reținut că ar
fi disproporționat și inechitabil a recunoaște creditorilor
instituțiilor publice dreptul de a-și valorifica creanțele împotriva
acestora în condițiile dreptului comun, cu consecința perturbării
grave a activității care constituie însăși rațiunea de a fi a unor
asemenea instituții.
Aceste considerente reținute de Curte în decizia menționată
își păstrează valabilitatea și în cauza de față, întrucât nu au
intervenit elemente noi, de natură a determina o reconsiderare
a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 403 alin. 1 din Codul de procedură civilă și ale art. I din
Legea nr. 110/2007 pentru modificarea și completarea Ordonanței Guvernului nr. 22/2002 privind executarea obligațiilor de

MONITORUL OFICIAL AL ROMÂNIEI, PARTEA I, Nr. 364/3.VI.2010

7

plată ale instituțiilor publice, stabilite prin titluri executorii, excepție ridicată de Primăria orașului Balș în Dosarul
nr. 2.411/184/2009 al Judecătoriei Balș.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 447
din 15 aprilie 2010

referitoare la excepția de neconstituționalitate a dispozițiilor art. 1 din Ordonanța Guvernului
nr. 5/2001 privind procedura somației de plată
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială
ăEuro Tricot”
—
S.R.L.
în
Dosarul
nr. 2.218/258/2009 al Judecătoriei Miercurea-Ciuc.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 3 noiembrie 2009, pronunțată în Dosarul
nr. 2.218/258/2009, Judecătoria Miercurea-Ciuc a sesizat
Curtea Constituțională pentru soluționarea excepției de
neconstituționalitate a dispozițiilor art. 1 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială ăEuro Tricot” —
S.R.L.
În motivarea excepției de neconstituționalitate autorul
acesteia susține că textul criticat încalcă accesul liber la justiție
și dreptul la apărare, deoarece permite instanței de judecată să
soluționeze cauza doar pe baza susținerilor subiective ale
creditoarei, fără a-și exercita obligația de aflare a adevărului. Or,
debitorul se află, astfel, într-o situație dezavantajoasă față de
creditor, încălcându-se principiul egalității de arme, debitorul
neavând posibilitatea de a-și susține cauza. De asemenea, se
arată că procedura somației de plată aduce limitări dreptului
debitorului de a exercita căile de atac permise de dreptul comun,
deși nu subzistă vreuna dintre situațiile prevăzute de art. 53 din
Legea fundamentală.

Judecătoria Miercurea-Ciuc arată că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 din Ordonanța Guvernului nr. 5/2001 privind
procedura somației de plată, publicată în Monitorul Oficial al
României, Partea I, nr. 422 din 30 iulie 2001, aprobată cu
modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare.
Textul criticat are următorul conținut: ă(1) Procedura somației
de plată se desfășoară, la cererea creditorului, în scopul
realizării de bunăvoie sau prin executare silită a creanțelor certe,
lichide și exigibile ce reprezintă obligații de plată a unor sume de
bani, asumate prin contract constatat printr-un înscris ori
determinate potrivit unui statut, regulament sau altui înscris,
însușit de părți prin semnătură ori în alt mod admis de lege și
care atestă drepturi și obligații privind executarea anumitor
servicii, lucrări sau orice alte prestații.
(2) Suma ce reprezintă obligația prevăzută la alin. (1),
precum și dobânzile, majorările sau penalitățile datorate potrivit
legii se actualizează în raport cu rata inflației aplicabilă la data
plății efective.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 privind accesul liber la justiție, art. 24 alin. (1) privind
dreptul la apărare, art. 53 privind restrângerea exercițiului unor
drepturi sau al unor libertăți, precum și dispozițiilor art. 6 din
Convenția pentru apărarea drepturilor omului și a libertăților

8

MONITORUL OFICIAL AL ROMÂNIEI, PARTEA I, Nr. 364/3.VI.2010

fundamentale privind dreptul la un proces echitabil, prin
raportare la prevederile art. 20 din Constituție referitoare la
raporturile dintre tratatele internaționale în materia drepturilor
omului și dreptul intern.
Examinând excepția de neconstituționalitate, Curtea
constată că, în raport cu critici identice, s-a pronunțat în sensul
constituționalității dispozițiilor art. 1 din Ordonanța Guvernului
nr. 5/2001 prin numeroase decizii. În acest sens sunt, de
exemplu, Decizia nr. 244 din 20 martie 2007, publicată în
Monitorul Oficial al României, Partea I, nr. 279 din 26 aprilie
2007, Decizia nr. 1.043 din 13 noiembrie 2007, publicată în
Monitorul Oficial al României, Partea I, nr. 813 din 28 noiembrie
2007, Decizia nr. 1.388 din 16 decembrie 2008, publicată în
Monitorul Oficial al României, Partea I, nr. 886 din 29 decembrie
2008, Decizia nr. 1.087 din 8 septembrie 2009, publicată în
Monitorul Oficial al României, Partea I, nr. 665 din 6 octombrie
2009, prin care Curtea, respingând excepția de
neconstituționalitate, a reținut că Ordonanța Guvernului
nr. 5/2001 instituie o procedură specială și accelerată,
derogatorie de la normele procedurii civile, pentru a asigura
recuperarea într-un timp cât mai scurt a creanțelor. Acest
caracter special al procedurii a determinat limitarea mijloacelor
de probă, utilizabile în prima fază la înscrisuri, completate cu

explicațiile și lămuririle date de părți. Potrivit art. 1 alin. (1) din
ordonanță, această procedură se aplică doar în cazul ăcreanțelor
certe, lichide și exigibile ce reprezintă obligații de plată a unor
sume de bani, asumate prin contract constatat printr-un înscris
ori determinate potrivit unui statut, regulament sau altui înscris
însușit de părți prin semnătură ori în alt mod admis de lege [...]”.
Întrucât ordonanța cuprinzând somația de plată, ce urmează a
fi emisă de judecător, se va referi doar la obligații de plată a unor
sume de bani rezultate din înscrisuri însușite de părți, este
justificată cerința ca dovada acestora să se facă prin înscrisuri.
Celelalte aspecte ale raporturilor juridice dintre părți urmează a
fi rezolvate conform reglementărilor din dreptul comun. Limitarea
este deopotrivă valabilă pentru ambele părți, ele având condiții
identice pentru exercitarea dreptului la apărare. Rezultă, prin
prisma celor de mai sus, că nu sunt încălcate nici prevederile
art. 21 din Constituție și nici cele ale art. 6 paragraful 1 din
Convenția pentru apărarea drepturilor omului și a libertăților
fundamentale.
Neintervenind elemente noi, de natură a determina
reconsiderarea jurisprudenței Curții, argumentele și soluția
deciziilor menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 din Ordonanța Guvernului nr. 5/2001 privind procedura
somației de plată, excepție ridicată de Societatea Comercială ăEuro Tricot” — S.R.L. în Dosarul nr. 2.218/258/2009 al Judecătoriei
Miercurea-Ciuc.
Definitivă și general obligatorie.
Pronunțată în ședința publică din data de 15 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 590
din 4 mai 2010

referitoare la excepția de neconstituționalitate a dispozițiilor art. 60 alin. (2) din Legea nr. 31/1990
privind societățile comerciale și ale art. 336 alin. 3 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 60 alin. (2) din Legea nr. 31/1990 privind
societățile comerciale și ale art. 336 alin. 3 din Codul de
procedură civilă, excepție ridicată de Societatea Comercială
ăM.A.D.E. Trust” — S.R.L. din Timișoara în Dosarul
nr. 434/59/2009 al Curții de Apel Timișoara — Secția comercială.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.

MONITORUL OFICIAL AL ROMÂNIEI, PARTEA I, Nr. 364/3.VI.2010
C U R T E A,

având în vedere actele și lucrările dosarului, reține următoarele:
Prin Încheierea din 23 noiembrie 2009, pronunțată în Dosarul
nr. 434/59/2009, Curtea de Apel Timișoara — Secția
comercială a sesizat Curtea Constituțională cu soluționarea
excepției de neconstituționalitate a dispozițiilor art. 60
alin. (2) din Legea nr. 31/1990 privind societățile comerciale
și ale art. 336 alin. 3 din Codul de procedură civilă, excepție
ridicată de Societatea Comercială ăM.A.D.E. Trust” — S.R.L. din
Timișoara.
În motivarea excepției de neconstituționalitate autorul
arată că dispozițiile legale criticate sunt în contradicție cu
prevederile art. 20 și art. 21 alin. (3) din Constituție, precum și
cu cele ale art. 6 din Convenția pentru apărarea drepturilor
omului și a libertăților fundamentale, întrucât permit unei
persoane care nu a avut calitatea de parte la soluționarea în
fond a cauzei să formuleze recurs împotriva hotărârii pronunțate
de către instanța de fond. Procedura descrisă de art. 60 din
Legea nr. 31/1990 prin care se soluționează cererea de
înmatriculare și de înregistrare a mențiunilor referitoare la
societățile comerciale este, în principiu, o procedură
necontencioasă, întrucât nu se urmărește realizarea unui drept
potrivnic față de o altă persoană, ci urmează să dea efect unei
situații juridice nou-create. Aceeași regulă se aplică și în ceea ce
privește recursul împotriva încheierii judecătorului delegat, prin
care se soluționează cererile în materia societăților comerciale,
acesta
soluționându-se
în
cadrul
unei
proceduri
necontencioase. Legitimarea procesuală activă în recursul
prevăzut de art. 60 din Legea nr. 31/1990 aparține, în principiu,
oricărei persoane care are un interes, așa cum rezultă din
interpretarea art. 60 alin. (3), ținând cont de prevederile art. 336
din Codul de procedură civilă. Întrucât decizia instanței de recurs
nu mai poate fi atacată, recurentul și intimatul nu mai pot
beneficia de protecția juridică oferită de principiul dublului grad
de jurisdicție, încălcându-li-se astfel dreptul la un proces
echitabil.
Curtea de Apel Timișoara — Secția comercială consideră
neîntemeiată excepția de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 60 alin. (2) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
modificările și completările ulterioare, precum și prevederile
art. 336 alin. 3 din Codul de procedură civilă, texte de lege care
au următorul conținut:

9

— Art. 60 alin. (2) din Legea nr. 31/1990: ăTermenul de recurs
este de 15 zile și curge de la data pronunțării încheierii pentru
părți și de la data publicării încheierii sau a actului modificator al
actului constitutiv în Monitorul Oficial al României, Partea a IV-a,
pentru orice alte persoane interesate.”;
— Art. 336 alin. 3 din Codul de procedură civilă: ăRecursul
poate fi făcut de orice persoană interesată, chiar dacă nu a fost
citată la dezlegarea cererii.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 și art. 21 alin. (3), precum și în art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate ridicată, Curtea
reține că, prin Decizia nr. 998 din 6 noiembrie 2007, publicată în
Monitorul Oficial al României, Partea I, nr. 869 din 19 decembrie
2007, a constatat că dispozițiile art. 336 din Codul de procedură
civilă reprezintă norme de procedură privind soluționarea
recursului în materia procedurii necontencioase, iar conform
prevederilor art. 126 alin. (2) din Constituție, legiuitorul stabilește
prin lege competența instanțelor de judecată și procedura în fața
acestora, evident și cu respectarea celorlalte prevederi sau
principii constituționale. Faptul că, în temeiul textului de lege
criticat, în materie necontencioasă recursul poate fi declarat de
orice persoană interesată, chiar dacă nu a fost citată la
dezlegarea cererii, nu încalcă, ci dă expresie principiului
prevăzut de art. 21 din Constituție, potrivit căruia orice persoană
se poate adresa justiției pentru apărarea drepturilor, a libertăților
și a intereselor sale legitime.
O aplicare a acestor dispoziții procedurale de drept comun în
materia specială a încheierilor judecătorului delegat privitoare
la înmatriculare sau la orice alte înregistrări în registrul
comerțului o constituie prevederile art. 60 din Legea nr. 31/1990.
Astfel, pentru terțul care nu a fost citat și nici nu a participat la
desfășurarea procedurii grațioase, termenul de recurs, în
temeiul art. 60 alin. (2), este de 15 zile și începe să curgă de la
data publicării încheierii sau a actului modificator al actului
constitutiv în Monitorul Oficial al României, Partea a IV-a,
aceasta fiind singura posibilitate de a i se recunoaște dreptul la
calea de atac, de vreme ce încheierea nu se comunică celui
care nu a participat la soluționarea cererii. Curtea a statuat în
mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept — subiectiv sau procesual, inclusiv prin
instituirea unor termene, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Așa fiind, termenul instituit prin textul de lege criticat are în
vedere soluționarea procesului cu celeritate, în absența lui calea
de atac putând fi formulată oricând, fapt ce ar fi de natură a
genera o stare de perpetuă incertitudine în ceea ce privește
raporturile juridice stabilite printr-o hotărâre judecătorească,
afectând astfel grav stabilitatea și securitatea care trebuie să le
caracterizeze.
În ceea ce privește critica referitoare la împrejurarea că
textele de lege criticate stabilesc o singură cale de atac
împotriva încheierilor pronunțate de judecătorul delegat
privitoare la înmatricularea societăților comerciale sau la orice
alte înregistrări în registrul comerțului, Curtea reține că, în
conformitate cu prevederile art. 126 și 129 din Constituție,
stabilirea competenței instanțelor judecătorești, a procedurii de
judecată, precum și a condițiilor de exercitare a căilor de atac
împotriva hotărârilor judecătorești intră în competența exclusivă
a legiuitorului. Accesul liber la justiție nu are semnificația că

10

MONITORUL OFICIAL AL ROMÂNIEI, PARTEA I, Nr. 364/3.VI.2010

acesta trebuie asigurat la toate structurile judecătorești și la
toate căile de atac.
În acest sens este, de altfel, și jurisprudența constantă a
Curții Constituționale, care, prin numeroase decizii, a statuat că
accesul liber la justiție nu înseamnă că el trebuie asigurat la
toate structurile judecătorești, deoarece competența și căile de
atac sunt stabilite exclusiv de legiuitor, care poate institui reguli
deosebite, în considerarea unor situații deosebite, precum și că
Legea fundamentală nu cuprinde dispoziții referitoare la
obligativitatea existenței tuturor căilor de atac. Astfel, prin
Decizia Plenului nr. 1 din 8 februarie 1994, publicată în Monitorul
Oficial al României, Partea I, nr. 69 din 16 martie 1994, Curtea
a statuat că semnificația art. 21 alin. (2) din Constituție, potrivit
căruia accesul la justiție nu poate fi îngrădit prin lege, este aceea
că nu se poate exclude de la exercițiul drepturilor procesuale pe
care le-a instituit nicio categorie sau grup social. Însă legiuitorul

poate institui, în considerarea unor situații deosebite, reguli
speciale de procedură, ca și modalități de exercitare a drepturilor
procedurale, astfel încât accesul liber la justiție nu înseamnă
accesul în toate cazurile, la toate structurile judecătorești și la
toate căile de atac.
Curtea mai constată că nici reglementările internaționale în
materie nu impun un anumit număr al gradelor de jurisdicție sau
un anumit număr al căilor de atac, prevederile art. 13 din
Convenția pentru apărarea drepturilor omului și a libertăților
fundamentale prevăzând asigurarea posibilității unui recurs
efectiv la o instanță națională.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 60 alin. (2) din Legea nr. 31/1990 privind societățile comerciale
și ale art. 336 alin. 3 din Codul de procedură civilă, excepție ridicată de Societatea Comercială ăM.A.D.E. Trust” — S.R.L. din
Timișoara în Dosarul nr. 434/59/2009 al Curții de Apel Timișoara — Secția comercială.
Definitivă și general obligatorie.
Pronunțată în ședința publică din data de 4 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 605
din 6 mai 2010

referitoare la excepția de neconstituționalitate a dispozițiilor art. 86 și 87 din Ordonanța de urgență
a Guvernului nr. 195/2002 privind circulația pe drumurile publice, precum și ale Legii nr. 49/2006
pentru aprobarea Ordonanței de urgență a Guvernului nr. 195/2002 privind circulația
pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate a
dispozițiilor art. 86 și 87 din Ordonanța de urgență a Guvernului
nr. 195/2002 privind circulația pe drumurile publice, precum și a
dispozițiilor Legii nr. 49/2006 pentru aprobarea Ordonanței de
urgență a Guvernului nr. 195/2002 privind circulația pe drumurile
publice, excepție ridicată de Costel Nănăuc în Dosarul
nr. 4.435/303/2009 al Tribunalului București — Secția a II-a penală.
La apelul nominal lipsește autorul excepției, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că

MONITORUL OFICIAL AL ROMÂNIEI, PARTEA I, Nr. 364/3.VI.2010
dispozițiile legale criticate nu încalcă prevederile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 3 august 2009, pronunțată în Dosarul
nr. 4.435/303/2009, Tribunalul București — Secția a II-a
penală a sesizat Curtea Constituțională cu excepția de
neconstituționalitate a dispozițiilor art. 86 și 87 din
Ordonanța de urgență a Guvernului nr. 195/2002, precum și
a dispozițiilor Legii nr. 46/2006, excepție ridicată de Costel
Nănăuc în dosarul menționat.
În motivarea excepției de neconstituționalitate se susține,
în esență, că, potrivit normelor constituționale invocate,
infracțiunile și pedepsele se stabilesc de Parlament prin lege
organică, iar art. 141 din Codul penal prevede că sunt norme
penale doar dispozițiile din legi și decrete. Dispozițiile criticate
sunt, prin urmare, neconstituționale, deoarece reglementează,
pe calea ordonanței de urgență, o infracțiune. În opinia autorului
excepției este exclusă adoptarea de ordonanțe de urgență în
domeniul legii organice, iar legea care aprobă o ordonanță de
urgență neconstituțională este, la rândul său, neconstituțională.
Tribunalul București — Secția a II-a penală apreciază că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
În ceea ce privește obiectul excepției, acesta îl constituie,
potrivit dispozitivului încheierii de sesizare, dispozițiile art. 86 și
87 din Ordonanța de urgență a Guvernului nr. 195/2002, precum
și ale Legii ănr. 46/2006”. Din examinarea considerentelor
încheierii de sesizare, precum și a concluziilor scrise depuse de
autor în dosarul instanței de judecată, în care se menționează
expres, cu privire la legea criticată, că aceasta este ăde aprobare
a ordonanței de urgență a Guvernului nr. 195/2002”, rezultă că
obiect al excepției îl constituie art. 86 și 87 din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, cu modificările și completările
ulterioare, precum și Legea nr. 49/2006 pentru aprobarea
Ordonanței de urgență a Guvernului nr. 195/2002 privind
circulația pe drumurile publice, publicată în Monitorul Oficial al
României, Partea I, nr. 246 din 20 martie 2006, astfel încât cu
privire la aceste texte, respectiv act normativ, Curtea urmează a
se pronunța prin prezenta decizie.
Textele din Ordonanța de urgență a Guvernului nr. 195/2002
criticate au următorul cuprins:

11

— art. 86: ă(1) Conducerea pe drumurile publice a unui
autovehicul ori a unui tramvai de către o persoană care nu
posedă permis de conducere se pedepsește cu închisoare de la
unu la 5 ani.
(2) Conducerea pe drumurile publice a unui autovehicul sau
tramvai de către o persoană al cărei permis de conducere este
necorespunzător categoriei sau subcategoriei din care face
parte vehiculul respectiv sau al cărei permis i-a fost retras sau
anulat ori căreia exercitarea dreptului de a conduce i-a fost
suspendată sau care nu are dreptul de a conduce autovehicule
în România se pedepsește cu închisoare de la 6 luni la 3 ani
sau cu amendă.
(3) Cu pedeapsa prevăzută la alin. (2) se sancționează și
persoana care încredințează cu știință un autovehicul sau
tramvai, pentru conducerea pe drumurile publice, unei persoane
care se află în una dintre situațiile prevăzute la alin. (1) sau (2)
sau unei persoane care suferă de o boală psihică ori se află sub
influența alcoolului sau a unor produse ori substanțe stupefiante
sau a medicamentelor cu efecte similare acestora.”;
— art. 87: ă(1) Conducerea pe drumurile publice a unui
autovehicul sau tramvai de către o persoană care are o
îmbibație alcoolică de peste 0,80 g/l alcool pur în sânge se
pedepsește cu închisoare de la unu la 5 ani.
(2) Cu pedeapsa prevăzută la alin. (1) se sancționează și
persoana care conduce un autovehicul sau un tramvai și care se
află sub influența unor substanțe ori produse stupefiante sau
medicamente cu efecte similare acestora.
(3) Substanțele sau produsele stupefiante, precum și
medicamentele cu efecte similare acestora se stabilesc de către
Ministerul Sănătății Publice, iar lista acestora se publică în
Monitorul Oficial al României, Partea I.
(4) Dacă persoana aflată în una dintre situațiile prevăzute la
alin. (1) sau (2) efectuează transport public de persoane,
transport de substanțe sau produse periculoase ori se află în
procesul de instruire practică a unei persoane pentru obținerea
permisului de conducere sau în timpul desfășurării probelor
practice ale examenului pentru obținerea permisului de
conducere, pedeapsa este închisoare de la 2 la 7 ani.
(5) Refuzul, împotrivirea ori sustragerea conducătorului unui
autovehicul sau al unui tramvai ori a instructorului auto, aflat în
procesul de instruire, sau a examinatorului autorității
competente, aflat în timpul desfășurării probelor practice ale
examenului pentru obținerea permisului de conducere, de a se
supune recoltării probelor biologice sau testării aerului expirat,
în vederea stabilirii alcoolemiei ori a prezenței de produse sau
substanțe stupefiante ori a medicamentelor cu efecte similare
acestora, se pedepsește cu închisoare de la 2 la 7 ani.”
În susținerea excepției se invocă dispozițiile constituționale
ale art. 73 alin. (3) lit. h) din Constituție, potrivit cărora
infracțiunile, pedepsele și regimul executării acestora se
stabilesc prin lege organică.
Examinând excepția de neconstituționalitate astfel cum a fost
formulată, Curtea constată că dispozițiile Ordonanței de urgență
a Guvernului nr. 195/2002 au mai fost examinate de Curtea
Constituțională în raport cu prevederile art. 73 alin. (3) lit. h) din
Constituție. În acest sens este, de exemplu, Decizia nr. 245 din
10 mai 2005, publicată în Monitorul Oficial al României, Partea I,
nr. 612 din 14 iulie 2005 prin care Curtea, făcând referire la
jurisprudența sa constantă în materie, a statuat că interdicția de
a emite ordonanțe în domeniul legilor organice privește exclusiv
ordonanțele adoptate în temeiul unei legi speciale de abilitare,
nu și ordonanțele de urgență.
Pentru aceste motive, este neîntemeiată critica dispozițiilor
art. 86 și 87 din Ordonanța de urgență a Guvernului

12

MONITORUL OFICIAL AL ROMÂNIEI, PARTEA I, Nr. 364/3.VI.2010

nr. 195/2002, cât și a legii de aprobare a aceleiași ordonanțe de
urgență, în sensul că normele imperative ale art. 73 alin. (3)
lit. h) din Constituție ar exclude reglementarea, pe calea
ordonanței de urgență, a infracțiunilor. Totodată, cu privire la
critica dispozițiilor Legii nr. 49/2006, se constată că adoptarea
acestei legi s-a realizat cu respectarea dispozițiilor art. 115

alin. (5) teza finală din Constituție, potrivit cărora ăOrdonanța de
urgență cuprinzând norme de natura legii organice se aprobă
cu majoritatea prevăzută la articolul 76 alineatul (1)”, acest din
urmă text constituțional stabilind că ălegile organice și hotărârile
privind regulamentele Camerelor se adoptă cu votul majorității
membrilor fiecărei Camere”.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 86 și 87 din Ordonanța de urgență a Guvernului nr. 195/2002
privind circulația pe drumurile publice, precum și a dispozițiilor Legii nr. 49/2006 pentru aprobarea Ordonanței de urgență a
Guvernului nr. 195/2002 privind circulația pe drumurile publice, excepție ridicată de Costel Nănăuc în Dosarul nr. 4.435/303/2009
al Tribunalului București — Secția a II-a penală.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 621
din 6 mai 2010

referitoare la excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de organele judiciare în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Tudorică
Barbu în Dosarul nr. 8.794/302/2009, de Valentin Florin Ursache
în Dosarul nr. 11.627/302/2009 și de Nicolae Cristoloveanu în
Dosarul nr. 11.628/302/2009 ale Judecătoriei Sectorului 5
București — Secția I penală.
La apelul nominal lipsesc părțile, față de care procedura de
citare a fost legal îndeplinită.

Curtea, având în vedere că excepțiile de neconstituționalitate
ridicate în dosarele nr. 8.051D/2009, nr. 8.080D/2009 și
nr. 8.081D/2009 au obiect identic, pune în discuție, din oficiu,
problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 8.080D/2009 și
nr. 8.081D/2009 la Dosarul nr. 8.051D/2009, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 19 octombrie 2009 și 2 noiembrie 2009,
pronunțate în dosarele nr. 8.794/302/2009, nr. 11.627/302/2009

MONITORUL OFICIAL AL ROMÂNIEI, PARTEA I, Nr. 364/3.VI.2010
și nr. 11.628/302/2009, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a prevederilor art. 23 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal.
Excepția a fost ridicată, în dosarele de mai sus, de Tudorică
Barbu, Valentin Florin Ursache și Nicolae Cristoloveanu.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 alin. (1) privind egalitatea
în drepturi și ale art. 22 alin. (1) referitoare la dreptul la viață și
la integritatea fizică și psihică, deoarece sintagma ăîn mod
excepțional” lasă loc arbitrariului în activitatea comisiei de
individualizare a regimului de executare a pedepselor privative
de libertate.
Judecătoria Sectorului 5 București — Secția I penală
opinează că excepția de neconstituționalitate este nefondată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului a trimis puncte de vedere în dosarele
nr. 8.080D/2009 și nr. 8.081D/2009 în care apreciază că
excepția de neconstituționalitate este neîntemeiată, sens în care
face trimitere la jurisprudența în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 23 alin. (2) din Legea nr. 275/2006 privind
executarea pedepselor și a măsurilor dispuse de organele

13

judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, care au
următorul cuprins:
ăÎn mod excepțional, natura și modul de săvârșire a
infracțiunii, precum și persoana condamnatului pot determina
includerea persoanei condamnate în regimul de executare
imediat inferior ca grad de severitate.”
Examinând excepția de neconstituționalitate, Curtea
constată că dispozițiile criticate au mai fost supuse controlului de
constituționalitate în raport cu prevederile Legii fundamentale
invocate în prezenta cauză.
Astfel, de exemplu, prin Decizia nr. 1.315 din 2 decembrie
2008, publicată în Monitorul Oficial al României, Partea I, nr. 874
din 23 decembrie 2008, și Decizia nr. 180 din 12 februarie 2009,
publicată în Monitorul Oficial al României, Partea I, nr. 158 din
13 martie 2009, Curtea a statuat, pentru considerentele acolo
reținute, că dispozițiile care reglementează regimurile de
executare a pedepselor privative de libertate, inclusiv cele
referitoare la procedura schimbării regimului de executare a
pedepselor privative de libertate în regimul imediat inferior ca
grad de severitate, nu stabilesc privilegii sau discriminări.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor menționate își păstrează
valabilitatea.
În prezenta cauză se mai invocă și încălcarea art. 22 alin. (1)
din Constituție privind dreptul la viață și la integritate fizică și
psihică al persoanei, cu motivarea că aceasta se datorează
aprecierii arbitrare a organelor administrative din cadrul
penitenciarului. Asemenea critică nu poate fi reținută, deoarece
vizează modul de interpretare și aplicare a legii de către comisia
pentru individualizarea regimului de executare a pedepselor
privative de libertate, aspect care excedează competenței Curții
Constituționale. De altfel, potrivit art. 26 alin. (1) și (5) din Legea
nr. 275/2006, schimbarea regimului de executare a pedepselor
privative de libertate se dispune de judecătorul delegat, prin
încheiere motivată, iar nu de comisia din cadrul penitenciarului.
În plus, în temeiul art. 26 alin. (8) din același act normativ,
împotriva acestei încheieri persoana condamnată poate
introduce contestație la judecătoria în a cărei circumscripție se
află penitenciarul, cadru în care, beneficiind de garanțiile stabilite
de lege, poate formula toate apărările pe care le consideră
necesare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție ridicată de Tudorică Barbu în Dosarul
nr. 8.794/302/2009, de Valentin Florin Ursache în Dosarul nr. 11.627/302/2009 și de Nicolae Cristoloveanu în Dosarul
nr. 11.628/302/2009 ale Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 364/3.VI.2010
CURTEA CONSTITUȚIONALĂ

D E C I Z I A Nr. 622
din 6 mai 2010

referitoare la excepția de neconstituționalitate a dispozițiilor art. 22 din Legea nr. 275/2006
privind executarea pedepselor și a măsurilor dispuse de organele judiciare în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
dispozițiilor art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție ridicată de Petrișor Duduianu în Dosarul
nr. 7.754/302/2009 al Judecătoriei Sectorului 5 București —
Secția I penală, de Aron Ionuț Dudea în Dosarul
nr. 18.982/215/2009 al Judecătoriei Craiova — Secția penală, de
Dănuț Gheorghe în Dosarul nr. 15.674/302/2009 al Judecătoria
Sectorului 5 București — Secția I penală, de Marin Buzatu în
Dosarul nr. 32.955/215/2009 al Judecătoriei Craiova — Secția
penală și de Niculae Ioniță Bobe în Dosarul nr. 15.775/302/2009
al Judecătoriei Sectorului 5 București — Secția I penală.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 8.052D/2009, nr. 8.146D/2009,
nr. 176D/2010, nr. 323D/2010 și nr. 327D/2010 au obiect parțial
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 8.146D/2009,
nr. 176D/2010, nr. 323D/2010 și nr. 327D/2010 la Dosarul
nr. 8.052D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 22 octombrie 2009, 3 noiembrie 2009,
26 ianuarie 2010, 19 ianuarie 2010 și 3 februarie 2010,
pronunțate în dosarele nr. 7.754/302/2009, nr. 18.982/215/2009,
nr. 15.674/302/2009,
nr.
32.955/215/2009
și
nr. 15.775/302/2009, Judecătoria Sectorului 5 București —
Secția I penală și Judecătoria Craiova — Secția penală au
sesizat Curtea Constituțională cu excepția de
neconstituționalitate a prevederilor art. 22 și, respectiv,
art. 22 alin. (2) din Legea nr. 275/2006 privind executarea

pedepselor și a măsurilor dispuse de organele judiciare în
cursul procesului penal.
Excepția a fost ridicată, în dosarele de mai sus, de Petrișor
Duduianu, Aron Ionuț Dudea, Dănuț Gheorghe, Marin Buzatu și
Niculae Ioniță Bobe.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 alin. (1) privind egalitatea
în drepturi și ale art. 22 alin (1) referitoare la dreptul la viață și la
integritatea fizică și psihică, deoarece sintagma ăîn mod
excepțional” lasă loc arbitrariului în activitatea comisiei de
individualizare a regimului de executare a pedepselor privative
de libertate.
Judecătoria Sectorului 5 București — Secția I penală și
Judecătoria Craiova — Secția penală opinează că excepția
de neconstituționalitate este nefondată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului a transmis punctul său de vedere în
Dosarul nr. 8.052D/2009 și apreciază că excepția de
neconstituționalitate este nefondată, sens în care face trimitere
la jurisprudența în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 22 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, publicată în Monitorul Oficial al României,
Partea I, nr. 627 din 20 iulie 2006, care au următorul cuprins:
ă(1) Regimul închis se aplică inițial persoanelor condamnate
la pedeapsa închisorii mai mare de 5 ani, dar care nu depășește
15 ani.
(2) În mod excepțional, natura și modul de săvârșire a
infracțiunii, precum și persoana condamnatului pot determina
includerea persoanei condamnate în regimul de executare
imediat inferior ca grad de severitate.
(3) Persoanele condamnate care execută pedeapsa în regim
închis sunt cazate, de regulă, în comun, prestează muncă și
desfășoară activități educative, culturale, terapeutice, de

MONITORUL OFICIAL AL ROMÂNIEI, PARTEA I, Nr. 364/3.VI.2010
consiliere psihologică și asistență socială în grupuri, în interiorul
penitenciarului, sub pază și supraveghere.
(4) Persoanele condamnate care execută pedeapsa în regim
închis pot presta munca și în afara penitenciarului, sub pază și
supraveghere
continuă,
cu
aprobarea
directorului
penitenciarului.”
Examinând excepția de neconstituționalitate, Curtea
constată că dispozițiile criticate au mai fost supuse controlului de
constituționalitate în raport cu prevederile Legii fundamentale
invocate în prezenta cauză.
Astfel, de exemplu, prin Decizia nr. 1.315 din 2 decembrie
2008, publicată în Monitorul Oficial al României, Partea I, nr. 874
din 23 decembrie 2008, și Decizia nr. 180 din 12 februarie 2009,
publicată în Monitorul Oficial al României, Partea I, nr. 158 din
13 martie 2009, Curtea a statuat, pentru considerentele acolo
reținute, că dispozițiile care reglementează regimurile de
executare a pedepselor privative de libertate, inclusiv cele
referitoare la procedura schimbării regimului de executare a
pedepselor privative de libertate în regimul imediat inferior ca
grad de severitate, nu stabilesc privilegii sau discriminări.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția

15

și considerentele deciziilor menționate își păstrează
valabilitatea.
În prezenta cauză se mai invocă și încălcarea art. 22 alin. (1)
din Constituție privind dreptul la integritate fizică și psihică al
persoanei, cu motivarea că aceasta se datorează aprecierii
arbitrare a organelor administrative din cadrul penitenciarului.
Asemenea critică nu poate fi reținută, deoarece vizează modul
de interpretare și aplicare a legii de către comisia pentru
individualizarea regimului de executare a pedepselor privative
de libertate, aspect care excedează competenței Curții
Constituționale. De altfel, potrivit art. 26 alin. (1) și (5) din Legea
nr. 275/2006, schimbarea regimului de executare a pedepselor
privative de libertate se dispune de judecătorul delegat, prin
încheiere motivată, iar nu de comisia din cadrul penitenciarului.
În plus, în temeiul art. 26 alin. (8) din același act normativ,
împotriva acestei încheieri persoana condamnată poate
introduce contestație la judecătoria în a cărei circumscripție se
află penitenciarul, cadru în care, beneficiind de garanțiile stabilite
de lege, poate formula toate apărările pe care le consideră
necesare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 22 din Legea nr. 275/2006 privind executarea pedepselor și
a măsurilor dispuse de organele judiciare în cursul procesului penal, excepție ridicată de Petrișor Duduianu în Dosarul
nr. 7.754/302/2009 al Judecătoriei Sectorului 5 București — Secția I penală, de Aron Ionuț Dudea în Dosarul nr. 18.982/215/2009 al
Judecătoriei Craiova — Secția penală, de Dănuț Gheorghe în Dosarul nr. 15.674/302/2009 al Judecătoria Sectorului 5 București —
Secția I penală, de Marin Buzatu în Dosarul nr. 32.955/215/2009 al Judecătoriei Craiova — Secția penală și de Niculae Ioniță Bobe
în Dosarul nr. 15.775/302/2009 al Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 364/3.VI.2010 conține 16 pagini.

Prețul: 3,20 lei

&JUYDGY|443501]
ISSN 1453—4495

