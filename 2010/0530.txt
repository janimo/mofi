Anul 178 (XXII) — Nr. 530

PARTEA I

LEGI, DECRETE, HOTĂRÂRI ȘI ALTE ACTE

Joi, 29 iulie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 812 din 3 iunie 2010 referitoare la excepția de
neconstituționalitate a dispozițiilor art. 3731 din Codul
de procedură civilă ....................................................
Decizia nr. 867 din 24 iunie 2010 referitoare la excepția de
neconstituționalitate a dispozițiilor art. 2878 și
art. 28710 alin. (1) din Ordonanța de urgență a
Guvernului nr. 34/2006 privind atribuirea contractelor
de achiziție publică, a contractelor de concesiune de
lucrări publice și a contractelor de concesiune de
servicii ......................................................................
Decizia nr. 877 din 6 iulie 2010 referitoare la excepția de
neconstituționalitate a prevederilor art. 1 alin. (1) — (4)
din Ordonanța de urgență a Guvernului nr. 71/2009
privind plata unor sume prevăzute în titluri executorii
având ca obiect acordarea de drepturi salariale
personalului din sectorul bugetar, astfel cum au fost
modificate prin Ordonanța de urgență a Guvernului
nr. 45/2010 ................................................................

2–3

3–5

6–8

Pagina
Decizia nr. 896 din 6 iulie 2010 referitoare la excepția de
neconstituționalitate a dispozițiilor art. 227 alin. (1)
lit. b) și e) din Legea nr. 31/1990 privind societățile
comerciale ................................................................
Decizia nr. 900 din 6 iulie 2010 referitoare la excepția de
neconstituționalitate a prevederilor art. 1361 din Legea
nr. 295/2004 privind regimul armelor și al munițiilor și
ale art. 118 din Codul penal........................................
Decizia nr. 924 din 6 iulie 2010 referitoare la excepția de
neconstituționalitate a dispozițiilor art. 1, art. 2 alin. 1
lit. a) și art. 12 din Legea nr. 508/2004 privind
înființarea, organizarea și funcționarea în cadrul
Ministerului Public a Direcției de Investigare a
Infracțiunilor de Criminalitate Organizată și Terorism,
precum și a prevederilor art. 7 din Legea nr. 39/2003
privind prevenirea și combaterea criminalității
organizate ..................................................................
Decizia nr. 933 din 6 iulie 2010 referitoare la excepția de
neconstituționalitate a dispozițiilor art. 10 din Legea
nr. 188/2000 privind executorii judecătorești ..............

8–9

10–12

12–15

15–16

2

MONITORUL OFICIAL AL ROMÂNIEI, PARTEA I, Nr. 530/29.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 812
din 3 iunie 2010

referitoare la excepția de neconstituționalitate a dispozițiilor art. 3731
din Codul de procedură civilă
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Fabian Niculae

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 42/2009
privind modificările art. 3731 din Codul de procedură civilă,
excepție ridicată de Victor Ioan Marghit în Dosarul
nr. 4.209/182/2009 al Tribunalului Maramureș — Secția
comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 2 octombrie 2009, pronunțată în Dosarul
nr. 4.209/182/2009, Tribunalul Maramureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a prevederilor Ordonanței de urgență a Guvernului
nr. 42/2009 privind modificările art. 3731 din Codul de
procedură civilă.
Excepția a fost ridicată de Victor Ioan Marghit într-un dosar
având ca obiect o cerere de încuviințare a executării silite.
În motivarea excepției de neconstituționalitate autorul
consideră că dispozițiile legale criticate încalcă art. 16 alin. (1)
și art. 21 alin. (1), (2) și (3), creditorul fiind privilegiat, iar debitorul
discriminat, debitorul fiind în imposibilitate de a-și apăra
drepturile, interesele sale legitime, fiindu-i îngrădit accesul la
justiție în cadrul unui proces echitabil.
Tribunalul Maramureș — Secția comercială, de
contencios administrativ și fiscal apreciază că dispozițiile
legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt neconstituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

concluziile procurorului, dispozițiile de lege criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 42/2009
privind modificările art. 3731 din Codul de procedură civilă.
Examinând excepția de neconstituționalitate, așa cum a fost
formulată, Curtea constată că în realitate obiectul excepției de
neconstituționalitate îl constituie prevederile art. 3731 din Codul
de procedură civilă, cu modificările și completările ulterioare,
prevederi ce au următorul conținut: ăCererea de executare silită,
însoțită de titlul executoriu, se depune la executorul
judecătoresc, dacă legea nu prevede altfel. Acesta, de îndată,
va solicita instanței de executare încuviințarea executării silite,
înaintându-i în copie cererea de executare și titlul respectiv.
Asupra cererii de încuviințare, președintele instanței de
executare se pronunță prin încheiere dată în camera de consiliu,
fără citarea părților. Încheierea de încuviințare a cererii de
executare silită nu este supusă niciunei căi de atac. Încheierea
prin care se respinge cererea de încuviințare a executării silite
poate fi atacată cu recurs numai de către creditor, în termen de
5 zile de la comunicare.
După încuviințarea cererii potrivit alin. 2, la instanța de
executare se va alcătui un dosar privind executarea, la care
executorul judecătoresc este obligat să depună câte un
exemplar al fiecărui act de executare, în termen de 48 de ore de
la efectuarea acestuia.
În tot cursul executării, executorul judecătoresc este obligat
să aibă rol activ, stăruind, prin toate mijloacele admise de lege,
pentru realizarea integrală și cu celeritate a obligației prevăzute
în titlul executoriu, cu respectarea dispozițiilor legii, a drepturilor
părților și ale altor persoane interesate.
Dacă socotește că este în interesul executării, executorul
judecătoresc îl va putea invita pe debitor pentru a-i cere, în scris,
în condițiile legii, lămuriri în legătură cu veniturile și bunurile sale
asupra cărora se poate efectua executarea, cu arătarea locului
unde se află acestea, precum și pentru a-l determina să execute
de bunăvoie obligația sa, arătându-i consecințele la care s-ar
expune în cazul executării silite.
Refuzul nejustificat al debitorului de a se prezenta ori de a da
lămuririle necesare, precum și darea de informații incomplete
ori eronate atrag răspunderea acestuia pentru toate prejudiciile
cauzate, precum și aplicarea sancțiunii prevăzute de art. 1082
alin. 2, dacă fapta nu întrunește elementele constitutive ale unei
fapte prevăzute de legea penală.
În situația prevăzută de art. 3717 alin. 1, executorul
judecătoresc este dator să pună în vedere părții să își
îndeplinească de îndată obligația de avansare a cheltuielilor de
executare.”

MONITORUL OFICIAL AL ROMÂNIEI, PARTEA I, Nr. 530/29.VII.2010
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea în drepturi, art. 21
alin. (1), (2) și (3) privind liberul acces la justiție, art. 44 alin. (2)
privind dreptul de proprietate privată, art. 124 alin. (1) și (2)
privind înfăptuirea justiției, precum și art. 6 privind dreptul la un
proces echitabil și art. 13 privind dreptul la un recurs efectiv din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, așa cum a fost
formulată, Curtea constată că dispozițiile legale criticate instituie
reguli speciale de procedură privind exercitarea căilor de atac.
Aceste dispoziții nu contravin prevederilor constituționale și
convenționale invocate de autorul excepției. Rațiunea pentru
care legiuitorul delegat a înlăturat, atât pentru creditor, cât și

3

pentru debitor, calea de atac împotriva încheierii de încuviințare
a cererii de executare silită este aceea a celerității ce se justifică
în această etapă procesuală. Astfel, creditorul este lipsit de
interes să atace o hotărâre prin care i s-a admis cererea, iar
debitorul are posibilitatea de a-și apăra drepturile, în raport cu
orice incident de executare silită, pe calea contestației la
executare.
Cu privire la încheierea de respingere a cererii de
încuviințare a executării silite, nu există interesul debitorului de
a ataca o asemenea hotărâre și de aceea nici nu a fost
prevăzută pentru el calea de atac a recursului. În schimb,
creditorul are posibilitatea de a-și apăra drepturile prin
exercitarea căii de atac a recursului, posibilitate pe care în
domeniul executării silite debitorul o are asigurată prin dreptul de
a formula contestații împotriva oricărui act de executare.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3731 din Codul de procedură civilă, excepție
ridicată de Victor Ioan Marghit în Dosarul nr. 4.209/182/2009 al Tribunalului Maramureș — Secția comercială, de contencios
administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 867
din 24 iunie 2010

referitoare la excepția de neconstituționalitate a dispozițiilor art. 2878 și art. 28710 alin. (1)
din Ordonanța de urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări publice
și a contractelor de concesiune de servicii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2878 și art. 28710 alin. (1) din Ordonanța de

urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, excepție
ridicată de Societatea Comercială Marcatin — S.A. din București
și Societatea Comercială Marcaplast — S.A. din Otopeni în
Dosarul nr. 29.352/3/2009 al Tribunalului București — Secția
a IX-a contencios administrativ și fiscal.
La apelul nominal se prezintă partea Consiliul General al
Municipiului București — Administrația Străzilor, reprezentată
de consilierul juridic Ilona Iovanescu, lipsind celelalte părți, față
de care procedura de citare a fost legal îndeplinită.
Cauza fiind în stare de judecată, președintele acordă
cuvântul părții prezente, care susține respingerea excepției de
neconstituționalitate, ca neîntemeiată.

4

MONITORUL OFICIAL AL ROMÂNIEI, PARTEA I, Nr. 530/29.VII.2010

Reprezentantul Ministerului Public pune concluzii de
respingere a criticilor formulate, invocând în acest sens
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2010, pronunțată în Dosarul
nr. 29.352/3/2009, Tribunalul București — Secția a IX-a
contencios administrativ și fiscal a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 2878 și art. 28710
alin. (1) din Ordonanța de urgență a Guvernului nr. 34/2006
privind atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii, excepție ridicată de
Societatea Comercială Marcatin — S.A. din București și
Societatea Comercială Marcaplast — S.A. din Otopeni.
În motivarea excepției de neconstituționalitate autorii
consideră că dispozițiile legale criticate lipsesc de efect
garanțiile instituite prin art. 2877 din Ordonanța de urgență a
Guvernului nr. 34/2006, care prevăd condițiile în care instanța
poate dispune suspendarea unei proceduri de achiziție publică
cu consecința directă a imposibilității autorității contractante de
a încheia contractul de achiziție publică. Normele reglementate
prin art. 2878 și art. 28710 alin. (1) din ordonanță au caracter
discriminatoriu, întrucât recunosc dreptul de a solicita
suspendarea procedurii unor persoane aflate în situații
fundamental diferite: ofertanții care au contestat cu
bună-credință procedura de atribuire, respectiv ofertanții de
rea-credință care au contestat în mod abuziv o atare procedură.
De asemenea, este lezat dreptul agenților economici de a-și
exercita activitatea economică și este afectat dreptul de
proprietate al ofertanților declarați câștigători ai procedurii de
achiziție publică, care, deși nu a fost suspendată de instanță,
nu se poate finaliza ca urmare a aplicării dispozițiilor criticate.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată, întrucât textele legale
criticate nu sunt de natură a leza drepturile constituționale ale
părților care participă transparent și legal la procedurile
prevăzute de lege.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate îl constituie
prevederile art. 2878 și ale art. 28710 alin. (1) din Ordonanța de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, publicată în
Monitorul Oficial al României, Partea I, nr. 418 din 15 mai 2006,
texte de lege care au următorul conținut:
— Art. 2878: ă(1) Indiferent de decizia instanței cu privire la
suspendarea procedurii de atribuire, autoritatea contractantă nu
are în nicio situație dreptul de a încheia contractul înainte de
soluționarea cauzei de către instanță.
(2) În cazul în care hotărârea prin care instanța a soluționat
cauza este comunicată înainte de expirarea termenelor
prevăzute la art. 205 alin. (1) și la art. 206 alin. (3), inclusiv când
aceste termene privesc cazurile prevăzute la art. 28712 alin. (1)
și la art. 28713 lit. a), autoritatea contractantă are dreptul de a
încheia contractul numai după împlinirea termenelor respective.
(3) În cazul în care, în cadrul aceleiași proceduri de atribuire,
autoritatea contractantă achiziționează produse, servicii sau
lucrări defalcate pe loturi, prevederile alin. (1) sunt aplicabile
numai asupra loturilor pentru care s-a formulat acțiune în
justiție.”;
— Art. 28710 alin. (1): ăInstanța constată nulitatea contractului
în următoarele cazuri:
a) autoritatea contractantă a atribuit contractul fără să
respecte obligațiile referitoare la publicarea unui/unei
anunț/invitații de participare conform prevederilor prezentei
ordonanțe de urgență;
b) au fost încălcate prevederile art. 205 alin. (1), art. 206
alin. (3), art. 277 alin. (3) sau ale art. 2878 alin. (1) și (2), dacă
această încălcare a privat operatorul economic interesat de
posibilitatea de a formula o cale de atac înainte de încheierea
contractului, în cazul în care această încălcare este combinată
cu încălcarea altor dispoziții în materia achizițiilor publice, dacă
această din urmă încălcare a afectat șansele operatorului
economic interesat de a obține contractul;
c) autoritatea contractantă nu a respectat prevederile art. 150
sau ale art. 158—160.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 44, 45 și 53.
Examinând dispozițiile care fac obiectul criticilor de
neconstituționalitate, Curtea constată că, potrivit prevederilor
art. 286 alin. (2) din ordonanță, litigiile privind desfășurarea
procedurilor de atribuire a contractelor care intră în sfera de
aplicare a dispozițiilor prezentei ordonanțe de urgență, precum
și cele privind drepturile și obligațiile contractate în cadrul
acestor proceduri se soluționează de urgență și cu precădere,
potrivit dispozițiilor art. 7202—7207 și ale art. 7209 din Codul de
procedură civilă, referitoare la soluționarea litigiilor în materie
comercială. În cazuri temeinic justificate, în scopul prevenirii
unor pagube iminente, instanța poate să dispună, la cererea
părților interesate, măsuri cu caracter provizoriu de suspendare
sau care să asigure suspendarea, în stadiul în care se află, a
procedurii de atribuire. Instanța soluționează cererea de
suspendare luând în considerare consecințele probabile ale
acestei măsuri asupra tuturor categoriilor de interese ce ar putea
fi lezate, inclusiv asupra interesului public. Însă, în cazul în care
consecințele negative ale suspendării procedurii de atribuire

MONITORUL OFICIAL AL ROMÂNIEI, PARTEA I, Nr. 530/29.VII.2010
sunt mai mari decât beneficiile lor, instanța poate respinge
cererea de suspendare, cu condiția ca această hotărâre să nu
prejudicieze niciun alt drept al persoanei care a înaintat cererea.
În acest context, dispozițiile art. 2878 din ordonanță prevăd
că, indiferent de decizia instanței cu privire la suspendarea
procedurii de atribuire, autoritatea contractantă nu poate încheia
contractul înainte de soluționarea pe fond a cauzei de către
instanță. Prin urmare, în cazul respingerii cererii de suspendare,
textul de lege criticat reglementează posibilitatea autorității
contractante de a continua procedura de atribuire, însă
împiedică finalizarea acesteia, respectiv încheierea contractului
de achiziție publică, de concesiune de lucrări publice sau de
servicii.
Dispozițiile art. 28710 alin. (1) din Ordonanța de urgență a
Guvernului nr. 34/2006 enumeră cazurile de nulitate a
contractelor, printre care și cel referitor la încălcarea prevederilor
art. 2878 alin. (1) și (2) din ordonanță. Textul de lege criticat
apare ca un mijloc de garanție a principiului legalității, asigurând
realizarea celor două funcții ale nulității: preventivă, respectiv
sancționatorie.
În ceea ce privește susținerile autorului excepției, potrivit
cărora dispozițiile criticate ar crea o situație egală tuturor
ofertanților care contestă procedura de atribuire a contractelor
de achiziții publice, indiferent de poziția subiectivă pe care au
avut-o în momentul exercitării dreptului la contestație, buna sau
reaua-credință, ceea ce ar echivala cu încălcarea prevederilor
art. 16 din Constituție, Curtea constată că acestea nu sunt
întemeiate.
Astfel, Curtea observă că cererea de suspendare a
procedurii de atribuire poate fi respinsă de către instanța
judecătorească în considerarea consecințelor probabile ale
măsurii asupra tuturor categoriilor de interese ce ar putea fi
lezate sau pe motivul că efectele negative ale suspendării sunt
mai mari decât beneficiile lor, deci fără a fi relevate aspecte ce
țin de exercitarea cu bună sau rea-credință a drepturilor
procesuale de către contestator. Or, respingerea cererii de

5

suspendare poate constitui expresia culpei procesuale a părții
care a formulat-o, dar nicidecum nu echivalează cu exercitarea
cu rea-credință a dreptului său de a se adresa justiției. Prin
urmare, Curtea apreciază că dispozițiile art. 2878 din ordonanță
asigură o aplicare nediscriminatorie tuturor persoanelor
prevăzute în ipoteza normei, fără a crea privilegii vreunei
categorii de participanți la procedura de atribuire a contractelor.
În ceea ce privește critica potrivit căreia prevederile art. 2878
și ale art. 28710 alin. (1) din ordonanță lezează dreptul de
proprietate al agenților economici și dreptul acestora de a-și
exercita activitatea, Curtea reține că rațiunea pentru care
legiuitorul a instituit interdicția încheierii contractului de achiziție
publică, de concesiune de lucrări publice sau de servicii, în cazul
în care instanța nu a soluționat cauza având ca obiect
desfășurarea procedurii de atribuire a acestui contract, a fost
aceea de a preîntâmpina încheierea unor contracte nelegale
care ulterior ar fi anulate în temeiul dispozițiilor legale. Prin
urmare, scopul urmărit de legiuitor a fost acela de a asigura
stabilitatea raporturilor juridice comerciale care se nasc între
părți prin încheierea unor astfel de contracte și, în mod mediat,
de a garanta tocmai accesul liber al persoanei la o activitate
economică, în condițiile respectării drepturilor și libertăților
celorlalte persoane participante la procedura de atribuire.
Referitor la critica de neconstituționalitate prin raportare la
art. 53 din Constituție, Curtea constată că dispozițiile legale
criticate dau expresie unor exigențe pe care legiuitorul este
singurul abilitat să le stabilească în valorificarea dreptului
persoanei la exercitarea unei activități economice. Astfel, Curtea
constată că obligația autorității contractante de a nu încheia
contractul cu ofertantul, a cărui ofertă a fost stabilită ca fiind
câștigătoare, înainte de soluționarea cauzei de către instanță,
nu încalcă dispozițiile constituționale ale art. 53, deoarece
acestea sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care, astfel cum s-a arătat anterior,
nu s-a constatat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2878 și art. 28710 alin. (1) din Ordonanța de urgență a
Guvernului nr. 34/2006 privind atribuirea contractelor de achiziție publică, a contractelor de concesiune de lucrări publice și a
contractelor de concesiune de servicii, excepție ridicată de Societatea Comercială Marcatin — S.A. din București și Societatea
Comercială Marcaplast — S.A. din Otopeni în Dosarul nr. 29.352/3/2009 al Tribunalului București — Secția a IX-a contencios
administrativ și fiscal.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

6

MONITORUL OFICIAL AL ROMÂNIEI, PARTEA I, Nr. 530/29.VII.2010
CURTEA CONSTITUȚIONALĂ

D E C I Z I A Nr. 877
din 6 iulie 2010

referitoare la excepția de neconstituționalitate a prevederilor art. 1 alin. (1) — (4)
din Ordonanța de urgență a Guvernului nr. 71/2009 privind plata unor sume
prevăzute în titluri executorii având ca obiect acordarea de drepturi salariale personalului din
sectorul bugetar, astfel cum au fost modificate prin Ordonanța de urgență a Guvernului nr. 45/2010
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— procuror
—magistrat-asistent

Pe rol se află soluționarea excepției de neconstituționalitate
a prevederilor art. 1 alin. (1) — (4) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, astfel cum au fost modificate
prin Ordonanța de urgență a Guvernului nr. 45/2010, excepție
ridicată de Liviu Vasiliu în Dosarul nr. 9.312/4/2009 al
Judecătoriei Sectorului 4 București — Secția civilă.
La apelul nominal se prezintă personal autorul excepției, fiind
lipsă celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul autorului excepției de neconstituționalitate, care solicită
admiterea acesteia astfel cum a fost formulată.
În acest context, este criticată evoluția legislativă a
Ordonanței de urgență a Guvernului nr. 71/2009, astfel cum a
fost modificată succesiv prin Ordonanța de urgență a Guvernului
nr. 18/2010 și Ordonanța de urgență a Guvernului nr. 45/2010,
autorul excepției apreciind că nu se justifică măsura adoptată
de legiuitor prin amânarea, în mod nejustificat, a plății unor sume
prevăzute în titluri executorii, având ca obiect acordarea de
drepturi salariale personalului din sectorul bugetar, inclusiv din
sistemul justiției. În continuare, arată că prin reglementarea
criticată se conferă statului-debitor privilegiul ca, invocând
dificultăți economice, să amâne, dincolo de orice termen
rezonabil, fără niciun fel de justificare (cel puțin în ceea ce
privește anul 2011), executarea obligațiilor de plată față de
creditori. Depune concluzii scrise la dosar.
Reprezentantului Ministerului Public pune concluzii de
respingere a excepției de neconstituționalitate. În acest sens,
invocă Decizia Curții Constituționale nr. 188/2010.
C U R T E A,

având în vedere actele și lucrările dosarului, constată
următoarele:
Prin Încheierea din 11 septembrie 2009, pronunțată în
Dosarul nr. 9.312/4/2009, Judecătoria Sectorului 4
București — Secția civilă a sesizat Curtea Constituțională
cu excepția de neconstituționalitate a prevederilor art. 1
alin. (1) — (4) din Ordonanța de urgență a Guvernului
nr. 71/2009 privind plata unor sume prevăzute în titluri

executorii având ca obiect acordarea de drepturi salariale
personalului din sectorul bugetar, astfel cum au fost
modificate prin Ordonanța de urgență a Guvernului
nr. 45/2010, excepție ridicată de Liviu Vasiliu într-o cauză având
ca obiect o contestație la executare.
În motivarea excepției de neconstituționalitate autorul
acesteia susține că prin Ordonanța de urgență a Guvernului
nr. 71/2009 se instituie o procedură specială, derogatorie, în
considerarea calității de debitor al statului, procedură ce înlătură
dreptul creditorului de a urmări silit sumele de bani aparținând
domeniului privat al statului, deși acestea sunt supuse regimului
de drept comun. Astfel, se conferă statului, deși este debitor,
privilegiul de a amâna și eșalona sumele din bugetele instituțiilor
publice necesare executării obligațiilor de plată față de creditori.
Totodată, arată că Ordonanța de urgență a Guvernului
nr. 71/2009 restrânge accesul la justiție, prin blocarea totală a
fazei execuționale, dându-se posibilitatea organelor
administrative ale statului să prelungească în mod nejustificat
executarea titlurilor executorii deținute de personalul care
lucrează în cadrul instituțiilor bugetare. În final, susține că, prin
crearea unui regim juridic special, derogatoriu și privilegiat față
de cel de drept comun, înfrânge principiul constituțional al
egalității modului de ocrotire a proprietății private.
Judecătoria Sectorului 4 București — Secția civilă
consideră că reglementarea criticată este neconstituțională și
contravine art. 1, 21 și 125 din Legea fundamentală. Astfel, arată
că prin intervenția legiuitorului într-un domeniu de competența
exclusivă a instanțelor judecătorești, cum este cel al suspendării
executării silite, se încalcă principiul separației puterilor în stat.
De asemenea, consideră că, prin împiedicarea creditorilor de
a-și valorifica drepturile lor, se încalcă și principiul accesului liber
la justiție, executarea silită fiind una dintre componentele
procesului civil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt neconstituționale, întrucât contravin art. 1, 21 și
125 din Legea fundamentală. În acest sens, invocă Decizia
Curții Constituționale nr. 1.055/2008, prin care s-a statuat că ăo
dispoziție legală prin care se suspendă cursul judecății sau
executarea hotărârilor judecătorești definitive referitoare la
anumite cauze determinate este neconstituțională”.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 530/29.VII.2010
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 alin. (1) — (4) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, publicată în Monitorul Oficial
al României, Partea I, nr. 416 din 18 iunie 2009. Ulterior sesizării
Curții Constituționale, Ordonanța de urgență a Guvernului
nr. 71/2009 a fost modificată prin Ordonanța de urgență a
Guvernului nr. 45 din 19 mai 2010, publicată în Monitorul Oficial
al României, Partea I, nr. 337 din 20 mai 2010, astfel încât în
prezent reglementarea criticată, asupra căreia urmează a se
pronunța, are următorul conținut:
ăArt. 1. — (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice procedură
de executare silită se suspendă de drept.
(3) Sumele prevăzute la alin. (1) plătite în temeiul prezentei
ordonanțe de urgență se actualizează cu indicele prețurilor de
consum comunicat de Institutul Național de Statistică.
(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.”
Autorul excepției susține că reglementarea criticată
contravine dispozițiilor constituționale ale art. 16 alin. (2) potrivit
cărora ănimeni nu este mai presus de lege”, art. 44 alin. (1) și (2)
care garantează dreptul de proprietate privată, precum și art. 21
alin. (1)—(3) privind accesul liber la justiție, prin raportare la
art. 6 paragraful 1 din Convenția pentru apărarea drepturilor
omului și a libertăților fundamentale, art. 10 din Declarația
Universală a Drepturilor Omului și art. 14 pct. 1 din Pactul
internațional cu privire la drepturile civile și politice.
Examinând excepția de neconstituționalitate, Curtea
constată că, potrivit Ordonanței de urgență a Guvernului
nr. 71/2009, plata sumelor prevăzute prin hotărâri judecătorești
având ca obiect acordarea unor drepturi salariale stabilite în
favoarea personalului bugetar urmau să fie plătite eșalonat

7

începând cu anul 2010, pentru hotărârile devenite executorii
până la sfârșitul anului 2009, și începând cu 2011, pentru cele
devenite executorii până la finalul acestui an.
Prin adoptarea Ordonanței de urgență a Guvernului
nr. 45/2010, s-a amânat plata acestor drepturi salariale câștigate
în instanță, ca urmare a constrângerilor bugetare impuse de
situația economică actuală, astfel încât, ca urmare a
modificărilor aduse prin acest act normativ, plata sumelor
prevăzute prin hotărâri judecătorești, devenite executorii până la
data intrării în vigoare a prezentei ordonanțe de urgență, se va
face astfel: 34% din valoarea titlului executoriu — în anul 2012,
și 33% din valoarea titlului executoriu — în anul 2013, respectiv
în anul 2014. Ordonanța de urgență a Guvernului nr. 71/2009,
astfel cum a fost modificată prin Ordonanța de urgență a
Guvernului nr. 45/2010, reglementează eșalonarea plății unor
sume prevăzute în titluri executorii având ca obiect acordarea de
drepturi salariale personalului din sectorul bugetar.
Instituirea acestei măsuri a fost determinată de existența unui
număr substanțial de cauze având ca obiect acordarea de
drepturi salariale, care a condus la o imposibilitate a autorității
statale de a executa hotărârile judecătorești pronunțate deja în
această materie, în special în actualul context de acută criză
economică. Adoptarea actului normativ supus controlului de
constituționalitate a fost determinată de circumstanțele
excepționale care au impus instituirea unor măsuri prin care să
fie limitată temporar exercitarea drepturilor decurgând din
hotărârile judecătorești irevocabile pronunțate în materia
respectivă, fără ca prin aceasta să se aducă atingere substanței
înseși a acestor drepturi.
Pentru a evita devalorizarea sumelor ce fac obiectul titlurilor
executorii, ordonanța de urgență prevede că acestea se
actualizează cu indicele prețurilor de consum, ceea ce
garantează o executare în totalitate a creanței. Acest mecanism
asigură executarea integrală a titlului, acordând totodată statului
posibilitatea să identifice resursele financiare necesare achitării
acestor sume.
Ordonanța de urgență a Guvernului nr. 71/2009 are în vedere
rezolvarea unei situații extraordinare, prin reglementarea unor
măsuri cu caracter temporar și derogatorii de la dreptul comun
în materia executării hotărârilor judecătorești. Măsurile instituite
urmăresc un scop legitim — asigurarea stabilității economice a
țării — și păstrează un raport rezonabil de proporționalitate între
mijloacele folosite și obiectivul avut în vedere — executarea
eșalonată a hotărârilor judecătorești în cauză. Totodată,
măsurile reglementate au un caracter pozitiv, în sensul că
Guvernul recunoaște obligația de plată a autorității statale și se
obligă la plata eșalonată a titlurilor executorii, modalitate de
executare impusă de situația de excepție pe care o reprezintă,
pe de o parte, proporția deosebit de semnificativă a creanțelor
astfel acumulate împotriva statului și, pe de altă parte,
stabilitatea economică a statului român în actualul context de
acută criză economică națională și internațională.
Asupra constituționalității prevederilor Ordonanței de urgență
a Guvernului nr. 71/2009, Curtea s-a mai pronunțat prin Decizia
nr. 188 din 2 martie 2010, publicată în Monitorul Oficial al
României, Partea I, nr. 237 din 14 aprilie 2010, Decizia nr. 190
din 2 martie 2010, publicată în Monitorul Oficial al României,
Partea I, nr. 224 din 9 aprilie 2010, sau Decizia nr. 713 din
25 mai 2010, publicată în Monitorul Oficial al României, Partea I,
nr. 430 din 28 iunie 2010, statuând că acest act normativ nu
încalcă normele invocate din Legea fundamentală.
Întrucât în cauza de față nu au intervenit elemente noi, de
natură să determine reconsiderarea jurisprudenței Curții
Constituționale, considerentele și soluția deciziilor amintite își
păstrează valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 530/29.VII.2010

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1 alin. (1)—(4) din Ordonanța de urgență a Guvernului
nr. 71/2009 privind plata unor sume prevăzute în titluri executorii având ca obiect acordarea de drepturi salariale personalului din
sectorul bugetar, astfel cum au fost modificate prin Ordonanța de urgență a Guvernului nr. 45/2010, excepție ridicată de Liviu
Vasiliu în Dosarul nr. 9.312/4/2009 al Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 896
din 6 iulie 2010

referitoare la excepția de neconstituționalitate a dispozițiilor art. 227 alin. (1) lit. b) și e)
din Legea nr. 31/1990 privind societățile comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 227 lit. b) și e) din Legea nr. 31/1990 privind
societățile comerciale, excepție ridicată de Societatea
Comercială ăVega Som” — S.R.L. din Miercurea-Ciuc în Dosarul
nr. 3.105/96/2008 al Curții de Apel Târgu Mureș — Secția
comercială, de contencios administrativ și fiscal.
La apelul nominal răspunde, pentru autorul excepției, avocat
Călin Rusu, cu delegație la dosar, lipsind celelalte părți, față de
care procedura de citare a fost legal îndeplinită.
Reprezentantul autorului excepției formulează o cerere de
renunțare la judecată.
Referitor la cererea formulată, președintele acordă cuvântul
reprezentantului Ministerului Public, care solicită respingerea
acesteia, arătând că în procedura din fața Curții Constituționale
nu se pot formula astfel de cereri.
Curtea respinge cererea formulată, întrucât, în temeiul art. 55
din Legea nr. 47/1992 privind organizarea și funcționarea Curții
Constituționale, în fața instanței constituționale nu sunt aplicabile
dispozițiile Codului de procedură civilă referitoare la stingerea
procesului.

Cauza fiind în stare de judecată, președintele Curții acordă
cuvântul reprezentantului autorului excepției, care lasă la
aprecierea Curții soluționarea excepției formulate.
Reprezentantul Ministerului Public solicită respingerea, ca
neîntemeiată, a excepției de neconstituționalitate, arătând că
intervenția instanței de judecată are loc numai când există
neînțelegeri grave între asociații societății comerciale.
C U R T E A,

având în vedere actele și lucrările dosarului, constată
următoarele:
Prin Încheierea din 7 decembrie 2009, pronunțată în Dosarul
nr. 3.105/96/2008, Curtea de Apel Târgu Mureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 227 lit. b) și e) din Legea nr. 31/1990
privind societățile comerciale, excepție ridicată de Societatea
Comercială ăVega Som” — S.R.L. din Miercurea-Ciuc într-o
cauză având ca obiect soluționarea recursului împotriva
sentinței prin care a fost dizolvată societatea comercială în
cauză.
În motivarea excepției de neconstituționalitate se arată
că dispozițiile legale criticate consacră o ingerință în libertatea
comerțului. Se arată că o societate comercială nu ar trebui să fie
dizolvată prin voința statului, în condițiile în care unul dintre
asociați dorește continuarea activității societății, iar aceasta nu
are niciun fel de datorii de plată restante.
Curtea de Apel Târgu Mureș — Secția comercială, de
contencios administrativ și fiscal apreciază că excepția de
neconstituționalitate este neîntemeiată, întrucât statul trebuie să
asigure siguranța circuitului comercial, iar acest lucru presupune

MONITORUL OFICIAL AL ROMÂNIEI, PARTEA I, Nr. 530/29.VII.2010
asanarea economiei și comerțului de acele societăți comerciale
care din varii motive nu mai pot funcționa în condiții normale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 227 lit. b) și e) din Legea
nr. 31/1990 privind societățile comerciale, republicată în
Monitorul Oficial al României, Partea I, nr. 1.066 din
17 noiembrie 2004. În realitate, se observă că obiect al excepției
sunt dispozițiile art. 227 alin. (1) lit. b) și e) din Legea
nr. 31/1990, care au următorul cuprins:
ă(1) Societatea se dizolvă prin: [...]
b) imposibilitatea realizării obiectului de activitate al societății
sau realizarea acestuia; [...]
e) hotărârea tribunalului, la cererea oricărui asociat, pentru
motive temeinice, precum neînțelegerile grave dintre asociați,
care împiedică funcționarea societății.”
Autorul excepției susține că dispozițiile legale criticate încalcă
prevederile constituționale ale art. 135 alin. (2) lit. a) teza întâi
referitoare la libertatea comerțului.
Examinând excepția de neconstituționalitate, Curtea
constată următoarele:

9

Textul constituțional pretins încălcat consacră o obligație de
rezultat din partea statului, și anume aceea ca prin măsurile pe
care le promovează să creeze un cadru legislativ care să
permită operatorilor economici să își desfășoare activitatea
economică în mod liber și neîngrădit. Totuși, această libertate
economică nu poate fi absolutizată, întrucât ar crea grave
disfuncționalități la nivelul economiei statului și ar putea în final
afecta stabilitatea economică a acestuia. Pentru a evita o
asemenea finalitate și pentru a crea un climat de ordine și
încredere la nivel economic, din punct de vedere constituțional,
statul este îndrituit să adopte măsuri legislative eficiente și
energice. Desigur, aceste măsuri în final nu trebuie să aibă ca
rezultat tocmai negarea libertății comerțului, ci să se constituie
într-un adevărat corolar al acestuia.
În aceste categorii de măsuri se încadrează și dispozițiile
legale ce vizează dizolvarea societăților comerciale. Statul,
reglementând asemenea măsuri, veghează la securitatea
circuitului comercial și, pentru a asigura acel climat de ordine și
încredere la nivel economic, a prevăzut eliminarea de pe piață
a operatorilor economici care înregistrează grave
disfuncționalități la nivel organizatoric și funcțional. Desigur,
această măsură nu trebuie privită întotdeauna ca o sancțiune,
dovadă că dizolvarea societății comerciale se poate face și ca
urmare a realizării obiectului de activitate a acestuia, ceea ce
este o consecință firească a epuizării scopului pentru care a fost
creată societatea în cauză.
Dizolvarea pe fondul existenței unor neînțelegeri grave între
asociați este o măsură extremă ce privește societatea
comercială, însă statul a pus la dispoziția asociaților și alte
măsuri menite a evita această finalitate ultimă, spre exemplu,
retragerea asociatului sau excluderea acestuia. În schimb,
dizolvarea prin imposibilitatea realizării obiectului de activitate a
societății este o consecință firească a faptului că societatea nu
își mai poate atinge scopul pentru care a fost înființată. Astfel,
Curtea constată că existența unor neînțelegeri grave între
asociați sau imposibilitatea realizării obiectului de activitate a
societății sunt motive suficiente pentru a dizolva societatea în
cauză și de a asigura astfel eliminarea operatorilor economici
care prezintă neîncredere sau incertitudine, deci un pericol
iminent pentru circuitul comercial.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 227 alin. (1) lit. b) și e) din Legea nr. 31/1990
privind societățile comerciale, excepție ridicată de Societatea Comercială ăVega Som” — S.R.L. din Miercurea-Ciuc în Dosarul
nr. 3.105/96/2008 al Curții de Apel Târgu Mureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 530/29.VII.2010
CURTEA CONSTITUȚIONALĂ

D E C I Z I A Nr. 900
din 6 iulie 2010

referitoare la excepția de neconstituționalitate a prevederilor art. 1361 din Legea nr. 295/2004
privind regimul armelor și al munițiilor și ale art. 118 din Codul penal
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Iuliana Nedelcu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1361 din Legea nr. 295/2004 privind regimul
armelor și al munițiilor și ale art. 118 din Codul penal, excepție
ridicată de Ștefan Vașvari în Dosarul nr. 5.322/337/2009 al
Judecătoriei Zalău.
La apelul nominal răspunde, pentru autorul excepției, domnul
avocat Friedmann Nicolescu, membru al Baroului București.
Procedura de citare a fost legal îndeplinită.
Cauza fiind în stare de judecată, președintele Curții acordă
cuvântul apărătorului autorului excepției. Acesta reiterează
argumentele expuse în motivarea scrisă a excepției și solicită
admiterea acesteia.
Reprezentantul Ministerului Public pune concluzii de
respingere a excepției de neconstituționalitate. Observând că
autorul excepției critică de fapt neconstituționalitatea extrinsecă
a unei ordonanțe de urgență care a modificat Legea
nr. 295/2004, precizează că nu este aplicabil art. 115 alin. (1)
din Constituție, ale cărui prevederi trebuie respectate în cazul
edictării unei ordonanțe simple. În schimb, pentru emiterea
valabilă a unei ordonanțe de urgență este necesară respectarea
dispozițiilor art. 115 alin. (4) din Constituție, exigențele prevăzute
de acestea fiind întrunite în ceea ce privește Ordonanța de
urgență a Guvernului nr. 26/2008 pentru modificarea și
completarea Legii nr. 295/2004. Referitor la pretinsa
neconstituționalitate a art. 118 din Codul penal, arată că autorul
excepției învederează probleme de coroborare și aplicare a
acestuia, care nu intră în competența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 decembrie 2009, pronunțată în
Dosarul nr. 5.322/337/2009, Judecătoria Zalău a sesizat
Curtea Constituțională cu excepția de neconstituționalitate
a prevederilor art. 1361 din Legea nr. 295/2004 privind
regimul armelor și al munițiilor și ale art. 118 din Codul
penal. Excepția a fost ridicată de Ștefan Vașvari într-o cauză
având ca obiect soluționarea plângerii formulate împotriva unei
rezoluții a Parchetului de pe lângă Tribunalul Sălaj.
În motivarea excepției de neconstituționalitate autorul
acesteia susține că prevederile art. 1361 din Legea nr. 295/2004
contravin dispozițiilor art. 73 alin. (3) lit. h) din Constituție,
întrucât au fost introduse în lege printr-o ordonanță de urgență
a Guvernului. Arată că ădelegarea legislativă de a adopta
ordonanțe de urgență se încadrează exclusiv în dispozițiile
art. 108 alin. (1) și (3) din Constituția României”. Or, ăîn cauză nu
a existat o lege specială de abilitare”, astfel că ăordonanța s-a

emis de Guvern cu depășirea limitelor delegării”. De asemenea,
precizează că, din interpretarea art. 7 paragraful 2 din Convenția
pentru apărarea drepturilor omului și a libertăților fundamentale
rezultă că, ăulterior apariției unei legi, nu se poate dispune
incriminarea unei persoane care a dobândit legal un bun”.
În ceea ce privește prevederile art. 118 din Codul penal,
autorul excepției susține că încalcă dispozițiile din Legea
fundamentală referitoare la protecția proprietății private, nefiind
corelate cu situațiile prevăzute de legea penală la înlocuirea
răspunderii penale, în special cu cele din art. 181 alin. (1) și (3)
din Codul penal. Arată că măsura confiscării bunului legal
dobândit se face numai în temeiul unei legi, de către autoritatea
judecătorească, nu de organele poliției sau ale parchetului, în
legătură cu care precizează că în jurisprudența Curții Europene
a Drepturilor Omului și a Curții de la Luxemburg s-a constatat că
fac parte din organele administrative.
Judecătoria Zalău nu și-a exprimat opinia cu privire la
constituționalitatea textelor de lege criticate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale. În acest sens, arată că interdicția
reglementării în domenii care fac obiectul legii organice este
prevăzută de art. 115 alin. (1) din Constituție pentru ordonanțele
emise de Guvern în temeiul unei legi speciale de abilitare
adoptate de Parlament, iar nu și în cazul ordonanțelor de
urgență, care se adoptă de către Guvern în temeiul art. 115
alin. (4) din Legea fundamentală. Precizează totodată că
deposedarea unei persoane de anumite bunuri sau valori în
executarea unei sancțiuni penale, contravenționale,
administrative ori civile sau a unei măsuri de confiscare specială,
prevăzute de lege, nu constituie expropriere și nu încalcă în
niciun alt mod dreptul de proprietate garantat constituțional,
astfel cum a reținut și Curtea Constituțională prin Decizia
nr. 1.060/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile apărătorului autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1361 din Legea nr. 295/2004 privind regimul
armelor și al munițiilor, publicată în Monitorul Oficial al României,
Partea I, nr. 583 din 30 iunie 2004, introduse prin art. I pct. 28 din
Ordonanța de urgență a Guvernului nr. 26/2008 pentru

MONITORUL OFICIAL AL ROMÂNIEI, PARTEA I, Nr. 530/29.VII.2010
modificarea și completarea Legii nr. 295/2004 privind regimul
armelor și al munițiilor, publicată în Monitorul Oficial al României,
Partea I, nr. 203 din 17 martie 2008. De asemenea, obiect al
excepției îl constituie și dispozițiile art. 118 din Codul penal.
Textele de lege criticate au următoarea redactare:
— Art. 1361 din Legea nr. 295/2004: ăDeținerea sau portul
de armă neletală din categoria celor supuse autorizării, fără
drept, constituie infracțiune și se pedepsește cu închisoare de la
3 luni la 1 an.”;
— Art.118 din Codul penal: ăSunt supuse confiscării speciale:
a) bunurile produse prin săvârșirea faptei prevăzute de legea
penală;
b) bunurile care au fost folosite, în orice mod, la săvârșirea
unei infracțiuni, dacă sunt ale infractorului sau dacă, aparținând
altei persoane, aceasta a cunoscut scopul folosirii lor. Această
măsură nu poate fi dispusă în cazul infracțiunilor săvârșite prin
presă;
c) bunurile produse, modificate sau adaptate în scopul
săvârșirii unei infracțiuni, dacă au fost utilizate la comiterea
acesteia și dacă sunt ale infractorului. Când bunurile aparțin altei
persoane confiscarea se dispune dacă producerea, modificarea
sau adaptarea a fost efectuată de proprietar ori de infractor cu
știința proprietarului;
d) bunurile care au fost date pentru a determina săvârșirea
unei fapte sau pentru a răsplăti pe făptuitor;
e) bunurile dobândite prin săvârșirea faptei prevăzute de
legea penală, dacă nu sunt restituite persoanei vătămate și în
măsura în care nu servesc la despăgubirea acesteia;
f) bunurile a căror deținere este interzisă de lege.
În cazul prevăzut în alin. 1 lit. b), dacă valoarea bunurilor
supuse confiscării este vădit disproporționată față de natura și
gravitatea infracțiunii, se dispune confiscarea în parte, prin
echivalent bănesc, ținând seama de urmarea infracțiunii și de
contribuția bunului la producerea acesteia.
În cazurile prevăzute în alin. 1 lit. b) și c), dacă bunurile nu
pot fi confiscate, întrucât nu sunt ale infractorului, iar persoana
căreia îi aparțin nu a cunoscut scopul folosirii lor, se confiscă
echivalentul în bani al acestora.
Dacă bunurile supuse confiscării nu se găsesc, în locul lor
se confiscă bani și bunuri până la concurența valorii acestora.
Se confiscă, de asemenea, bunurile și banii obținuți din
exploatarea sau folosirea bunurilor supuse confiscării, cu
excepția bunurilor prevăzute în alin. 1 lit. b) și c).
Instanța poate să nu dispună confiscarea bunului dacă
acesta face parte din mijloacele de existență, de trebuință zilnică
ori de exercitare a profesiei infractorului sau a persoanei asupra
căreia ar putea opera măsura confiscării speciale.”
În opinia autorului excepției, sunt încălcate următoarele
prevederi din Constituție: art. 44 alin. (1), (2), (8) și (9) referitoare
la garantarea proprietății private, la prezumția dobândirii licite a
averii, la interdicția confiscării averii dobândite licit și la
posibilitatea confiscării în condițiile legii a bunurilor destinate,
folosite sau rezultate din infracțiuni ori contravenții; art. 73
alin. (3) lit. h) potrivit căruia infracțiunile, pedepsele și regimul
executării acestora se reglementează prin lege organică;
art. 108 alin. (1) și (3) care prevăd că Guvernul adoptă hotărâri
și ordonanțe, iar ordonanțele se emit în temeiul unei legi
speciale de abilitare. Se invocă, de asemenea, și următoarele
dispoziții din Convenția pentru apărarea drepturilor omului și a
libertăților fundamentale: art. 6 paragraful 2 care consacră
prezumția de nevinovăție, art. 7 paragraful 2 referitor la
legalitatea pedepsei și art. 18 care stabilește că restrângerile
drepturilor și libertăților prevăzute de convenție nu pot fi aplicate
decât în scopul pentru care ele au fost prevăzute.
Examinând excepția de neconstituționalitate, Curtea
constată că nu este întemeiată, urmând să o respingă ca atare,
pentru argumentele ce se vor arăta în continuare.

11

În ceea ce privește dispozițiile art. 1361 din Legea
nr. 295/2004 privind regimul armelor și al munițiilor, care au fost
introduse în cuprinsul legii prin Ordonanța de urgență a
Guvernului nr. 26/2008, Curtea observă că se susține o teză
eronată, autorul excepției interpretând în mod greșit prevederile
constituționale care permit Guvernului să legifereze pe calea
ordonanțelor, simple sau de urgență. Instanța de control
constituțional nu poate reține critica potrivit căreia ăordonanța
s-a emis de Guvern cu depășirea limitelor delegării”, motivată
pe observația că ăîn cauză nu a existat o lege specială de
abilitare”. Curtea constată că, în realitate, interdicția
reglementării în domenii rezervate legii organice, potrivit art. 73
alin. (3) din Constituție, vizează exclusiv ordonanțele simple,
care se adoptă numai în baza unei legi speciale de abilitare.
Dimpotrivă, prin intermediul ordonanțelor de urgență se pot
emite reglementări de acest tip, fără să fie necesară, așa cum
susține autorul excepției, emiterea vreunei legi de abilitare,
dreptul Guvernului de a emite ordonanțe de urgență în domenii
rezervate legii organice rezultând din înseși prevederile art. 115
alin. (4) și alin. (5) teza finală din Legea fundamentală. În acest
sens a statuat în mod constant Curtea Constituțională, relevante
sub acest aspect fiind, de exemplu, Decizia nr. 146 din 25 martie
2004, publicată în Monitorul Oficial al României, Partea I, nr. 416
din 10 mai 2004, sau Decizia nr. 684 din 10 octombrie 2006,
publicată în Monitorul Oficial al României, Partea I, nr. 931 din
16 noiembrie 2006.
Cât privește prevederile art. 118 din Codul penal, Curtea
observă că s-a mai pronunțat asupra constituționalității acestora,
prin raportare la dispozițiile constituționale referitoare la dreptul
de proprietate privată. Astfel, prin Decizia nr. 377 din
30 septembrie 2004, publicată în Monitorul Oficial al României,
Partea I, nr. 958 din 19 octombrie 2004, instanța de contencios
constituțional a statuat că deposedarea unei persoane de
anumite bunuri sau valori în executarea unei sancțiuni penale,
contravenționale, administrative ori civile sau a unei măsuri de
confiscare specială, prevăzute de lege, nu constituie expropriere
și nu încalcă în niciun alt mod dreptul de proprietate garantat
constituțional. Prin urmare, nefiind vorba de nesocotirea
dreptului de proprietate, care este protejat și prin prevederile
art. 1 din primul Protocol adițional la Convenția pentru apărarea
drepturilor omului și a libertăților fundamentale, Curtea constată
că în cauza de față nu se poate reține nici nesocotirea art. 18 din
documentul internațional mai sus menționat, care stabilește că
restrângerile drepturilor și libertăților prevăzute de convenție nu
pot fi aplicate decât în scopul pentru care ele au fost prevăzute.
Totodată, Curtea Constituțională observă că măsura de
siguranță a confiscării speciale nu este o pedeapsă în sensul
atribuit de art. 53 din Codul penal, care instituie felurile
pedepselor aplicabile persoanei fizice, motiv pentru care art. 7
paragraful 2 din Convenția pentru apărarea drepturilor omului și
a libertăților fundamentale referitor la legalitatea pedepsei nu
este incident în cauză.
De asemenea, Curtea constată că măsura confiscării
speciale nu este de natură să înfrângă nici prezumția de
nevinovăție, care este consacrată de Legea fundamentală în
legătură cu libertatea individuală a persoanei, respectiv în ceea
ce privește reținerea și arestarea. Măsura confiscării speciale
are ca scop, la fel ca celelalte măsuri de siguranță, înlăturarea
unei stări de pericol și preîntâmpinarea săvârșirii unor fapte
penale, fără să afecteze în vreun fel dreptul persoanei față de
care aceasta se dispune de a beneficia de prezumția de
vinovăție pe parcursul întregului proces penal, până la
rămânerea definitivă a hotărârii de condamnare.

12

MONITORUL OFICIAL AL ROMÂNIEI, PARTEA I, Nr. 530/29.VII.2010

Curtea observă că nu poate primi nici critica dedusă din
susținerile autorului excepției, în sensul încălcării principiului
separației și echilibrului puterilor în stat, întrucât nu se pune
problema vreunei intruziuni a puterii executive în atribuțiile

autorității judecătorești. Aceasta din urmă are ca rol înfăptuirea
justiției, or punerea în executare a măsurii confiscării speciale nu
este de resortul instanțelor de judecată, ci este firesc ca aceasta
să fie adusă la îndeplinire de organe cu atribuții administrative.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1361 din Legea nr. 295/2004 privind regimul armelor și al
munițiilor și ale art. 118 din Codul penal, excepție ridicată de Ștefan Vașvari în Dosarul nr. 5.322/337/2009 al Judecătoriei Zalău.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 924
din 6 iulie 2010

referitoare la excepția de neconstituționalitate a dispozițiilor art. 1, art. 2 alin. 1 lit. a) și art. 12
din Legea nr. 508/2004 privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism,
precum și a prevederilor art. 7 din Legea nr. 39/2003
privind prevenirea și combaterea criminalității organizate
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1, art. 2 alin. 1 lit. a) și art. 12 din Legea
nr. 508/2004 privind înființarea, organizarea și funcționarea în
cadrul Ministerului Public a Direcției de Investigare a
Infracțiunilor de Criminalitate Organizată și Terorism, precum și
a prevederilor art. 7 din Legea nr. 39/2003 privind prevenirea și
combaterea criminalității organizate, excepție ridicată de Stelian
Buruiană în Dosarul nr. 940/84/2009 conexat la Dosarul
nr. 3.527/84/2008 al Tribunalului Sălaj — Secția penală.
Dezbaterile au avut loc în ziua de 29 iunie 2010 și au fost
consemnate în încheierea de ședință de la acea dată, când

Curtea, având nevoie de timp pentru a delibera, a amânat
pronunțarea pentru 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 14 octombrie 2009, pronunțată în Dosarul
nr. 3.527/84/2008, Tribunalul Sălaj — Secția penală a sesizat
Curtea Constituțională cu excepția de neconstituționalitate
a prevederilor art. 1, art. 2 alin. 1 lit. a) și art. 12 din Legea
nr. 508/2004 privind înființarea, organizarea și funcționarea
în cadrul Ministerului Public a Direcției de Investigare a
Infracțiunilor de Criminalitate Organizată și Terorism,
precum și a prevederilor art. 7 din Legea nr. 39/2003 privind
prevenirea și combaterea criminalității organizate, excepție
ridicată de Stelian Buruiană.
În motivarea excepției de neconstituționalitate autorul
acesteia susține că prevederile din Legea nr. 508/2004 încalcă
dispozițiile constituționale ale art. 16, 21, 24, art. 124 alin. (2),
art. 131 și 20 raportat la art. 6 din Convenția pentru apărarea
drepturilor omului și a libertăților fundamentale, deoarece
Direcția de Investigare a Infracțiunilor de Criminalitate
Organizată și Terorism este un organ de urmărire penală cu

MONITORUL OFICIAL AL ROMÂNIEI, PARTEA I, Nr. 530/29.VII.2010
atribuții speciale a cărui funcționare instituie o diferențiere de
tratament între persoanele prezumate a fi săvârșit infracțiuni de
drept comun și cele presupuse a fi săvârșit infracțiunile
prevăzute de art. 12 din Legea nr. 508/2004. De asemenea,
procurorii care efectuează urmărirea penală în temeiul Legii
nr. 508/2004 nu își desfășoară activitatea în cadrul unui parchet
constituit în sensul art. 131 din Constituție, întrucât DIICOT nu
funcționează pe lângă vreo instanță de judecată.
Cât privește excepția de neconstituționalitate a dispozițiilor
art. 7 din Legea nr. 39/2003, este de observat că autorul
excepției s-a limitat la o simplă enunțare a ei, fără a arăta în mod
concret în ce constă contrarietatea reclamată.
Tribunalul Sălaj — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1, art. 2 alin. 1 lit. a) și art. 12 din Legea
nr. 508/2004 privind înființarea, organizarea și funcționarea în
cadrul Ministerului Public a Direcției de Investigare a
Infracțiunilor de Criminalitate Organizată și Terorism, publicată în
Monitorul Oficial al României, Partea I, nr. 1.089 din
23 noiembrie 2004, așa cum au fost modificate prin Ordonanța
de urgență a Guvernului nr. 131/2006 pentru modificarea și
completarea Legii nr. 508/2004 privind înființarea, organizarea și
funcționarea în cadrul Ministerului Public a Direcției de
Investigare a Infracțiunilor de Criminalitate Organizată și
Terorism, publicată în Monitorul Oficial al României, Partea I,
nr. 1.046 din 29 decembrie 2006, și prin art. XV din Ordonanța
de urgență a Guvernului nr. 54/2010 privind unele măsuri pentru
combaterea evaziunii fiscale, publicată în Monitorul Oficial al
României, Partea I, nr. 421 din 23 iunie 2010, precum și
prevederile art. 7 din Legea nr. 39/2003 privind prevenirea și
combaterea criminalității organizate, publicată în Monitorul
Oficial al României, Partea I, nr. 50 din 29 ianuarie 2003, care
au următorul conținut:
— Art. 1 din Legea nr. 508/2004: ăArt. 1 — (1) Prin prezenta
lege se înființează Direcția de Investigare a Infracțiunilor de
Criminalitate Organizată și Terorism, ca structură cu
personalitate juridică, specializată în combaterea infracțiunilor
de criminalitate organizată și terorism, în cadrul Parchetului de
pe lângă Înalta Curte de Casație și Justiție.

13

(2) Procurorul general al Parchetului de pe lângă Înalta Curte
de Casație și Justiție conduce Direcția de Investigare a
Infracțiunilor de Criminalitate Organizată și Terorism prin
intermediul procurorului-șef al Direcției de Investigare a
Infracțiunilor de Criminalitate Organizată și Terorism.
(3) Procurorul general al Parchetului de pe lângă Înalta Curte
de Casație și Justiție soluționează conflictele de competență
ivite între Direcția de Investigare a Infracțiunilor de Criminalitate
Organizată și Terorism și celelalte structuri sau unități din cadrul
Ministerului Public.
(4) Procurorul-șef al Direcției de Investigare a Infracțiunilor
de Criminalitate Organizată și Terorism este ordonator secundar
de credite și, în exercitarea atribuțiilor sale, emite ordine cu
caracter intern.
(5) Finanțarea cheltuielilor curente și de capital ale Direcției
de Investigare a Infracțiunilor de Criminalitate Organizată și
Terorism se asigură de la bugetul de stat, fondurile destinate
Direcției de Investigare a Infracțiunilor de Criminalitate
Organizată și Terorism fiind evidențiate distinct în bugetul
Parchetului de pe lângă Înalta Curte de Casație și Justiție.
(6) Anual se constituie un depozit în valoare de 1.000.000 lei
pentru acțiuni privind organizarea și constatarea infracțiunilor
flagrante sau ocazionate de folosirea investigatorilor sub
acoperire, a informatorilor ori colaboratorilor acestora, la
dispoziția procurorului-șef al Direcției de Investigare a
Infracțiunilor de Criminalitate Organizată și Terorism, iar modul
său de gestionare și de utilizare se va stabili prin ordin al
procurorului-șef al acestei direcții.”;
— Art. 2 alin. 1 lit. a) din Legea nr. 508/2004: ă(1) Direcția de
Investigare a Infracțiunilor de Criminalitate Organizată și
Terorism are următoarele atribuții:
a) efectuarea urmăririi penale pentru infracțiunile prevăzute
în prezenta lege și în legile speciale;”;
— Art. 12 din Legea nr. 508/2004: ă(1) Sunt de competența
Direcției de Investigare a Infracțiunilor de Criminalitate
Organizată și Terorism următoarele infracțiuni din Codul penal,
republicat, cu modificările și completările ulterioare, și din legi
speciale, indiferent de calitatea persoanei, cu excepția celor
date în competența Direcției Naționale Anticorupție, după cum
urmează:
a) infracțiunile prevăzute de art. 7 și 8 din Legea nr. 39/2003
privind prevenirea și combaterea criminalității organizate, cu
excepția cazurilor în care infracțiunea gravă este cea prevăzută
de art. 215 alin. 1, 2, 3 și 5 din Codul penal, dacă s-a cauzat o
pagubă mai mare decât echivalentul în lei a 1.000.000 euro sau
este una dintre cele definite la art. 2 lit. b) pct. 15 și 20 din Legea
nr. 39/2003. Dispozițiile art. 9 și 10 din Legea nr. 39/2003 se
aplică în mod corespunzător;
b) infracțiunile contra siguranței statului prevăzute în Codul
penal și în legile speciale;
c) infracțiunile prevăzute de Legea nr. 535/2004 privind
prevenirea și combaterea terorismului și cele prevăzute în
Legea nr. 111/1996 privind desfășurarea în siguranță,
reglementarea, autorizarea și controlul activităților nucleare,
republicată;
d) infracțiunile prevăzute la titlul III, ăPrevenirea și
combaterea criminalității informatice”, al cărții I din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare;

14

MONITORUL OFICIAL AL ROMÂNIEI, PARTEA I, Nr. 530/29.VII.2010

e) infracțiunile din domeniul proprietății intelectuale și
industriale, dacă sunt săvârșite de persoane care aparțin unor
grupuri infracționale organizate sau unor asociații sau grupări
constituite în scopul săvârșirii de infracțiuni;
f) infracțiunile prevăzute de Legea nr. 143/2000 privind
prevenirea și combaterea traficului și consumului ilicit de droguri,
cu modificările și completările ulterioare, și cele din Legea
nr. 300/2002 privind regimul juridic al precursorilor folosiți la
fabricarea ilicită a drogurilor, cu modificările și completările
ulterioare;
g) infracțiunile prevăzute în Legea nr. 678/2001 privind
prevenirea și combaterea traficului de persoane, cu modificările
și completările ulterioare;
h) infracțiunile prevăzute în Legea nr. 365/2002 privind
comerțul electronic, republicată, dacă sunt săvârșite de
persoane care aparțin unor grupuri infracționale organizate sau
unor asociații sau grupări constituite în scopul săvârșirii de
infracțiuni;
i) infracțiunile prevăzute de Legea nr. 297/2004 privind piața
de capital, cu modificările și completările ulterioare;
j) infracțiunile prevăzute de Ordonanța de urgență a
Guvernului nr. 105/2001 privind frontiera de stat a României,
aprobată cu modificări prin Legea nr. 243/2002, cu modificările
și completările ulterioare, și de Ordonanța de urgență a
Guvernului nr. 112/2001 privind sancționarea unor fapte
săvârșite în afara teritoriului țării de cetățeni români sau de
persoane fără cetățenie domiciliate în România, aprobată cu
modificări prin Legea nr. 252/2002, dacă sunt săvârșite de
persoane care aparțin unor grupuri infracționale organizate sau
unor asociații sau grupări constituite în scopul săvârșirii de
infracțiuni;
k) infracțiunile privind traficul de țesuturi, celule și organe
umane, dacă sunt săvârșite de persoane care aparțin unor
grupuri infracționale organizate sau unor asociații sau grupări
constituite în scopul săvârșirii de infracțiuni;
l) infracțiunile de contrabandă prevăzute în Codul vamal al
României, indiferent de valoarea prejudiciului, dacă sunt
săvârșite de persoane care aparțin unor grupuri infracționale
organizate sau unor asociații sau grupări constituite în scopul
săvârșirii de infracțiuni;
m) celelalte infracțiuni prevăzute în Codul vamal al României,
dacă sunt conexe sau indivizibile cu alte infracțiuni aflate în
competența Direcției de Investigare a Infracțiunilor de
Criminalitate Organizată și Terorism;
n) infracțiunile prevăzute în Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a finanțării
actelor de terorism, cu modificările și completările ulterioare,
dacă banii, bunurile și valorile care au făcut obiectul spălării
banilor provin din săvârșirea infracțiunilor date în competența
Direcției de Investigare a Infracțiunilor de Criminalitate
Organizată și Terorism.
(2) Procurorii specializați din cadrul Direcției de Investigare a
Infracțiunilor de Criminalitate Organizată și Terorism efectuează
în mod obligatoriu urmărirea penală pentru infracțiunile
prevăzute la alin. (1).
(3) Pentru infracțiunile prevăzute la alin. (1) săvârșite de
minori sau asupra minorilor, urmărirea penală se efectuează de
procurori din cadrul Direcției de Investigare a Infracțiunilor de
Criminalitate Organizată și Terorism, anume desemnați de către
procurorul general al Parchetului de pe lângă Înalta Curte de
Casație si Justiție.”;

— Art. 7 din Legea nr. 39/2003: ăArt. 7. — (1) Inițierea sau
constituirea unui grup infracțional organizat ori aderarea sau
sprijinirea sub orice formă a unui astfel de grup se pedepsește
cu închisoare de la 5 la 20 de ani și interzicerea unor drepturi.
(2) Pedeapsa pentru faptele prevăzute la alin. (1) nu poate fi
mai mare decât sancțiunea prevăzută de lege pentru
infracțiunea cea mai gravă care intră în scopul grupului
infracțional organizat.
(3) Dacă faptele prevăzute la alin. (1) au fost urmate de
săvârșirea unei infracțiuni grave, se aplică regulile de la
concursul de infracțiuni.”
Examinând excepția de neconstituționalitate a dispozițiilor
criticate din Legea nr. 508/2004, Curtea constată că este
neîntemeiată susținerea referitoare la încălcarea prevederilor
constituționale ale art. 131, prin faptul că direcția a fost
concepută ca o structură cu personalitate juridică, specializată
în combaterea infracțiunilor de criminalitate organizată și
terorism din cadrul Parchetului de pe lângă Înalta Curte de
Casație și Justiție. Astfel, potrivit art. 131 alin. (2) din Legea
fundamentală, ăMinisterul Public își exercită atribuțiile prin
procurori constituiți în parchete, în condițiile legii”, condiții care
au stat și la fundamentarea organizării și funcționării Direcției de
Investigare a Infracțiunilor de Criminalitate Organizată și
Terorism. Faptul că în art. 2 alin. (1) și art. 12 din lege s-a
prevăzut o astfel de competență nu justifică susținerea că textul
de lege este neconstituțional. Dimpotrivă, având în vedere și
prevederile art. 132 alin. (1) din Constituție, potrivit cărora
procurorii își desfășoară activitatea pe baza principiilor legalității,
imparțialității și controlului ierarhic, se poate constata că
dispozițiile legale criticate nu constituie altceva decât o reflectare
a principiilor constituționale menționate.
Este neîntemeiată și critica referitoare la încălcarea
principiului egalității în drepturi, deoarece acesta vizează
egalitatea în drepturi în fața legii a cetățenilor, și nu a procurorilor
ca reprezentanți ai Ministerului Public, calitate în care nu pot fi
purtători de drepturi subiective proprii. Împrejurarea că un dosar
penal este instrumentat în prima fază a procesului de un
procuror din cadrul direcției nu este de natură să afecteze în
vreun fel egalitatea justițiabililor în fața legii, deoarece, indiferent
de structura căreia îi aparține, reprezentantul Ministerului Public
are același rol constituțional în activitatea judiciară, de
reprezentant al intereselor generale ale societății și de apărător
al ordinii de drept, precum și al drepturilor și libertăților
cetățenilor.
În sfârșit, nu poate fi primită nici critica referitoare la
înfrângerea dispozițiilor constituționale referitoare la dreptul la
un proces echitabil și la dreptul la apărare, deoarece prevederile
legale contestate nu împiedică în niciun fel persoana interesată
de a se apăra sau de a se adresa instanței pentru apărarea
drepturilor și intereselor sale legitime. De asemenea, faptul că
legiuitorul a instituit o anumită competență în sarcina Direcției
Naționale Anticorupție nu este de natură a afecta dispozițiile
constituționale referitoare la înfăptuirea justiției, cauzele
judecându-se după aceleași reguli procedurale pentru toți
cetățenii.
Cât privește excepția de neconstituționalitate a dispozițiilor
art. 7 din Legea nr. 39/2003, Curtea constată că este
inadmisibilă, deoarece autorul excepției s-a limitat doar la
enunțarea ei, fără a arăta în mod concret care anume prevederi
din Legea fundamentală sunt afectate și în ce constă aceasta.
Or, potrivit art. 10 alin. (2) din Legea nr. 47/1992 privind
organizarea și funcționarea Curții Constituționale, ăSesizările
trebuie făcute în formă scrisă și motivate.”

MONITORUL OFICIAL AL ROMÂNIEI, PARTEA I, Nr. 530/29.VII.2010

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 1, art. 2 alin. 1 lit. a) și art. 12 din Legea nr. 508/2004
privind înființarea, organizarea și funcționarea în cadrul Ministerului Public a Direcției de Investigare a Infracțiunilor de Criminalitate
Organizată și Terorism, excepție ridicată de Stelian Buruiană în Dosarul nr. 940/84/2009, conexat la Dosarul nr. 3.527/84/2008 al
Tribunalului Sălaj — Secția penală.
2. Respinge ca inadmisibilă excepția de neconstituționalitate a dispozițiilor art. 7 din Legea nr. 39/2003 privind prevenirea
și combaterea criminalității organizate, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 933
din 6 iulie 2010

referitoare la excepția de neconstituționalitate a dispozițiilor art. 10 din Legea nr. 188/2000
privind executorii judecătorești
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 din Legea nr. 188/2000 privind executorii
judecătorești, excepție ridicată de Societatea Comercială
ăPiramid Corporation” — S.R.L. din Ilfov în Dosarul
nr. 7.448/94/2009 al Judecătoriei Buftea.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 19 octombrie 2009, pronunțată în Dosarul
nr. 7.448/94/2009, Judecătoria Buftea a sesizat Curtea
Constituțională cu excepția de neconstituționalitate a
dispozițiilor art. 10 din Legea nr. 188/2000 privind executorii
judecătorești. Excepția a fost ridicată de Societatea Comercială
ăPiramid Corporation” — S.R.L. din Ilfov cu prilejul soluționării
unei cauze civile având ca obiect o cerere de recuzare a unui
executor judecătoresc.

În motivarea excepției de neconstituționalitate autorul
acesteia susține în esență că textul de lege criticat este
neconstituțional, întrucât nu menționează în mod expres cazurile
în care un executor judecătoresc poate fi recuzat, ci face doar
trimitere la dispozițiile art. 27 din Codul de procedură civilă, care
vizează judecătorii, deși între cele două categorii socioprofesionale nu există identitate de situații. De asemenea,
consideră că se încalcă liberul acces la justiție, întrucât este
îngrădită posibilitatea de recuzare a executorului judecătoresc
pentru o atitudine partizană și lipsită de profesionalism. În sfârșit,
susține că art. 10 din Legea nr. 188/2000 creează o inegalitate
între poziția părților în procedura de executare, creditorul având
posibilitatea de a alege executorul care să instrumenteze
procedura executării titlului, în timp ce debitorului i se răpește
această posibilitate.
Judecătoria Buftea consideră că art. 10 din Legea
nr. 188/2000 nu contravine textelor din Constituție invocate de
autorul excepției. În acest sens, arată că, în situația în care una
dintre părțile implicate în procedura de executare silită are
motive de a considera că executorul judecătoresc manifestă o
atitudine partizană și lipsită de profesionalism, aceasta poate
formula o cerere de recuzare, invocând una dintre situațiile
prevăzute de art. 27 pct. 1, 2, 3, 5, 6, 8 și 9 din Codul de
procedură civilă. O atitudine partizană sau lipsită de
profesionalism a executorului poate constitui motive de
recuzare, dar acestea se încadrează în cele reglementate de
dispozițiile art. 29 din Codul de procedură civilă. De altfel, într-o
asemenea situație, partea interesată are la îndemână și calea
procesuală a plângerii reglementată de art. 53 din Legea
nr. 188/2000, fiind astfel respectate accesul liber la justiție,
dreptul la un proces echitabil și dreptul la apărare. Cât privește
posibilitatea creditorului de a alege executorul care să
instrumenteze procedura silită a titlului executoriu, instanța
apreciază că o astfel de prevedere nu este neconstituțională,

16

MONITORUL OFICIAL AL ROMÂNIEI, PARTEA I, Nr. 530/29.VII.2010

întrucât titlul executoriu se înmânează doar creditorului și acesta
este singurul care poate solicita executarea silită. De altfel,
art. 3711 din Codul de procedură civilă reglementează în mod
amănunțit competența executorului, atribuțiile acestuia și
diversele forme de executare silită, oferind părții interesate
acces efectiv la justiție prin formularea contestației la executare
sau a altor cereri specifice procedurii, fiind astfel exercitat un
control judiciar direct asupra oricărui act de executare îndeplinit
de către executorul judecătoresc.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctul de
vedere solicitat.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 din Legea nr. 188/2000 privind executorii
judecătorești, publicată în Monitorul Oficial al României,
Partea I, nr. 559 din 10 noiembrie 2000, cu modificările
ulterioare, dispoziții potrivit cărora: ă(1) Executorii judecătorești
pot fi recuzați în cazul în care se află în una dintre situațiile
prevăzute la art. 27 pct. 1, 2, 3, 5, 6, 8 și 9 din Codul de
procedură civilă.

(2) Executorul judecătoresc pentru care este cerută
recuzarea poate declara că se abține.
(3) Partea interesată poate cere instanței de executare
recuzarea executorului judecătoresc imediat ce a aflat despre
una dintre situațiile prevăzute la alin. (1), dar numai până la
încheierea executării silite. Încheierea instanței prin care s-a
încuviințat ori s-a respins abținerea, precum și cea prin care s-a
încuviințat recuzarea nu sunt supuse niciunei căi de atac.
(4) Încheierea prin care s-a respins recuzarea poate fi
atacată cu recurs în termen de 5 zile de la comunicare.
(5) Încheierea prin care s-a hotărât recuzarea va arăta în ce
măsură actele îndeplinite de executorul judecătoresc recuzat
vor fi păstrate.”
Autorul excepției consideră că aceste dispoziții de lege sunt
contrare următoarelor texte din Constituție: art. 16 alin. (1)
privind egalitatea în drepturi, art. 21 privind accesul liber la
justiție și dreptul la un proces echitabil, art. 24 alin. (1) referitor
la dreptul la apărare și art. 53 privind restrângerea exercițiului
unor drepturi sau libertăți.
Examinând excepția de neconstituționalitate, Curtea
constată că s-a mai pronunțat în jurisprudența sa asupra
constituționalității prevederilor de lege criticate, în raport cu
aceleași dispoziții din Legea fundamentală și față de susțineri
similare.
Astfel, prin Decizia nr. 175 din 26 februarie 2008, publicată în
Monitorul Oficial al României, Partea I, nr. 263 din 3 aprilie 2008,
Curtea a respins, pentru considerentele acolo arătate, excepția
de neconstituționalitate a dispozițiilor art. 10 din Legea
nr. 188/2000.
Întrucât nu au intervenit elemente noi, care să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 din Legea nr. 188/2000 privind executorii judecătorești,
excepție ridicată de Societatea Comercială ăPiramid Corporation” — S.R.L. din Ilfov în Dosarul nr. 7.448/94/2009 al Judecătoriei
Buftea.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 530/29.VII.2010 conține 16 pagini.

Prețul: 3,20 lei

&JUYDGY|445161]
ISSN 1453—4495

