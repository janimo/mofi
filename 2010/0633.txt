PARTEA I

Anul 178 (XXII) — Nr. 633

Miercuri, 8 septembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE SENATULUI

19.

— Hotărâre pentru alegerea unui vicepreședinte al
Senatului ....................................................................

2

20.

— Hotărâre pentru modificarea Hotărârii Senatului
nr. 71/2008 privind aprobarea componenței numerice
și nominale a comisiilor permanente ale Senatului ....

2

HOTĂRÂRI ALE GUVERNULUI ROMÂNIEI
911.

912.

913.

— Hotărâre privind modificarea anexei nr. 10 la
Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public
al statului ....................................................................

3

— Hotărâre pentru aprobarea procedurii de autorizare
a zborurilor în spațiul aerian național, precum și a
condițiilor în care decolarea și aterizarea aeronavelor
civile se pot efectua și de pe/pe alte terenuri sau
suprafețe de apă decât aerodromurile certificate ......

4–13

— Hotărâre privind trecerea unei părți dintr-un imobil
din domeniul public al statului și din administrarea
Ministerului Apărării Naționale în domeniul public al
municipiului Lugoj și în administrarea Consiliului Local
al Municipiului Lugoj, județul Timiș ............................

14

DECIZII ALE PRIMULUI-MINISTRU
220.

221.

— Decizie privind numirea prin mobilitate a domnului
Tufă Radian Doru în funcția publică de secretar
general adjunct ..........................................................

15

— Decizie privind numirea prin mobilitate a domnului
Dobre Gheorghe în funcția publică de secretar
general ......................................................................

15

ACTE ALE BĂNCII NAȚIONALE A ROMÂNIEI
819.

— Ordin privind dispunerea radierii din Registrul
general al instituțiilor financiare nebancare a Societății
Comerciale GALANT LEASING — IFN S.A. ..............

16

2

MONITORUL OFICIAL AL ROMÂNIEI, PARTEA I, Nr. 633/8.IX.2010

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
pentru alegerea unui vicepreședinte al Senatului
În temeiul prevederilor art. 64 alin. (2) și (5) din Constituția României,
republicată, precum și ale art. 26 și 27 din Regulamentul Senatului, aprobat prin
Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Articol unic. — Se alege în funcția de vicepreședinte al Senatului domnul
senator Petru Filip, Grupul parlamentar al Partidului Democrat Liberal, în locul
doamnei Anca-Daniela Boagiu, care a demisionat.
Această hotărâre a fost adoptată de Senat în ședința din 8 septembrie 2010.
PREȘEDINTELE SENATULUI

MIRCEA-DAN GEOANĂ
București, 8 septembrie 2010.
Nr. 19.
PARLAMENTUL ROMÂNIEI
S E N AT U L

HOTĂRÂRE
pentru modificarea Hotărârii Senatului nr. 71/2008
privind aprobarea componenței numerice și nominale
a comisiilor permanente ale Senatului
În temeiul prevederilor art. 64 alin. (4) și ale art. 67 din Constituția
României, republicată, precum și ale art. 46 din Regulamentul Senatului, aprobat
prin Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Articol unic. — Hotărârea Senatului nr. 71/2008 privind aprobarea
componenței numerice și nominale a comisiilor permanente ale Senatului,
publicată în Monitorul Oficial al României, Partea I, nr. 863 din 20 decembrie 2008,
cu modificările ulterioare, se modifică după cum urmează:
1. La anexa nr. II ăComponența Comisiei pentru buget, finanțe, activitate
bancară și piață de capital”, domnul senator Rasaliu Marian-Iulian — Grupul
parlamentar al Partidului Democrat Liberal — se include în componența comisiei,
în locul domnului senator Ariton Ion — Grupul parlamentar al Partidului Democrat
Liberal.
2. La anexa nr. III ăComponența Comisiei economice, industrii și servicii”,
domnul senator Berceanu Radu Mircea — Grupul parlamentar al Partidului
Democrat Liberal — se include în componența comisiei, în locul domnului senator
Rasaliu Marian-Iulian — Grupul parlamentar al Partidului Democrat Liberal.
3. La anexa nr. XII ăComponența Comisiei pentru drepturile omului, culte și
minorități”, domnul senator Ariton Ion — Grupul parlamentar al Partidului Democrat
Liberal — se include în componența comisiei, în locul domnului senator Berceanu
Radu Mircea — Grupul parlamentar al Partidului Democrat Liberal.
Această hotărâre a fost adoptată de Senat în ședința din 8 septembrie 2010,
cu respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 8 septembrie 2010.
Nr. 20.

3

MONITORUL OFICIAL AL ROMÂNIEI, PARTEA I, Nr. 633/8.IX.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modificarea anexei nr. 10 la Hotărârea Guvernului nr. 1.705/2006
pentru aprobarea inventarului centralizat al bunurilor din domeniul public al statului
Având în vedere dispozițiile art. 2 alin. (1) din Hotărârea Guvernului nr. 1.705/2006 pentru aprobarea inventarului centralizat
al bunurilor din domeniul public al statului, cu modificările și completările ulterioare, precum și prevederile art. 21 din Ordonanța
Guvernului nr. 81/2003 privind reevaluarea și amortizarea activelor fixe aflate în patrimoniul instituțiilor publice, aprobată prin Legea
nr. 493/2003, cu modificările și completările ulterioare,
în temeiul art. 108 din Constituția României, republicată, și al art. 20 din Legea nr. 213/1998 privind proprietatea publică
și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Pozițiile M.F. nr. 62597, 120861, 145347 din anexa
nr. 10 la Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public al
statului, publicată în Monitorul Oficial al României, Partea I,
nr. 1.020 și 1.020 bis din 21 decembrie 2006, cu modificările și
completările ulterioare, se modifică potrivit anexei care face
parte integrantă din prezenta hotărâre.

Art. II. — Ministerul Dezvoltării Regionale și Turismului va
actualiza în mod corespunzător datele din evidența proprie și,
împreună cu Ministerul Finanțelor Publice, va opera modificarea
corespunzătoare a anexei nr. 10 la Hotărârea Guvernului
nr. 1.705/2006, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul finanțelor publice,
Sebastian Teodor Gheorghe Vlădescu
București, 25 august 2010.
Nr. 911.
ANEXĂ

1. Ordonator principal de credite (ministere sau autorități ale
administrației publice centrale)

13646233

MINISTERUL DEZVOLTĂRII REGIONALE
ȘI TURISMULUI

2. Ordonator secundar de credite
3. Ordonator terțiar de credite
4. Regii autonome și companii/societăți naționale aflate sub
autoritatea ordonatorului principal, institute naționale de cercetaredezvoltare, care funcționează în baza Ordonanței Guvernului
nr. 57/2002, aprobată cu modificări și completări prin Legea
nr. 324/2003, cu modificările ulterioare, după caz, societăți
comerciale cu capital majoritar de stat care au în administrare bunuri
din patrimoniul public al statului
Grupa 8 (Bunuri care alcătuiesc domeniul public al statului)
Date de identificare
Nr. M.F.

Cod de
Denumire
clasificare

Anul
Valoarea
dobândirii/
de inventar
dării în
(în lei)
folosință

Situația juridică

Situația
juridică
actuală

Tipul
Concesiune/ bunului
În administrare/
Închiriat/Dat
concesiune
cu titlu gratuit

Vecinătăți
(după caz,
pe scurt)

Adresa

Ministerul
Mediului
și
Pădurilor

Țara: România
Municipiul București,
sectorul 4,
Bd. Libertății nr. 12

2003

9.417.550 H.G. nr. 734/2003

În
administrare

Imobil

120861 8.29.04 Clădire Tronson 1
Ministerul Țara: România
(P+M+E 1, 2, 3)
Finanțelor Municipiul București,
Clădire din beton armat Publice sectorul 5,
S. totală = 2.406 m2
str. Apolodor nr. 17

2001

5.543.940 H.G. nr. 119/1993
În
H.G. nr. 337/1996 administrare
H.G. nr. 520/2001

Imobil

145347 8.29.04 Hală

2003

Descriere tehnică
(pe scurt)

62597 8.29.04 Clădire Spațiu ocupat:
sediu două etaje
cu suprafață
1.361,6 m2

Schele metalice;
părți construcții;
subansamble materiale

Țara: România
Județul Timiș
MRJ Timișoara
str. Proclamația de la
Timișoara nr. 5

Baza legală

22.050 H.G. nr. 863/2003

În
administrare

Imobil

4

MONITORUL OFICIAL AL ROMÂNIEI, PARTEA I, Nr. 633/8.IX.2010
GUVERNUL ROMÂNIEI

HOTĂRÂRE
pentru aprobarea procedurii de autorizare a zborurilor în spațiul aerian național,
precum și a condițiilor în care decolarea și aterizarea aeronavelor civile se pot efectua
și de pe/pe alte terenuri sau suprafețe de apă decât aerodromurile certificate
În temeiul art. 108 din Constituția României, republicată, și al art. 11 alin. (1) și (2) din Ordonanța Guvernului nr. 29/1997
privind Codul aerian civil, republicată, cu modificările și completările ulterioare,
Guvernul României adoptă prezenta hotărâre.
Art. 1. — (1) Prezenta hotărâre stabilește procedura de
autorizare a zborurilor în spațiul aerian național, precum și
condițiile în care decolarea și aterizarea aeronavelor civile se
pot efectua și de pe/pe alte terenuri sau suprafețe de apă decât
aerodromurile certificate.
(2) Prevederile prezentei hotărâri se aplică tuturor
persoanelor fizice și juridice care efectuează operațiuni aeriene
cu aeronave civile sau de stat în spațiul aerian național,
indiferent de cetățenia, respectiv naționalitatea acestor
persoane și indiferent de categoriile de aeronave utilizate și de
statul de înmatriculare/identificare al acestora.
Art. 2. — (1) În sensul prezentei hotărâri, termenii și
expresiile de mai jos au următoarele semnificații:
a) operator al aeronavei — persoană fizică sau juridică care
efectuează operațiuni aeriene cu o aeronavă civilă ori de stat; în
cazul operațiunilor aeriene civile operator al aeronavei este
considerat persoana al cărei certificat, autorizație și/sau licență
stau/stă la baza efectuării operațiunii respective sau în cazul în
care, conform reglementărilor aplicabile, un astfel de document
nu este necesar, pilotul comandant al aeronavei;
b) zone dens populate — zonele cu ansambluri de clădiri
situate în localități urbane sau rurale, precum și orice terenuri
pe care se adună un număr mare de persoane în scop
recreațional ori pentru participarea la diverse manifestații în aer
liber;
c) forță majoră — eveniment imprevizibil și inevitabil care
generează imposibilitatea temporară sau definitivă de executare
a unui zbor în condiții de siguranță;
d) spațiu aerian de clasa G — zonă delimitată de spațiu
aerian în care nu sunt furnizate servicii de trafic aerian;
e) zbor VFR — un zbor efectuat în conformitate cu regulile
zborului la vedere;
f) spațiu aerian segregat — un volum de spațiu aerian definit
care în mod normal se află sub responsabilitatea unei autorități
de aviație, care este temporar segregat prin acord comun,
pentru folosire exclusivă pentru altă autoritate de aviație și prin
care, pe perioada respectivă, alt trafic nu este autorizat să
tranziteze;
g) spațiu aerian restricționat — un volum de spațiu aerian
definit în interiorul căruia pot fi executate activități periculoase
pentru zbor în intervale de timp specificate — zonă periculoasă;
sau spațiul aerian situat deasupra suprafeței terestre ori apelor
teritoriale ale unui stat în interiorul căreia zborul aeronavelor
este restricționat în conformitate cu niște condiții specificate —
zonă restricționată; sau spațiul aerian situat deasupra suprafeței
terestre ori apelor teritoriale ale unui stat în interiorul căreia
zborul aeronavelor este interzis — zonă interzisă;
h) regiune de informare a zborurilor — FIR București — zonă
de spațiu aerian de dimensiuni definite în care România are

obligația furnizării serviciilor de informare a zborurilor și de
alarmare.
(2) Termenii aeronavă de stat, spațiu aerian național, spațiu
aerian rezervat și operațiuni aeriene civile au înțelesul din
Ordonanța Guvernului nr. 29/1997 privind Codul aerian civil,
republicată, cu modificările și completările ulterioare.
Art. 3. — (1) Zborul unei aeronave civile în spațiul aerian
național, cu excepția zborului VFR executat în întregime într-o
zonă de spațiu aerian de clasa G, precum și zborul unei
aeronave civile care traversează granița regiunii de informare a
zborurilor — FIR București se consideră autorizate dacă pentru
zborul respectiv operatorul aeronavei a depus un plan de zbor,
în conformitate cu reglementările aeronautice în vigoare, iar
aeronava este asigurată, după caz, conform legii, pentru daune
produse terților.
(2) Zborul VFR al unei aeronave civile, executat în întregime
într-o zonă de spațiu aerian de clasa G, se consideră autorizat
dacă aeronava este asigurată, după caz, conform legii, pentru
daune produse terților, iar pentru zborul respectiv operatorul
aeronavei a depus un plan de zbor în conformitate cu
reglementările aeronautice în vigoare sau, la alegerea
operatorului, a făcut o informare de trafic VFR la Ministerul
Apărării Naționale, în conformitate cu procedura prevăzută în
anexa nr. 1.
(3) Prevederile alin. (1) și (2) nu exonerează operatorul
aeronavei de obligația deținerii, după caz, a autorizațiilor,
certificatelor și/sau licențelor prevăzute de reglementările
referitoare la desfășurarea tipului respectiv de operațiune
aeriană civilă în spațiul aerian național. Extrase din actele
normative în vigoare referitoare la documentele sus-menționate,
corespunzătoare tuturor categoriilor de aeronave civile,
respectiv fiecărui tip de operațiune aeriană, se publică prin grija
Autorității Aeronautice Civile Române pe pagina de web proprie
și în Publicația de Informare Aeronautică a României (AIP —
România).
(4) Orice aeronavă civilă care efectuează un zbor într-o
porțiune din spațiul aerian național unde furnizarea serviciilor de
trafic aerian este obligatorie trebuie să aibă posibilitatea de a
efectua comunicații radio bilaterale și trebuie să fie echipată cu
transponder care va funcționa pe tot parcursul zborului respectiv,
indiferent dacă o parte a acestuia se desfășoară într-o zonă de
spațiu aerian de clasă G. Cu autorizarea expresă a unei unități
de control al traficului aerian pentru zona proprie de
responsabilitate, o aeronavă civilă poate efectua zborul în zona
respectivă și fără a fi echipată cu transponder.
(5) Pe timp de pace, modalitatea de clasificare și de
organizare a spațiului aerian național, inclusiv cea de stabilire a
spațiilor aeriene segregate, restricționate sau rezervate, se
stabilesc prin ordin comun al ministrului transporturilor și
infrastructurii și al ministrului apărării naționale, potrivit

MONITORUL OFICIAL AL ROMÂNIEI, PARTEA I, Nr. 633/8.IX.2010
prevederilor Ordonanței Guvernului nr. 29/1997, republicată, cu
modificările și completările ulterioare, și ale reglementărilor
internaționale aplicabile.
Art. 4. — (1) În plus față de cerințele menționate la art. 3
alin. (1) și (2), următoarele categorii de zboruri ale aeronavelor
civile pot fi efectuate în spațiul aerian național numai în condițiile
obținerii unei autorizări și, după caz, a unui aviz:
a) zborurile tehnice, care pot fi executate numai în condițiile
autorizării de către Autoritatea Aeronautică Civilă Română sau
de către organismul căruia i s-a delegat competență de către
Ministerul Transporturilor și Infrastructurii, prin reglementări
specifice, în domeniul certificării tehnice ori al autorizării
aeronavei respective;
b) zborurile internaționale aferente operațiunilor de transport
aerian public, cu aterizare pe sau decolare de pe teritoriul
României, care pot fi executate numai în condițiile autorizării de
către Ministerul Transporturilor și Infrastructurii direct ori prin
Autoritatea Aeronautică Civilă Română, potrivit prevederilor
anexei nr. 1 lit. B, respectiv C, în condițiile tratatelor
internaționale la care România este parte;
c) zborurile interne și internaționale, cu sau fără
decolare/aterizare de pe/pe teritoriul României, cu aeronave
civile care transportă trupe, armament, muniții, explozivi,
materiale radioactive și alte bunuri periculoase, care pot fi
executate numai cu condiția autorizării de către Ministerul
Transporturilor și Infrastructurii, cu avizul Ministerului Apărării
Naționale;
d) zborurile în porțiunile de spațiu aerian rezervat, segregat
sau în zonele restricționate, care pot fi executate numai în
condițiile autorizării de către unitatea de trafic care efectuează
controlul traficului aerian în spațiul ori zona respectiv/respectivă
sau, în cazul unui zbor într-o zonă de spațiu aerian de clasă G,
de către entitatea care a făcut rezervarea ori a solicitat utilizarea
exclusivă, respectiv restricționarea zonei respective de spațiu
aerian;
e) zborurile deasupra municipiului București la înălțimi mai
mici de 3.000 de metri, care pot fi executate numai în condițiile
obținerii unei autorizații de survol din partea Ministerului Apărării
Naționale, cu excepția zborurilor executate în limita zonei de
control de aerodrom (CTR) Băneasa și a zborurilor de
îndepărtare după decolare și de apropiere pentru aterizare pe
aerodromurile certificate situate pe raza municipiului București;
f) zborurile pentru activități de determinări topogeodezice la
o scară mai mare de 1: 20.000, fotografiere aeriană sau filmări
aeriene care pot fi executate numai în condițiile obținerii unui
aviz din partea Ministerului Apărării Naționale.
(2) Procedura de acordare a autorizațiilor și, respectiv, a
avizului prevăzute la alin. (1) lit. a)—d) este menționată în anexa
nr. 1. Procedura de acordare a autorizației de survol și,
respectiv, a avizului prevăzute la alin. (1) lit. e) și f) este
menționată în anexa nr. 2.
Art. 5. — (1) Zborurile cu aeronave de stat în spațiul aerian
național se consideră autorizate dacă:
a) pentru aeronavele de stat românești — a fost depus un
plan de zbor sau s-a efectuat o planificare de zbor la Ministerul
Apărării Naționale;
b) pentru aeronavele de stat străine — a fost obținută o
autorizare de survol din partea Ministerului Apărării Naționale și
a fost depus un plan de zbor în cazul unei operări ca trafic aerian
general (GAT);
c) pentru aeronavele militare de stat străine participante la
aplicații, exerciții sau antrenamente în spațiul aerian național,
s-a efectuat o planificare de zbor la Ministerul Apărării Naționale.
(2) În plus față de cerința menționată la alin. (1) lit. a)
zborurile cu aeronave de stat românești pentru activități de

5

filmare, fotografiere aeriană sau determinări topogeodezice pot
fi executate numai în condițiile obținerii unei autorizări de survol
din partea Ministerului Apărării Naționale.
(3) Procedura de acordare a autorizărilor de survol de către
Ministerul Apărării Naționale, prevăzute la alin. (1) lit. b) și la
alin. (2), este menționată în anexa nr. 2.
Art. 6. — Planificarea prevăzută la art. 5 alin. (1) lit. a) și c)
se va efectua în conformitate cu dispozițiile specifice ale
Ministerului Apărării Naționale/Statului Major al Forțelor Aeriene.
Art. 7. — (1) Aeronavele civile care execută zboruri
internaționale spre/dinspre România sunt obligate să efectueze
prima aterizare pe teritoriul României și ultima decolare de pe
teritoriul României numai pe aerodromuri internaționale sau
deschise
traficului
internațional,
certificate
conform
reglementărilor în vigoare și publicate în AIP — România, în
vederea efectuării controlului pentru trecerea frontierei, precum
și a inspecției și controlului de siguranță a zborurilor și de
securitate aeronautică, conform prevederilor legale.
(2) Dacă, din cauze de forță majoră, aterizarea și decolarea
prevăzute la alin. (1) nu pot fi executate pe unul dintre
aerodromurile internaționale sau deschise traficului
internațional, controlul pentru trecerea frontierei, precum și
inspecția și controlul de siguranță a zborurilor și de securitate
aeronautică se efectuează la locul de aterizare ori decolare,
conform prevederilor legale.
Art. 8. — (1) Aeronavele civile care efectuează zboruri
interne sunt obligate să decoleze și să aterizeze numai de pe/pe
aerodromuri civile certificate conform reglementărilor în vigoare
emise de Ministerul Transporturilor și Infrastructurii, cu
respectarea restricțiilor și limitărilor tehnice și operaționale ale
aeronavelor, stabilite potrivit reglementărilor aplicabile.
(2) Autoritatea Aeronautică Civilă Română asigură publicarea
listei aerodromurilor certificate și caracteristicile tehnicooperaționale ale acestora în AIP — România și pe pagina web
proprie.
(3) Prin excepție de la prevederile alin. (1), o aeronavă civilă
cu masa maximă la decolare mai mică de 5.700 kg, care
execută un zbor intern VFR pe timp de zi, încadrat în categoria
operațiunilor aeriene civile de lucru aerian sau aviație generală,
poate ateriza pe și, respectiv, poate decola de pe un teren/o
suprafață de apă, altul/alta decât un aerodrom civil certificat, în
următoarele condiții cumulative:
a) terenul sau suprafața de apă este amplasat/ă în
extravilanul unei localități și s-a obținut avizul primarului localității
respective pentru desfășurarea activităților de zbor pe terenul
ori suprafața de apă respectiv/respectivă;
b) proprietarul sau, în cazul domeniului public,
administratorul terenului ori al suprafeței de apă a aprobat
utilizarea acestora de către aeronava în cauză;
c) dimensiunile și configurația terenului sau ale suprafeței de
apă permit desfășurarea activității de zbor cu categoria
respectivă de aeronavă, în condiții de siguranță;
d) restricțiile privind activitatea de zbor pe respectivul teren/
respectiva suprafață de apă, stabilite de primar și de proprietarul
sau, după caz, administratorul terenului/suprafeței de apă,
precum și de către operatorii de aeronave care, potrivit
prevederilor alin. (4), au obținut anterior avizul și aprobarea
prevăzute la lit. a) și b), sunt cunoscute și respectate de către
operatorul aeronavei.
(4) Cererea pentru obținerea avizului prevăzut la alin. (3) lit. a)
se adresează primarului localității pe raza căreia se găsește
terenul/suprafața de apă, de către operatorul aeronavei interesat
în utilizarea respectivului teren sau a respectivei suprafețe de
apă, cu cel puțin 5 zile lucrătoare înainte de data prevăzută
pentru începerea activității de zbor. Cererea va conține în mod
obligatoriu datele de contact și de identificare ale operatorului

6

MONITORUL OFICIAL AL ROMÂNIEI, PARTEA I, Nr. 633/8.IX.2010

aeronavei, date privind poziționarea și dimensiunile
terenului/suprafeței de apă ales/alese pentru operare, date
despre aeronavă/aeronave, datele de identificare și de contact
ale proprietarului sau, după caz, ale administratorului
terenului/suprafeței de apă, aprobarea proprietarului ori, după
caz, a administratorului pentru utilizarea terenului/suprafeței de
apă, zilele și intervalul orar pentru care terenul/suprafața de apă
va fi deschis/ă operării, restricțiile privind activitatea de zbor pe
respectivul teren sau respectiva suprafață de apă.
(5) În cazul în care terenul prevăzut la alin. (3) este amplasat
la mai puțin de 500 de metri de obiective aparținând organelor
de stat cu atribuții în siguranța națională, la acordarea avizului
prevăzut la alin. (3) lit. a), primarul are obligația de a solicita
acordul conducătorului obiectivului respectiv.
(6) Eliberarea avizului poate fi refuzată numai în cazul
nedepunerii de către operatorul aeronavei a tuturor informațiilor
prevăzute la alin. (4) sau al neobținerii de către primar a
acordului prevăzut la alin. (5). Avizul primarului se eliberează în
termen de cel mult 3 zile lucrătoare de la depunerea cererii
prevăzute la alin. (4). În cazul în care în termenul de 3 zile nu
este eliberat avizul sau, după caz, solicitantul acestuia nu este
informat cu privire la respingerea solicitării de acordare a unui
aviz și motivele acestei decizii, avizul se consideră acordat tacit,
exceptând cazul în care nu a fost obținut acordul prevăzut la
alin. (5).
(7) Prin aviz, primarul are dreptul, în funcție de interesele
locuitorilor rezidenți în respectiva localitate, ca eventual să
limiteze intervalul orar în care pe terenul sau pe suprafața de
apă în cauză vor avea loc activități de zbor și să restricționeze
direcțiile pe care aeronavele pot decola, respectiv ateriza, astfel
încât să fie evitat zborul pe deasupra locuințelor.
(8) Un aviz acordat poate fi retras de către emitent în cazul
în care se constată nerespectarea restricțiilor impuse potrivit
prevederilor alin. (7) sau dacă, în urma măsurătorilor efectuate
de către o persoană autorizată conform legislației aplicabile, se
constată depășirea nivelului de zgomot admis conform legii
pentru zonele rezidențiale.
(9) Răspunderea pentru desfășurarea activității de zbor pe
terenurile sau suprafețele de apă prevăzute la alin. (3), cu
respectarea reglementărilor aeronautice în vigoare privind
siguranța zborului și securitatea aeronautică, precum și
răspunderea în cazul producerii de daune ca urmare a activității
de zbor desfășurate pe astfel de terenuri ori suprafețe de apă
revin în totalitate operatorului aeronavei. Proprietarul sau, după
caz, administratorul terenului ori al suprafeței de apă răspunde
dacă a fost de acord ca operatorii aeronavelor să execute
activități de zbor fără îndeplinirea condițiilor menționate la
alin. (3) lit. a).
Art. 9. — (1) Pot ateriza pe și, respectiv, pot decola de pe
alte terenuri sau suprafețe de apă decât cele prevăzute la art. 8,
cu respectarea procedurilor aplicabile în astfel de situații:
a) aeronavele civile aflate în situații de forță majoră;
b) aeronavele civile nepropulsate de un organ motor, precum
și aeronavele civile care le tractează în cursul zborurilor de
recuperare;
c) aeronavele civile care execută zboruri din categoriile
urgențe medicale, intervenții în zone calamitate și operațiuni de
căutare-salvare;
d) elicopterele civile care efectuează operațiuni de
supraveghere din aer de lucrări sau elemente de infrastructură,
precum și de transport obiecte suspendate, în condițiile stabilite
prin autorizarea specială emisă de Autoritatea Aeronautică Civilă
Română, conform reglementărilor specifice aplicabile.
(2) Răspunderea pentru desfășurarea activității de zbor pe
terenurile sau suprafețele de apă prevăzute la alin. (1), cu

respectarea reglementărilor aeronautice în vigoare privind
siguranța zborului și securitatea aeronautică, precum și
răspunderea în cazul încălcării dreptului de proprietate și al
producerii de daune ca urmare a activității de zbor desfășurate
pe astfel de terenuri sau suprafețe de apă revin în totalitate
operatorului aeronavei.
Art. 10. — Autorizările și avizele prevăzute în prezenta
hotărâre pot fi acordate, iar planificarea și informarea pot fi
efectuate pentru fiecare zbor în parte, pentru o serie de zboruri
sau pentru perioade determinate de timp.
Art. 11. — (1) Operatorul unei aeronave care intenționează
să execute un zbor în spațiul aerian național, inclusiv în spațiul
aerian de clasă G, este obligat ca înainte de începerea zborului
să se informeze cu privire la cerințele, limitările și restricțiile
aplicabile zborului respectiv, prevăzute în AIP — România, în
circularele de informare aeronautică și în mesajele de înștiințare
(NOTAM), și este direct răspunzător de respectarea acestora.
(2) Pentru a facilita informarea operatorilor aeronavelor,
mesajele NOTAM, precum și secțiunile din documentele de
informare aeronautică care conțin deciziile de stabilire a zonelor
de spațiu aerian rezervat sau segregat, precum și a zonelor
interzise, restricționate ori periculoase, împreună cu condițiile
asociate acestora, se publică pe paginile web ale furnizorilor de
servicii de informare aeronautică certificați. Lista unităților
certificate să furnizeze servicii de informare aeronautică pe
teritoriul României se publică pe pagina web a Autorității
Aeronautice Civile Române.
(3) Operatorul aeronavei este obligat să respecte
ruta/traiectul sau zona de zbor pentru care a depus plan de zbor,
pentru care a primit autorizare ori aviz sau pentru care a făcut
informarea conform prevederilor prezentei hotărâri, precum și
condiționările, restricțiile ori limitările care i-au fost impuse la
acordarea autorizării sau avizului respective/respectiv.
Operatorul aeronavei care intenționează să efectueze un zbor
într-o zonă restricționată sau periculoasă ori în spațiul aerian
rezervat sau segregat este obligat să se informeze atât înainte
de începerea zborului, cât și în timpul acestuia cu privire la
condițiile de acces în respectiva zonă ori în respectivul spațiu
aerian și să le respecte.
(4) Prevederile alin. (3) nu aduc atingere dreptului
operatorului aeronavei de a modifica planul de zbor depus,
respectiv informarea transmisă, cu respectarea procedurilor și
reglementărilor aplicabile.
(5) Prevederile prezentei hotărâri nu exonerează operatorul
unei aeronave care a depus un plan de zbor, a obținut o
autorizare sau aviz ori care a efectuat o informare despre zborul
pe care urmează să-l desfășoare de obligația de a respecta și
de a îndeplini condițiile impuse prin alte reglementări legale în
vigoare, aplicabile zborului respectiv. Zborurile în zona de
frontieră se execută cu respectarea prevederilor specifice ale
Ordonanței de urgență a Guvernului nr. 105/2001 privind
frontiera de stat a României, aprobată cu modificări prin Legea
nr. 243/2002, cu modificările și completările ulterioare.
Art. 12. — (1) Deasupra zonelor dens populate sunt interzise:
a) efectuarea de către aeronavele civile a zborurilor la
înălțimi mai mici de 300 de metri față de cel mai înalt obstacol
fix, cu excepția celor care execută proceduri de aterizare/
decolare pe/de pe aerodromuri certificate;
b) efectuarea de zboruri de către aeronavele civile care nu
dețin certificat de navigabilitate, emis conform legislației și
reglementărilor în vigoare;
c) efectuarea de către aeronavele civile a zborurilor de
acrobație sau a zborurilor tehnice.
(2) În afara zonelor dens populate, aeronavelor civile le sunt
interzise zborurile la o înălțime mai mică de 150 de metri față
de sol, cu excepția aeronavelor care execută proceduri de

MONITORUL OFICIAL AL ROMÂNIEI, PARTEA I, Nr. 633/8.IX.2010
aterizare/decolare pe/de pe aerodromuri certificate sau
terenuri/suprafețe de apă stabilite conform prevederilor art. 8
alin. (3), aeronavelor care execută zboruri de acrobație, în
condițiile autorizării de către Autoritatea Aeronautică Civilă
Română, precum și aeronavelor care execută zboruri aferente
operațiunilor aeriene prevăzute la art. 9 alin. (1) lit. d).
(3) Fac excepție de la prevederile alin. (1) lit. a) și alin. (2)
zborurile din categoriile urgențe medicale, intervenții în zone
calamitate și operațiuni de căutare-salvare.
Art. 13. — Constituie contravenții următoarele fapte:
a) executarea unui zbor în spațiul aerian național cu o
aeronavă civilă pentru care nu s-a încheiat un contract de
asigurare pentru acoperirea răspunderii față de terți și, după caz,
față de pasageri, bagaje sau marfă, în condițiile stabilite de
legislația națională în vigoare și de regulamentele comunitare
aplicabile;
b) efectuarea unui zbor al unei aeronave civile în spațiul
aerian național sau a unui zbor care traversează granița FIR
București fără depunerea unui plan de zbor, potrivit dispozițiilor
art. 3 alin. (1);
c) efectuarea unui zbor VFR al unei aeronave civile, în
întregime într-o zonă de spațiu aerian de clasă G, fără
depunerea unui plan de zbor ori, după caz, fără informarea
Ministerului Apărării Naționale, potrivit dispozițiilor art. 3 alin. (2);
d) efectuarea unui zbor într-o zonă de spațiu aerian unde
furnizarea serviciilor de trafic aerian este obligatorie, cu
încălcarea prevederilor art. 3 alin. (4);
e) efectuarea unui zbor tehnic fără deținerea autorizării
emise de către Autoritatea Aeronautică Civilă Română sau de
către organismul căruia i s-a delegat competență în domeniul
certificării tehnice ori al autorizării aeronavei respective,
prevăzută la art. 4 alin. (1) lit. a);
f) efectuarea unui zbor cu o aeronavă civilă care transportă
trupe, tehnică militară, materiale radioactive sau bunuri periculoase,
fără autorizarea Ministerului Transporturilor și Infrastructurii și/ori a
avizului Ministerului Apărării Naționale, prevăzute la art. 4 alin. (1)
lit. c), respectiv fără respectarea procedurii de notificare prevăzute
la art. 19 alin. (6) din anexa nr. 1;
g) efectuarea unui zbor într-o zonă interzisă sau într-o
porțiune de spațiu aerian rezervat, segregat ori într-o zonă
restricționată fără deținerea unei autorizări din partea entității
care a făcut rezervarea, respectiv a impus utilizarea exclusivă
sau restricționarea, ori al unității de trafic care efectuează
controlul traficul aerian în spațiul sau zona respectivă, conform
cerinței de la art. 4 alin. (1) lit. d);
h) efectuarea unui zbor deasupra municipiului București la
înălțimi mai mici de 3.000 de metri fără deținerea autorizației
prevăzute la art. 4 alin. (1) lit. e);
i) efectuarea unui zbor internațional spre/dinspre România
cu încălcarea cerinței de la art. 7 alin. (1), cu excepția cazurilor
de forță majoră;
j) amenajarea și/sau utilizarea de către operatorul aeronavei
a unui teren ori a unei suprafețe de apă, altul/alta decât un
aerodrom certificat, cu încălcarea condițiilor și cerințelor
prevăzute la art. 8 alin. (3), cu excepția cazurilor prevăzute la
art. 9;
k) darea spre utilizare de către proprietar sau, după caz,
administrator către un operator al aeronavei a unui teren ori a
unei suprafețe de apă, altul/alta decât un aerodrom certificat,
care nu îndeplinește condițiile prevăzute la art. 8 alin. (3) lit. a);
l) efectuarea unui zbor aferent unei operațiuni de transport
aerian public pe alte terenuri/suprafețe de apă decât
aerodromurile certificate;

7

m) aterizarea pe un teren sau o suprafață de apă, altul/alta
decât cele prevăzute la art. 8 alin. (3), cu încălcarea condițiilor
și cerințelor prevăzute la art. 9 alin. (1);
n) nerespectarea de către operatorul aeronavei a obligațiilor
prevăzute la art. 11 alin. (3);
o) efectuarea unui zbor deasupra sau în afara unei zone
dens populate, cu încălcarea interdicțiilor prevăzute la art. 12
alin. (1) și (2).
Art. 14. — (1) Contravențiile prevăzute la art. 13 lit. a), e), f),
h)—k) se sancționează cu amendă de la 20.000 lei la 35.000 lei.
(2) Contravențiile prevăzute la art. 13 lit. b)—d), g), l)—o) se
sancționează cu amendă de la 40.000 lei la 50.000 lei.
(3) Sancțiunile prevăzute la alin. (1) și (2) se aplică
operatorului aeronavei sau, în cazul neidentificării acestuia,
persoanei pe numele căreia este emis certificatul de
înmatriculare/identificare al aeronavei, cu excepția sancțiunii
pentru contravenția prevăzută la art. 13 lit. k) care se aplică
proprietarului ori, după caz, administratorului terenului/suprafeței
de apă.
(4) Constatarea contravențiilor și aplicarea sancțiunilor se
fac, cu respectarea dispozițiilor legale, de către:
a) personalul împuternicit în acest scop de Autoritatea
Aeronautică Civilă Română, pentru toate contravențiile
prevăzute la art. 13;
b) personalul împuternicit de primarul localității pe raza
căreia s-a produs fapta contravențională, pentru contravențiile
prevăzute la art. 13 lit. j), k) și m).
(5) Autoritatea Aeronautică Civilă Română și Aeroclubul
României vor acorda sprijin primarilor pentru identificarea
operatorilor sau deținătorilor aeronavelor civile în cazul
constatării unor contravenții.
(6) Contravențiilor prevăzute la art. 13 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 15. — (1) Orice plan de zbor depus se închide în
conformitate cu procedurile și reglementările aplicabile, în
vigoare.
(2) În cazul în care, în urma nerespectării de către operatorul
aeronavei a prevederilor prezentei hotărâri sau ale
reglementărilor aeronautice în vigoare, au fost declanșate
operațiunile de căutare-salvare ori de poliție aeriană, operatorul
în cauză suportă costurile generate de derularea respectivelor
operațiuni.
Art. 16. — (1) Controlul utilizării spațiului aerian național se
efectuează de către Ministerul Apărării Naționale în conformitate
cu prevederile Legii nr. 257/2001 privind modul de acțiune
împotriva aeronavelor care utilizează neautorizat spațiul aerian
al României, republicată.
(2) În scopul exercitării atribuțiilor de control ale Ministerului
Apărării Naționale, rezultate din Legea nr. 257/2001, republicată,
planurile de zbor și autorizațiile prevăzute în prezenta hotărâre
se transmit Ministerului Apărării Naționale de către unitățile de
trafic aerian și, după caz, entitățile emitente.
(3) Primarii au obligația informării Ministerului Apărării
Naționale și a Autorității Aeronautice Civile Române cu privire la
orice aviz acordat sau retras în baza prevederilor art. 8, în
termen de 3 zile de la acordarea ori retragerea acestuia.
Art. 17. — Anexele nr. 1 și 2 fac parte integrantă din prezenta
hotărâre.
Art. 18. — (1) Prezenta hotărâre intră în vigoare după 90 de
zile de la data publicării în Monitorul Oficial al României, Partea I,
cu excepția alin. (2) și (3), care intră în vigoare la data publicării.
(2) Până la intrarea în vigoare a prezentei hotărâri,
Autoritatea Aeronautică Civilă Română, Ministerul Apărării

8

MONITORUL OFICIAL AL ROMÂNIEI, PARTEA I, Nr. 633/8.IX.2010

Naționale și furnizorii de servicii de informare aeronautică
certificați vor duce la îndeplinire, după caz, cerințele de publicare
a informațiilor prevăzute la art. 3 alin. (3) și art. 11 alin. (2),
precum și la art. 20 alin. (3), art. 21 alin. (1), art. 22 și art. 23
alin. (2) din anexa nr. 1.
(3) În termen de 90 de zile de la publicarea prezentei hotărâri,
Autoritatea Aeronautică Civilă Română, Regia Autonomă
ăAdministrația Română a Serviciilor de Trafic Aerian” —
ROMATSA și Ministerul Apărării Naționale vor stabili proceduri
comune privind transmiterea datelor prevăzute la art. 16 alin. (2).

(4) Pe data intrării în vigoare a prezentei hotărâri,
Hotărârea Guvernului nr. 1.172/2003 pentru aprobarea
procedurii de autorizare a zborurilor cu aeronave civile și de
stat în spațiul aerian național, publicată în Monitorul Oficial al
României, Partea I, nr. 724 din 16 octombrie 2003, cu
modificările ulterioare, și Hotărârea Consiliului de Miniștri
nr. 793/1974 privind aprobarea Regimului de zbor în spațiul
aerian al Republicii Socialiste România, publicată în Buletinul
Oficial nr. 98 din 4 iulie 1974, cu modificările ulterioare, se
abrogă.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul apărării naționale,
Gabriel Oprea
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 25 august 2010.
Nr. 912.
ANEXA Nr. 1

PROCEDURA

de acordare a autorizațiilor și avizului prevăzute la art. 4 alin. (1) lit. a)—d) din hotărâre
și de informare a Ministerului Apărării Naționale conform art. 3 alin. (2) din hotărâre
A. Zboruri tehnice ale aeronavelor civile
Art. 1. — (1) Zborul tehnic cu o aeronavă civilă înmatriculată
sau identificată în România poate fi efectuat în spațiul aerian
național doar în condițiile în care pentru respectivul zbor a fost
emisă o autorizație de zbor de către Autoritatea Aeronautică
Civilă Română, denumită în continuare A.A.C.R., sau de către
organismul tehnic căruia i s-a delegat competență de Ministerul
Transporturilor și Infrastructurii, denumit în continuare MTI, prin
reglementări specifice, în domeniul certificării tehnice ori
autorizării aeronavei respective.
(2) Cererea pentru obținerea autorizației de zbor se transmite
la A.A.C.R. sau, după caz, organismului tehnic prevăzut la
alin. (1) cu cel puțin 24 de ore înainte de începerea zborului.
Art. 2. — În cazul zborurilor tehnice cu aeronave civile
înmatriculate în alt stat, cererea pentru obținerea autorizației de
zbor se transmite la A.A.C.R. sau, după caz, organismului tehnic
prevăzut la alin. (1) cu 24 de ore înainte de începerea zborului
și va avea anexată autorizația care să ateste navigabilitatea
aeronavei, emisă de autoritatea competentă a statului de
înmatriculare a aeronavei.
Art. 3. — Ministerul Apărării Naționale va fi informat, de către
entitățile emitente, în regim de prioritate, cu privire la orice
autorizație de zbor acordată, conform prevederilor art. 1 și 2,
pentru efectuarea zborurilor tehnice cu aeronave civile.
B. Zboruri internaționale aferente operațiunilor de
transport aerian public efectuate prin curse regulate, cu
aterizare pe sau decolare de pe teritoriul României
Art. 4. — Autorizația pentru executarea zborurilor
internaționale aferente operațiunilor de transport aerian public
efectuate prin curse regulate, cu aterizare pe sau decolare de pe
teritoriul României, se acordă de către MTI în urma constatării

îndeplinirii de către operatorul aeronavelor respective a
cerințelor conținute în acordurile aeriene bilaterale ori
multilaterale specifice încheiate de către statul român sau de
către Uniunea Europeană și care sunt aplicabile României.
Art. 5. — (1) Cererea pentru obținerea autorizației prevăzută
la art. 4 se transmite la MTI la termenul prevăzut în acordul
aerian în baza căruia operatorul aeronavei a fost desemnat să
efectueze curse aeriene regulate spre/dinspre România și va
conține toate informațiile menționate în respectivul acord,
inclusiv date privind programul de zbor și aeronavele care
urmează să fie utilizate.
(2) Cererea va fi însoțită de copii de pe certificatul de operator
aerian deținut de operatorul respectiv, precum și de pe
contractele de asigurare încheiate pentru aeronavele care
urmează să fie utilizate.
Art. 6. — (1) În cazul în care operatorul aeronavei provine
dintr-un stat care nu a încheiat un acord aerian cu România,
cererea pentru acordarea autorizației se transmite la MTI cu cel
puțin 60 de zile înainte de data prevăzută pentru începerea
operării.
(2) Cererea prevăzută la alin. (1) va cuprinde cel puțin
următoarele informații și documente: certificatul de operator
aerian și anexele la acesta, tipul aeronavelor și însemnele de
înmatriculare ale acestora, certificatele acustice ale aeronavelor,
copia certificatului de asigurare pentru aeronavă, pasageri,
bagaje și terți, programul de operare.
Art. 7. — Prin excepție de la prevederile art. 4, 5 și 6,
zborurile internaționale aferente operațiunilor de transport aerian
public efectuate prin curse regulate, cu aterizare pe sau
decolare de pe teritoriul României, efectuate de operatori ai
aeronavelor deținători ai unei licențe valide emisă în
conformitate cu Regulamentul (CE) nr. 1.008/2008 al

MONITORUL OFICIAL AL ROMÂNIEI, PARTEA I, Nr. 633/8.IX.2010
Parlamentului European și al Consiliului din 24 septembrie 2008
privind normele comune pentru operarea serviciilor aeriene în
Comunitate, se consideră autorizate dacă pentru zborurile
respective operatorul aeronavei a notificat la MTI programul de
zbor, modificările ulterioare la acesta, precum și tipul și
înmatricularea aeronavelor care vor fi utilizate.
Art. 8. – Înainte de solicitarea autorizației sau, după caz,
notificarea programului de zbor, operatorul aeronavei are
obligația de a informa aerodromurile implicate și de a obține
confirmarea serviciilor de handling solicitate. În cazul
aeroporturilor coordonate se va solicita acordarea sloturilor de
decolare/aterizare.
Art. 9. – Autorizațiile acordate, incluzând și notificările
prevăzute la art. 7, vor fi comunicate de către MTI
aerodromurilor implicate situate pe teritoriul României, A.A.C.R.
și Regiei Autonome ăAdministrația Română a Serviciilor de
Trafic Aerian” — ROMATSA.
Art. 10. – După obținerea autorizării din partea MTI,
operatorul aeronavei va depune planul de zbor în formatul,
conținutul și condițiile prevăzute de standardele internaționale
aplicabile.
Art. 11. — (1) Orice modificare survenită în graficul de
operare a curselor regulate după obținerea autorizației,
respectiv introducerea unor zboruri adiționale, schimbarea
justificată a tipului de avion, schimbarea rutei sau timpilor de
zbor, anularea unor zboruri, va fi notificată de operatorul
aeronavei la A.A.C.R. cu cel puțin două zile înainte de data
prevăzută pentru introducerea modificării.
(2) Autorizația pentru modificarea graficului de operare a
curselor regulate va fi considerată ca fiind acordată dacă nu se
primește niciun răspuns din partea A.A.C.R. cu 24 de ore înainte
de ora prevăzută pentru începerea zborului. Orice modificare
autorizată va fi comunicată MTI, aeroporturilor implicate și
Regiei Autonome ăAdministrația Română a Serviciilor de Trafic
Aerian” — ROMATSA, de către A.A.C.R.
C. Zboruri internaționale aferente operațiunilor de
transport aerian public efectuate prin curse neregulate, cu
aterizare pe sau decolare de pe teritoriul României
Art. 12. — (1) Autorizația pentru executarea zborurilor
internaționale aferente operațiunilor de transport aerian public
efectuate prin curse neregulate, cu aterizare pe sau decolare de
pe teritoriul României, se acordă în numele MTI de către
A.A.C.R., cu respectarea prevederilor tratatelor internaționale
specifice la care România este parte ori a celor încheiate de
către Uniunea Europeană și care sunt aplicabile României.
(2) Dreptul de a executa zboruri încadrate în categoria
operațiuni de transport aerian public efectuate prin curse
neregulate, spre/dinspre România, este în mod normal acordat
operatorilor aeronavelor din cele două țări interesate, respectiv
țara de origine și de destinație a traficului. Operatorii din state
terțe pot primi autorizația să efectueze astfel de zboruri în
măsura în care autoritatea aeronautică a respectivului stat terț
confirmă acordarea, pe bază de reciprocitate, de drepturi de
trafic similare pentru operatorii aerieni români și pentru cei din
statele membre ale Uniunii Europene, stabiliți în România,
Art. 13. — (1) În cazul în care tratatele internaționale
specifice menționate la art. 12 alin. (1) nu prevăd altfel, cererea
pentru obținerea autorizației se transmite la A.A.C.R., după cum
urmează:
a) în cazul unei serii de cel mult 3 zboruri într-un interval de
14 de zile, cu cel puțin două zile lucrătoare înainte de data
primului zbor;

9

b) în cazul seriilor de 4 sau mai multe zboruri într-un interval
de 14 de zile, cu cel puțin 3 zile lucrătoare înainte de data
primului zbor.
(2) Formularul-tip al cererii prevăzute la alin. (1) este
cuprins în anexa care face parte integrantă din prezenta
procedură.
(3) Prin excepție de la prevederile alin. (1), în cazul zborurilor
din categoria urgențe medicale, operațiuni de căutare-salvare
sau intervenții în zone calamitate, cererea pentru obținerea
aprobării de zbor se poate transmite cu cel puțin 30 de minute
înainte de decolarea aeronavei.
Art. 14. — Prin excepție de la prevederile art. 12 și 13,
zborurile internaționale aferente operațiunilor de transport aerian
public efectuate prin curse neregulate, cu aterizare pe sau
decolare de pe teritoriul României, efectuate de operatori ai
aeronavelor deținători ai unei licențe valide emise în
conformitate cu Regulamentul (CE) nr. 1.008/2008, se consideră
autorizate dacă pentru zborurile respective operatorul aeronavei
a notificat la A.A.C.R. programul de zbor, modificările ulterioare
la acesta, precum și tipul și înmatricularea aeronavelor care vor
fi utilizate.
Art. 15. — Înainte de solicitarea autorizației sau, după caz,
notificarea programului de zbor, operatorul aeronavei are
obligația de a informa aerodromurile implicate și de a obține
confirmarea serviciilor de handling solicitate. În cazul
aeroporturilor coordonate se va solicita acordarea sloturilor de
decolare/aterizare.
Art. 16. — Autorizațiile acordate, incluzând și notificările
prevăzute la art. 14, vor fi comunicate de A.A.C.R. către
aerodromurile implicate situate pe teritoriul României, precum
și Regiei Autonome ăAdministrația Română a Serviciilor de
Trafic Aerian” — ROMATSA.
Art. 17. — După obținerea autorizației, operatorul aeronavei
va depune planul de zbor în formatul, conținutul și condițiile
prevăzute de standardele internaționale aplicabile.
Art. 18. — (1) Orice modificare survenită în graficul de
operare a zborurilor după obținerea autorizației, respectiv după
notificare, cum ar fi introducerea unor zboruri adiționale,
schimbarea justificată a tipului de avion, schimbarea rutei sau
timpilor de zbor, anularea unor zboruri, va fi notificată la A.A.C.R.
de către operatorul aeronavei, cu cel puțin două zile înainte de
data prevăzută pentru introducerea modificării.
(2) Aprobarea pentru modificarea graficului de operare a
zborurilor va fi considerată ca fiind acordată dacă nu se primește
niciun răspuns din partea A.A.C.R. cu 24 de ore înainte de ora
prevăzută pentru începerea zborului. Orice aprobare acordată se
comunică de către A.A.C.R. aeroporturilor implicate și Regiei
Autonome ăAdministrația Română a Serviciilor de Trafic Aerian” —
ROMATSA.
D. Zboruri interne și internaționale, cu sau fără
decolare/aterizare de pe/pe teritoriul României, cu aeronave
civile care transportă trupe, armament, muniții, explozivi,
materiale radioactive și alte bunuri periculoase.
Art. 19. — (1) Zborurile interne și internaționale cu aeronave
civile care transportă trupe, armament, muniții, explozivi,
materiale radioactive și alte bunuri periculoase, executate cu
sau fără decolare/aterizare de pe/pe teritoriul României, pot fi
executate numai după obținerea unei autorizații din partea MTI.
Aceste categorii de zboruri necesită și obținerea unui aviz din
partea Ministerului Apărării Naționale.
(2) Cererea pentru obținerea autorizației și a avizului
prevăzute la alin. (1) se transmite la A.A.C.R. cu cel puțin 10 zile
lucrătoare înainte de data zborului și va trebui să conțină toate

10

MONITORUL OFICIAL AL ROMÂNIEI, PARTEA I, Nr. 633/8.IX.2010

informațiile și documentele specificate în formularul-tip prevăzut
în anexă.
(3) Autorizația și avizul pot fi emise pentru un zbor sau pentru
o serie de zboruri.
(4) În cazul transportului bunurilor periculoase, cererea va
conține și informații referitoare la natura încărcăturii, conform
ediției curente a documentului Doc 9284 al Organizației pentru
Aviația Civilă Internațională. De asemenea, în cazul operatorilor
aerieni străini va fi transmisă și o copie a certificatului emis de
autoritatea competentă a statului de proveniență care să ateste
dreptul operatorului de a transporta bunuri periculoase.
(5) În cazul transportului de materiale radioactive, operatorul
aeronavei va transmite la A.A.C.R. și o copie de pe autorizația
emisă de Comisia Națională pentru Controlul Activității Nucleare.
(6) În condițiile alin. (2) și prin excepție de la prevederile
alin. (3), operatorilor care transportă, prin curse aeriene regulate
cargo sau de pasageri, numai bunuri periculoase permise în
condiții normale la transportul aerian și încadrate, conform
Doc 9284 al Organizației pentru Aviația Civilă Internațională, în
clasele 2, 3 (mai puțin explozibili desensibilizați în lichide, coduri
ONU 1204, 2059, 3064, 3343, 3357 și 3379), 4, 5, 6 (mai puțin
substanțe infecțioase Diviziunea 6.2, categoria A, coduri ONU
2814, 2900), 8 sau 9, li se pot emite, la cerere, autorizații,
respectiv avize generale, valabile pentru perioade limitate de
timp/sezoane de operare, cu respectarea de către operatorul
aeronavei a următoarelor cerințe:
a) depunerea, înainte de începerea sezonului de operare
pentru care se solicită autorizație și aviz, a următoarelor
documente, în limba engleză sau română: copie de pe
certificatul de operator aerian și de pe specificațiile de operare
anexate acestuia, copie de pe certificatul emis de autoritatea
competentă a statului de proveniență care să ateste dreptul
operatorului de a transporta bunuri periculoase, copie de pe
cap. 9 din Manualul de operațiuni — partea A, copie de pe
programul de pregătire pentru bunuri periculoase din Manualul
de operațiuni — partea D ori alt document echivalent referitor la
pregătire, aprobat de autoritatea aeronautică a statului de
proveniență a operatorului aerian;
b) notificarea către A.A.C.R. cu 12 ore înainte de decolare a
detaliilor cu privire la bunurile periculoase care urmează să fie
transportate: clasa, codul ONU, denumirea oficială a produsului,
instrucțiunile de împachetare aplicate, tipul coletului, greutatea
unui colet, numărul coletelor; notificarea completă se transmite
imediat de către A.A.C.R. Ministerului Apărării Naționale/Secția
survol, relații și reglementări aeronautice, Regiei Autonome
ăAdministrația Română a Serviciilor de Trafic Aerian” —
ROMATSA și aeroportului de destinație, în cazul în care acesta
se află pe teritoriul României, împreună cu informații cu privire
la tipul aeronavei și numărul de zbor.
E. Zborurile în porțiunile de spațiu aerian rezervat,
segregat sau în zonele restricționate
Art. 20. — (1) Zborurile prevăzute la lit. E, executate în
spațiul aerian național, cu excepția spațiului de clasă G, pot fi
efectuate numai în condițiile solicitării și obținerii unei autorizații
din partea entității care efectuează controlul traficului aerian în
zonele respective.
(2) Pentru efectuarea unui zbor într-o porțiune de spațiu
aerian rezervat/segregat sau într-o zonă restricționată, situate
în spațiul aerian de clasă G, operatorul aeronavei va solicita o
autorizare din partea entității care a făcut rezervarea zonei
respective ori a impus utilizarea exclusivă sau restricționarea
porțiunii respective de spațiu aerian.

(3) Spațiile aeriene rezervate sau restricționate pentru
perioade mai mari de 90 de zile se publică, prin grija unităților
certificate să furnizeze servicii de informare aeronautică pe
teritoriul României, în Publicația de Informare Aeronautică AIP —
România, iar cele cu durată de peste 6 luni, și în hărțile
aeronautice.
Art. 21. — (1) Fără a aduce atingere prevederilor art. 20
alin. (3), datele de contact ale entităților prevăzute la art. 20
alin. (2), împreună cu dimensiunile zonelor și perioadele de timp
pentru care este valabilă rezervarea sau restricționarea, se aduc
la cunoștința operatorilor prin mesajele NOTAM și se publică pe
paginile web ale furnizorilor de servicii de informare aeronautică
certificați.
(2) Cererea pentru solicitarea autorizației prevăzută la art. 20
se transmite entității care a făcut rezervarea sau a solicitat
utilizarea exclusivă ori restricționarea zonei respective de spațiu
aerian sau celei care efectuează controlul traficului aerian în
zonele respective, cu cel puțin 60 de minute înainte de ora
prevăzută pentru decolare. În lipsa primirii unei autorizații
exprese, zborul în zona respectivă nu poate avea loc.
F. Zboruri VFR efectuate în întregime în zone de spațiu
aerian de clasă G
Art. 22. — Zborurile VFR efectuate cu aeronave civile,
executate în întregime într-o zonă de spațiu aerian de clasă G,
se consideră autorizate dacă pentru acestea operatorul
aeronavei a depus un plan de zbor la o unitate de trafic aerian
civilă sau a efectuat o informare de trafic VFR la Ministerul
Apărării Naționale. Lista unităților certificate pentru furnizarea
serviciilor de trafic aerian se publică pe pagina web a A.A.C.R.
Art. 23. — (1) Informarea prevăzută la art. 22 poate fi
efectuată de operatorul aeronavei direct sau prin reprezentanți
autorizați, pentru un zbor, o serie de zboruri ori pentru perioade
determinate de timp, și va conține:
a) tipul aeronavei (numărul și tipul aeronavelor în cazul
zborului în formație);
b) înmatricularea/identificarea aeronavei;
c) operatorul aeronavei/numele pilotului comandant;
d) traiectul sau zona de zbor;
e) nivelul sau înălțimea de zbor;
f) ora estimată pentru decolare și aterizare (ora primei
decolări și a ultimei aterizări pentru zborul în formație).
(2) Informarea se transmite Centrului de Operații Aeriene din
cadrul Ministerului Apărării Naționale, cu cel puțin 30 de minute
înainte de ora prevăzută pentru decolare sau începerea
activității de zbor, prin unul dintre următoarele canale de
comunicații:
a) telefon;
b) fax;
c) e-mail;
d) internet;
e) radio, la unitățile de trafic aerian militare.
Numerele de telefon, fax, adresa de e-mail, adresa paginii web
și frecvențele radio prevăzute mai sus se publică în publicațiile
de informare aeronautică civile și militare prin grija Ministerului
Apărării Naționale.
(3) Modificările la informarea efectuată se comunică imediat,
de la sol sau din aer.
(4) Pentru zborurile din categoriile urgențe medicale,
intervenții în zone calamitate și operațiuni de căutare-salvare se
admite comunicarea informării imediat după decolare (în
maximum 5 minute).

MONITORUL OFICIAL AL ROMÂNIEI, PARTEA I, Nr. 633/8.IX.2010

11

ANEXĂ
la Procedura de acordare a autorizațiilor și avizului prevăzute la art. 4 alin. (1) lit. a)—d) din hotărâre
și de informare a Ministerului Apărării Naționale conform art. 3 alin. (2) din hotărâre

FORMULARUL-TIP

al cererii pentru acordarea autorizațiilor prevăzute la art. 4 alin. (1) lit. c) și d) din hotărâre
—APPLICATION FORM—
1. Numele, adresa, naționalitatea operatorului aerian și numărul de telefon/fax
(Name, address, nationality of the air operator and telephone/fax number)
..............................................................................................................................................................................................
2. Indicativul OACI de 3 litere al operatorului aerian
(ICAO three letter designator of the air operator)
..............................................................................................................................................................................................
3. Indicativul radio
(Radio call sign)
..............................................................................................................................................................................................
4. Tipul, însemnele de înmatriculare ale aeronavei/aeronavelor
(Type and registration marks of the aircraft)
..............................................................................................................................................................................................
5. Informații cu privire la certificatul acustic
(Information regarding Noise Certificate)
..............................................................................................................................................................................................
6. Capacitatea aeronavelor (pasageri și/sau cargo)
(Passenger and/or cargo capacity of the aircraft)
..............................................................................................................................................................................................
7. Punctul de intrare/ieșire FIR LRBB și ora (UTC), ruta de urmat pe teritoriul României
(Entry/Exit points FIR LRBB and UTC time, route to be followed over the Romanian territory)
..............................................................................................................................................................................................
8. Aeroportul de origine și/sau ultimul aeroport de plecare înainte de intrarea în spațiul aerian al României și ora de decolare (UTC)
(Airport of origin and/or last airport of departure before entering the Romanian air space and UTC time of departure)
..............................................................................................................................................................................................
9. Aeroportul din România și ora de sosire/plecare (UTC)
(Airport in Romania and UTC time of arrival/departure)
..............................................................................................................................................................................................
10. Aeroportul de destinație și/sau primul aeroport de aterizare după ieșirea din spațiul aerian al României și ora de
aterizare (UTC)
(Airport of destination and/or first airport of arrival after leaving the Romanian air space and UTC time of arrival)
..............................................................................................................................................................................................
11. Data și/sau perioada de operare și ziua de operare
(Date and/or period and day of operation)
..............................................................................................................................................................................................
12. Date cu privire la tipul (categoria) zborului/zborurilor sau scopul zborurilor
(Information regarding type/category of intended flights or purpose of flights)
..............................................................................................................................................................................................
13. Numărul de pasageri și/sau natura și cantitatea încărcăturii (tur/retur)
(Number of passengers and/or nature and amount of cargo to be taken on or put down)
..............................................................................................................................................................................................
14. Tehnică militară, armament și/sau alte materiale militare, aparatură fotografică și/sau senzori de înregistrare la bord
(Arms, ammunition and any other military supplies, taking photos, making films equipment or electromagnetic recorders on board)
..............................................................................................................................................................................................
15. Locul de îmbarcare/debarcare și/sau încărcare/descărcare a pasagerilor și/sau încărcăturii
(Place of embarkation/disembarkation of passengers and/or cargo, as the case may be)
..............................................................................................................................................................................................
16. Numele și adresa afretatorului și copie de pe contractul charter sau alt document similar (comanda charter, AWB etc.),
copie de pe contractul de închiriere, dacă aeronava/aeronavele este/sunt închiriată/închiriate
(Name, address and business of charterer, copy of charter contract signed by the airline and the charterer or of a similar
document, such as charter order, AWB, etc., copy of aircraft lease agreement, if applicable)
..............................................................................................................................................................................................
17. Numele și adresa agenției de turism sau ale tour-operatorului din România
(Name and address of the Romanian travel agent or of the Romanian tour operator)
..............................................................................................................................................................................................
18. Numele și adresa expeditorului și beneficiarului încărcăturii
(Name and address of the consignor and consignee of the cargo)
..............................................................................................................................................................................................
19. Certificate de asigurare pentru pasageri și bunuri, precum și pentru daune cauzate terților
(Certificate showing passenger and baggage accident insurance and third-party legal liability insurance)
..............................................................................................................................................................................................

12

MONITORUL OFICIAL AL ROMÂNIEI, PARTEA I, Nr. 633/8.IX.2010
ANEXA Nr. 2

PROCEDURA

de solicitare și de acordare de către Ministerul Apărării Naționale a autorizărilor de survol/avizelor
pentru efectuarea zborurilor cu aeronave civile sau de stat în spațiul aerian național
I. Procedura generală
Art. 1. — Ministerul Apărării Naționale, denumit în continuare
M.Ap.N., prin Secția Survol, relații și reglementări aeronautice,
acordă autorizarea de survol pentru efectuarea următoarelor
tipuri de activități aeronautice în spațiul aerian național:
a) survolul municipiului București sub înălțimea de 3.000 m
de către aeronave de stat sau civile, cu excepția zborurilor
executate în limita zonei de control de aerodrom (CTR) Băneasa
și a zborurilor de îndepărtare după decolare și de apropiere
pentru aterizare pe aerodromurile certificate situate pe raza
municipiului București;
b) survolul teritoriului României de către aeronave de stat
străine, cu sau fără aterizare pe aeroporturi din România, și care
transportă trupe, armament, muniții, explozivi, materiale
radioactive și alte materiale periculoase;
c) survolul teritoriului României de către aeronave de stat
străine, cu sau fără aterizare pe aeroporturi din România și fără
transport de trupe, armament, muniții, explozivi, materiale
radioactive și alte bunuri periculoase;
d) zboruri pentru activități de determinări topogeodezice la o
scară mai mare de 1: 20.000, fotografiere aeriană sau filmări
aeriene, executate cu aeronave de stat;
e) zboruri executate cu aeronave de stat străine și civile
străine, care aterizează/decolează pe/de pe aerodromuri
militare.
Art. 2. — M.Ap.N., prin Secția survol, relații si reglementări
aeronautice, acordă avizul prealabil pentru efectuarea
următoarelor tipuri de activități aeronautice în spațiul aerian
național:
a) zboruri interne și internaționale, cu sau fără
decolare/aterizare de pe/pe teritoriul României, cu aeronave
civile care transportă trupe, armament, muniții, explozivi,
materiale radioactive și alte bunuri periculoase;
b) zboruri pentru activități de determinări topogeodezice la o
scară mai mare de 1: 20.000, fotografiere aeriană sau filmări
aeriene, executate cu aeronave civile.
Art. 3. — M.Ap.N., prin Secția survol, relații și reglementări
aeronautice, obține autorizări de survol ale altor state pentru
aeronavele de stat românești care execută misiuni
internaționale.
Art. 4. — (1) Cererile pentru acordarea autorizării de survol
prevăzută la art. 1 se formulează în următoarele termene:
a) 7 zile lucrătoare înainte de data estimată de decolare,
pentru survolul municipiului București sub înălțimea de 3.000 m,
de către aeronavele de stat sau civile, care nu execută misiuni
de urgență;
b) 10 zile lucrătoare înainte de data estimată de decolare,
pentru survolul teritoriului României de către aeronave de stat
străine, cu sau fără aterizare pe aeroporturi din România, și care
transportă trupe, armament, muniții, explozivi, materiale
radioactive și alte bunuri periculoase;
c) 3 zile lucrătoare înainte de data estimată de decolare,
pentru survolul teritoriului României de către aeronave de stat
străine, fără aterizare pe aeroporturi din România și fără
transport de trupe, armament, muniții, explozivi, materiale
radioactive și alte bunuri periculoase;
d) 5 zile lucrătoare înainte de data estimată de decolare,
pentru survolul teritoriului României de către aeronave de stat
străine, cu aterizare pe aeroporturi din România și fără transport
de trupe, armament, muniții, explozivi, materiale radioactive și

alte bunuri periculoase; la acest termen de adresare, pentru
aeronavele de stat străine și civile străine, se adaugă două zile
lucrătoare pentru solicitările de acces pe platformele de parcare
militare ale bazelor aeriene;
e) 10 zile lucrătoare înainte de data estimată de decolare,
pentru zboruri de determinări topogeodezice la o scară mai
mare de 1:20.000, fotografiere aeriană sau filmări aeriene,
executate cu aeronave de stat; cererea va fi însoțită de avizele
prevăzute de actele normative în vigoare;
f) 2 ore înainte de ora de decolare, pentru survolul teritoriului
României de către aeronave de stat străine, care execută
misiuni din categoria urgențe medicale, intervenții în zone
calamitate sau operațiuni de căutare-salvare.
(2) Cererile pentru obținerea avizului prevăzut la art. 2 lit. a)
se adresează prin A.A.C.R. la termenul prevăzut la art. 19
alin. (2) din anexa nr. 1, iar cele pentru obținerea avizului
prevăzut la art. 2 lit. b) direct la M.Ap.N./Secția survol, relații și
reglementări aeronautice, cu 10 zile lucrătoare înainte de data
estimată pentru efectuarea zborului; cererile pentru obținerea
avizului M.Ap.N. vor fi însoțite de avizele prevăzute de actele
normative în vigoare, inclusiv de autorizația specială emisă de
Oficiul Registrului Național al Informațiilor Secrete de Stat
(O.R.N.I.S.S.).
(3) Cererile de obținere a autorizărilor de survol pentru
aeronave de stat românești care urmează să execute zboruri
internaționale se înaintează către M.Ap.N. — Secția survol,
relații și reglementări aeronautice — în termenele stabilite de
fiecare stat survolat. M.Ap.N. înaintează solicitările de survol pe
cale diplomatică, prin intermediul Ministerului Afacerilor Externe.
II. Excepții de la procedura generală
Art. 5. — (1) Prin excepție de la prevederile art. 1 lit. a),
survolul municipiului București sub înălțimea de 3.000 m de
către aeronavele civile sau de stat, care execută misiuni din
categoria urgențe medicale, cu aterizare pe platformele de
aterizare ale instituțiilor medicale, se poate executa, după
depunerea planului de zbor, numai în baza informării, cu cel
puțin 15 minute înainte de decolare, a M.Ap.N. — Secția survol,
relații și reglementări aeronautice, cu privire la tipul de aeronavă,
indicativul radio, traiectul de zbor, ora estimată de aterizare și
locul aterizării; această excepție este valabilă numai pentru
operatorii aerieni civili autorizați să execute serviciul de
ambulanță aeriană și pentru aeronavele de stat desemnate să
execute misiuni din categoria urgențe medicale.
(2) Prin excepție de la prevederile art. 1 lit. a), zborurile
executate în limita zonei de aerodrom (CTR) Băneasa, precum
și pe rutele de apropiere în vederea aterizării sau de îndepărtare
după decolare de pe aerodromurile certificate situate pe raza
municipiului București nu necesită autorizarea/avizul M.Ap. N. și
se execută în condițiile stipulate în Publicația de informare
aeronautică a României (AIP — România), în circularele de
informare aeronautică și în mesajele NOTAM.
(3) Prin excepție de la prevederile art. 1 lit. c), se consideră
autorizare de survol acceptarea de către M.Ap.N. a planului de
zbor depus pentru aeronavele militare ale statelor semnatare
ale unor acorduri încheiate în acest sens cu statul român.
III. Dispoziții finale
Art. 6. — (1) Operatorii aeronavelor sau intermediarii
acestora vor înainta către M.Ap.N. — Secția survol, relații și

MONITORUL OFICIAL AL ROMÂNIEI, PARTEA I, Nr. 633/8.IX.2010
reglementări aeronautice, concomitent cu cererea de
autorizare/avizare, copiile avizelor necesare executării misiunii
sau, după caz, copiile documentelor aprobatorii de executare a
activităților respective.
(2) Cererile pentru acordarea autorizării de survol/avizului,
adresate M.Ap.N. — Secția survol, relații și reglementări
aeronautice de către operatorii aeronavelor, direct sau prin
intermediar, implică, în ambele cazuri, răspunderea cu privire la
corectitudinea informațiilor cuprinse în cereri.
(3) Operatorii aeronavelor de stat vor întocmi cererile pentru
obținerea autorizării de survol în conformitate cu formularul-tip
prezentat în anexa care face parte integrantă din prezenta
procedură. În cazul zborurilor cu aeronave de stat străine,
cererile se vor transmite pe canal diplomatic.
(4) Orice modificare survenită în graficul de operare a
zborurilor aeronavelor de stat străine care nu execută misiuni
de urgență, după obținerea aprobării, respectiv introducerea

13

unor zboruri adiționale, schimbarea justificată a tipului de avion,
schimbarea rutei sau timpilor de zbor, anularea unor zboruri, va
fi notificată la M.Ap. N. — Secția survol, relații și reglementări
aeronautice cu cel puțin 48 de ore înainte de data de operare.
Art. 7. — Secția survol, relații și reglementări aeronautice din
M.Ap. N. va transmite solicitanților autorizarea acordată și va
informa instituțiile cu atribuții în organizarea, conducerea și
controlul activităților aeronautice în spațiul aerian al României.
Art. 8. — În cazul zborurilor cu aeronave de stat străine,
solicitările de scutire de la plata tarifelor de navigație terminală
și aeroportuare, în condițiile legii, se adresează Secției survol,
relații și reglementări aeronautice din cadrul M.Ap. N. care va
întreprinde demersurile necesare în acest sens.
Art. 9. — Activitatea de procesare și de emitere a autorizărilor
de survol se asimilează activităților aeronautice de prestare de
servicii de trafic aerian, cu toate obligațiile și drepturile ce decurg
din aceasta.

ANEXĂ
la Procedura de solicitare și de acordare de către Ministerul Apărării Naționale
a autorizărilor de survol/avizelor pentru efectuarea zborurilor cu aeronave civile
sau de stat în spațiul aerian național

FORMULARUL-TIP

al cererii pentru acordarea autorizării de survol de către Ministerul Apărării Naționale
Cerere pentru aprobare diplomatică de zbor
—REQUEST FOR DIPLOMATIC CLEARANCE—
1. Țara (Country): ................................................................
2. Naționalitatea aeronavei (Nationality of aircraft): ...........................
3. Operatorul aerian (Air Operator): ....................................
4. Nr. și tipul aeronavei (Number and Type of the aircraft): .....................................
5. Nr. înmatriculare (Registration Number): .............................................................
6. Indicativ radio (Callsign): ................................................
7. Echipaj: nume comandant, nr. și grade (Crew: captain, number and ranks): ...................
8. Data zborului (Date of Flight): .........................................
9. Aeroport de decolare, data și ora UTC (Origin Airfield, date and time UTC): ...............................................................................
10. Punctul de intrare în România, data și ora UTC (Entry Point into Romanian Airspace, date and time UTC): ..............................
11. Ruta de zbor în România (Flight Route into Romanian Airspace): ..............................................................................
12. Aeroport de aterizare/decolare în/din România, data și ora UTC (Landing/Departure Airfield in/from Romania, date and
time UTC): ..............................................................................................................
13. Punctul de ieșire din România, data și ora UTC (Exit Point from Romanian Airspace, date and time UTC):
.............................................................................................................................................................................................
14. Aeroport de destinație, data și ora UTC (Destination Airfield, date and time UTC): ......................................................
15. Scopul zborului (Purpose of Flight): ...............................................................................................................................
16. Pasageri VIP: nivelul de reprezentare (VIP pax.: officials level): ...................................................................................
17. Pasageri: număr, tip (militari, civili) (Pax: number, type (troops, civilians): .....................................................................
18. Cargo: natura încărcăturii, cantitatea (cargo: type, amount): .........................................................................................
19. Organizatorul (Freighter): ...............................................................................................................................................
20. Beneficiarul (Beneficiary): ...............................................................................................................................................
21. Armament, muniție, materiale periculoase și echipament foto/video la bord (Fixed armaments, ammo, dangerous
goods and air photo/video equipment on board): ..............................................................................................................................
22. Solicitări (Facilities Requested):
a) alimentare (Refuel): ...........................................................................................;
b) pază aeronavă (Aircraft Guards): ......................................................................;
c) scutiri de taxe (Free Charges): ..........................................................................;
d) parcare în baza militară (Parking on Military Air Base): ....................................;
e) alte solicitări (other requests):........................................................................... .
23. Semnătura și ștampila
(Signature and stamp)
.........................................

Data solicitării
(Date of application)
..........................................

14

MONITORUL OFICIAL AL ROMÂNIEI, PARTEA I, Nr. 633/8.IX.2010
GUVERNUL ROMÂNIEI

HOTĂRÂRE
privind trecerea unei părți dintr-un imobil din domeniul public al statului
și din administrarea Ministerului Apărării Naționale în domeniul public al municipiului Lugoj
și în administrarea Consiliului Local al Municipiului Lugoj, județul Timiș
În temeiul art. 108 din Constituția României, republicată, al art. 9 alin. (1) și al art. 12 alin. (1)—(3) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, și în conformitate cu prevederile
Legii nr. 152/1998 privind înființarea Agenției Naționale pentru Locuințe, republicată, cu modificările ulterioare,
Guvernul României adoptă prezenta hotărâre.
Art. 1. — Se aprobă trecerea unei părți dintr-un imobil, constituită
din construcții și teren, având datele de identificare prevăzute în
anexa care face parte integrantă din prezenta hotărâre, din
domeniul public al statului și din administrarea Ministerului Apărării
Naționale în domeniul public al municipiului Lugoj și în administrarea
Consiliului Local al Municipiului Lugoj, județul Timiș.
Art. 2. — (1) După preluare, partea de imobil prevăzută la art. 1
se utilizează în scopul sistematizării zonei, respectiv construirea,
în maximum 3 ani de la preluarea acesteia, de locuințe și funcțiuni
complementare spațiilor de locuit, prin programe derulate de
Agenția Națională pentru Locuințe, potrivit legislației în vigoare.
(2) Consiliul Local al Municipiului Lugoj va asigura
transferarea către Ministerul Apărării Naționale a 55 de locuințe

și a terenului aferent acestora, conform legii, din care 30 de
locuințe în pavilionul A, construcție existentă, după reabilitarea
și transformarea acestuia, și 25 de locuințe realizate potrivit
prevederilor alin. (1).
(3) În cazul în care nu se respectă obligațiile prevăzute la
alin. (1) și (2), partea de imobil menționată la art. 1 revine în
domeniul public al statului și în administrarea Ministerului
Apărării Naționale, în conformitate cu dispozițiile legale în
vigoare.
Art. 3. — Predarea-preluarea părții din imobil transmise
potrivit prevederilor art. 1 se face pe bază de protocol încheiat
între părțile interesate, în termen de 60 de zile de la intrarea în
vigoare a prezentei hotărâri.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul administrației și internelor,
Vasile Blaga
Ministrul dezvoltării regionale și turismului,
Elena Gabriela Udrea
Ministrul finanțelor publice,
Sebastian Teodor Gheorghe Vlădescu
București, 25 august 2010.
Nr. 913.

ANEXĂ

D AT E L E D E I D E N T I F I C A R E

ale părții de imobil care trece din domeniul public al statului și din administrarea Ministerului Apărării Naționale
în domeniul public al municipiului Lugoj și în administrarea Consiliului Local al Municipiului Lugoj, județul Timiș

Locul unde este
situat imobilul
care se transmite

Județul Timiș,
municipiul Lugoj,
Str. Timișorii
nr. 124

Persoana juridică
de la care
se transmite imobilul

Persoana juridică
la care
se transmite imobilul

Codul de clasificare
din inventarul bunurilor
aflate în administrarea
Ministerului Apărării Naționale
care alcătuiesc domeniul public
al statului

Statul român, din
Municipiul Lugoj, — imobil 1252 (parțial)
administrarea
în administrarea — cod 8.29.09
Ministerului Apărării Consiliului Local al — nr. M.F. 103522
Naționale
Municipiului Lugoj

Caracteristicile tehnice
ale imobilului

— Suprafața construită = 1.711 m2
— Suprafața desfășurată = 5.092 m2
— Suprafața totală a terenului, inclusiv
construcțiile = 53.000 m2

MONITORUL OFICIAL AL ROMÂNIEI, PARTEA I, Nr. 633/8.IX.2010

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea prin mobilitate a domnului Tufă Radian Doru
în funcția publică de secretar general adjunct
Având în vedere prevederile Hotărârii Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare, și al art. 33 alin. (1) lit. b) din
Hotărârea Guvernului nr. 341/2007, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnului Tufă
Radian Doru i se aplică mobilitatea din funcția publică de secretar general în cadrul
Ministerului Transporturilor și Infrastructurii în funcția publică de secretar general
adjunct în cadrul aceluiași minister.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 8 septembrie 2010.
Nr. 220.
GUVERNUL ROMÂNIEI
PRIMUL-MINISTRU

DECIZIE
privind numirea prin mobilitate a domnului Dobre Gheorghe
în funcția publică de secretar general
Având în vedere prevederile Hotărârii Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare, și al art. 33 alin. (1) lit. b) din
Hotărârea Guvernului nr. 341/2007, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnului Dobre
Gheorghe i se aplică mobilitatea din funcția publică de secretar general adjunct în
cadrul Ministerului Dezvoltării Regionale și Turismului în funcția publică de secretar
general în cadrul Ministerului Transporturilor și Infrastructurii.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 8 septembrie 2010.
Nr. 221.

15

16

MONITORUL OFICIAL AL ROMÂNIEI, PARTEA I, Nr. 633/8.IX.2010

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind dispunerea radierii din Registrul general al instituțiilor financiare nebancare
a Societății Comerciale GALANT LEASING — IFN S.A.
Având în vedere solicitarea privind radierea din Registrul general al instituțiilor financiare nebancare a Societății Comerciale
GALANT LEASING — IFN S.A., formulată, în baza art. 28 alin. (1) lit. a) din Legea nr. 93/2009 privind instituțiile financiare
nebancare, prin scrisoarea înregistrată la Banca Națională a României sub nr. 18.321 din 28 iulie 2010, precum și respectarea
prevederilor art. 2 alin. (2) și art. 7 alin. (2) din Legea nr. 93/2009,
în temeiul art. 35 din Legea nr. 312/2004 privind Statutul Băncii Naționale a României și al prevederilor Hotărârii
Parlamentului României nr. 35/2009 pentru numirea Consiliului de administrație al Băncii Naționale a României,
guvernatorul Băncii Naționale a României emite următorul ordin:
Articol unic. — Se dispune radierea din Registrul general al
instituțiilor financiare nebancare a Societății Comerciale
GALANT LEASING — IFN S.A., cu sediul în municipiul Satu
Mare, Drum Carei nr. 74/A, județul Satu Mare, înregistrată la

oficiul registrului comerțului sub nr. J30/613/2002, cod unic de
înregistrare 15040747, înscrisă în Registrul general al instituțiilor
financiare nebancare la secțiunea h) ăLeasing financiar” sub
nr. RG-PJR-31-080065.

Guvernatorul Băncii Naționale a României,
Mugur Constantin Isărescu
București, 26 august 2010.
Nr. 819.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 633/8.IX.2010 conține 16 pagini.

Prețul: 3,20 lei

&JUYDGY|446199]
ISSN 1453—4495

