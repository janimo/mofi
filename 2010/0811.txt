Anul 178 (XXII) — Nr. 811

PARTEA I

LEGI, DECRETE, HOTĂRÂRI ȘI ALTE ACTE

Vineri, 3 decembrie 2010

SUMAR

Nr.

Pagina

Nr.

DECIZII ALE CURȚII CONSTITUȚIONALE

DECIZII ALE PRIMULUI-MINISTRU

Decizia nr. 1.258 din 12 octombrie 2010 referitoare la excepția
de neconstituționalitate a prevederilor Legii partidelor
politice nr. 14/2003 ....................................................

2–3

Decizia nr. 1.324 din 19 octombrie 2010 referitoare la excepția
de neconstituționalitate a dispozițiilor art. 26 alin. (3)
din Ordonanța Guvernului nr. 2/2001 privind regimul
juridic al contravențiilor ..............................................

3–4

Decizia nr. 1.325 din 19 octombrie 2010 referitoare la excepția
de neconstituționalitate a prevederilor art. 26 alin. (4)
lit. c) din Legea cadastrului și a publicității imobiliare
nr. 7/1996 ..................................................................
Decizia nr. 1.337 din 19 octombrie 2010 referitoare la excepția
de neconstituționalitate a dispozițiilor art. 6 alin. (1) din
Ordonanța Guvernului nr. 5/2001 privind procedura
somației de plată ........................................................

Pagina

265.

— Decizie privind prelungirea detașării, începând cu
data de 21 ianuarie 2011, a perioadei de exercitare de
către doamna Romfeld Maria Magdolna, inspector
guvernamental în cadrul Secretariatului General al
Guvernului, a funcției publice vacante de director
executiv în cadrul Consiliului Județean Harghita........

12

266.

— Decizie privind numirea prin mobilitate a domnului
Stănișteanu Sergiu Noruț în funcția publică de
inspector guvernamental ............................................

13

5–6

267.

— Decizie privind numirea prin mobilitate a domnului
Stănișteanu Sergiu Noruț în funcția publică de secretar
general în cadrul Ministerului Economiei, Comerțului
și Mediului de Afaceri ................................................

13

6–7

268.

— Decizie privind numirea responsabilului național cu
autorizarea finanțării PHARE, Facilitatea de tranziție
și SAPARD ................................................................

14

— Decizie privind eliberarea domnului Ferdinand Nagy
din funcția de comisar general pentru expoziții
mondiale, cu rang de subsecretar de stat, la Ministerul
Afacerilor Externe ......................................................

14

— Decizie
pentru
constituirea
Comitetului
interministerial privind procesul de reformare a
legislației și procedurilor din domeniul restituirii
proprietăților ..............................................................

15

Decizia nr. 1.341 din 19 octombrie 2010 referitoare la excepția
de neconstituționalitate a dispozițiilor art. 3733 alin. 11
din Codul de procedură civilă ....................................

8–9

Decizia nr. 1.344 din 19 octombrie 2010 referitoare la excepția
de neconstituționalitate a dispozițiilor art. 581 din
Codul de procedură civilă ..........................................

9–10

269.

270.

HOTĂRÂRI ALE GUVERNULUI ROMÂNIEI
1.199. — Hotărâre privind aplicarea mobilității pentru domnul
Stănișteanu Sergiu Noruț din funcția publică de prefect
al județului Giurgiu în funcția publică de inspector
guvernamental............................................................

11

1.200. — Hotărâre privind exercitarea, cu caracter temporar,
în condițiile legii, a funcției publice de prefect al
județului Giurgiu de către domnul Cristoi Robert-Ioan ....

11

1.201. — Hotărâre privind încetarea, prin acordul părților, a
exercitării temporare a funcției publice de prefect al
județului Sibiu de către domnul Trihenea Constantin......

12

ACTE ALE CASEI NAȚIONALE DE ASIGURĂRI
DE SĂNĂTATE
974.

— Ordin privind utilizarea mijloacelor electronice de
transmitere la distanță în procesul decontării serviciilor
prestate de furnizorii de servicii medicale,
medicamente și dispozitive medicale aflați în relație
contractuală cu casele de asigurări de sănătate ........

16

2

MONITORUL OFICIAL AL ROMÂNIEI, PARTEA I, Nr. 811/3.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.258
din 12 octombrie 2010

referitoare la excepția de neconstituționalitate a prevederilor Legii partidelor politice nr. 14/2003
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor Legii partidelor politice nr. 14/2003, excepție
ridicată de Partidul Solidarității Democratice pentru Șanse Egale
și o Societate mai Bună în Dosarul nr. 26.962/3/2006 al
Tribunalului București — Secția a V-a civilă.
La apelul nominal răspunde Ion Antonescu, în nume propriu
și ca reprezentant al Partidului Solidarității Democratice pentru
Șanse Egale și o Societate mai Bună, și părțile Livia Dima și
Elena Lupu. Lipsesc celelalte părți, față de care procedura de
citare a fost legal îndeplinită.
Cauza fiind în stare de judecată, președintele Curții acordă
cuvântul
reprezentantului
autorului
excepției
de
neconstituționalitate, care arată că are de formulat trei cereri
prealabile: o cerere ăde suspendare a judecății”, o cerere prin
care solicită judecătorilor Curții Constituționale să se abțină de
la judecarea cauzei până ce sosește la dosar punctul de vedere
al Senatului referitor la excepția de neconstituționalitate invocată
și o cerere ăde recuzare a magistraților”.
Având cuvântul, reprezentantul Ministerului Public solicită, în
temeiul dispozițiilor Legii nr. 47/1992, respingerea tuturor celor
trei cereri formulate.
În replică, Ioan Antonescu formulează o cerere de recuzare
a procurorului.
Curtea, deliberând, în temeiul dispozițiilor art. 55 din Legea
nr. 47/1992, potrivit cărora ăCurtea Constituțională, legal
sesizată, procedează la examinarea constituționalității, nefiind
aplicabile dispozițiile Codului de procedură civilă referitoare la
suspendarea, întreruperea sau stingerea procesului și nici cele
privind recuzarea judecătorilor”, respinge toate cererile
formulate de domnul Ioan Antonescu.
Având cuvântul asupra excepției de neconstituționalitate,
Ioan Antonescu solicită admiterea acesteia, deoarece legea
criticată conține discriminări și încalcă astfel dispozițiile art. 4 și
ale art. 16 din Constituție.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
deoarece nu este motivată, iar pe fond arată că Legea
nr. 14/2003 nu încalcă dreptul de petiționare.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2006, pronunțată în
Dosarul nr. 26.962/3/2006, Tribunalul București — Secția
a V-a civilă a sesizat Curtea Constituțională cu excepția de
neconstituționalitate a Legii partidelor politice nr. 14/2003,

excepție ridicată de Partidul Solidarității Democratice pentru
Șanse Egale și o Societate mai Bună într-o cauză civilă având
ca obiect înregistrare partid.
În motivarea excepției de neconstituționalitate autorul
acesteia nu prezintă argumente proprii pentru susținerea
neconstituționalității Legii partidelor politice nr. 14/2003. La
dosar se află o cerere scrisă în care sunt menționate art. 51 din
Constituție, respectiv art. 41 și art. 44 din Carta drepturilor
fundamentale a Uniunii Europene, invocate pentru susținerea
excepției de neconstituționalitate a unor dispoziții din Legea
nr. 334/2006 privind finanțarea activității partidelor politice și a
campaniilor electorale. Această excepție a fost, însă, respinsă
ca inadmisibilă de instanța de judecată, care a sesizat Curtea
Constituțională cu soluționarea excepției de neconstituționalitate
privind Legea nr. 14/2003.
Tribunalul București — Secția a V-a civilă apreciază că
excepția de neconstituționalitate a Legii partidelor politice
nr. 14/2003 este neîntemeiată, conținutul dreptului de
petiționare, invocat de autorul excepției, fiind ăcomplet diferit de
cel al dreptului cetățenilor de a se constitui în partide politice și
de a solicita dobândirea personalității juridice prin înregistrarea
partidului”. Totodată, impunerea prin lege a unor condiții pentru
exercitarea libertăților politice nu reprezintă o încălcare sau o
restrângere a acestora.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă, deoarece autorul excepției nu motivează pretinsa
neconstituționalitate, contrar prevederilor art. 10 alin. (2) din
Legea nr. 47/1992 privind organizarea și funcționarea Curții
Constituționale, potrivit cărora ăsesizările trebuie făcute în formă
scrisă și motivate”. În subsidiar, menționează, în acord cu opinia
instanței de judecată, că dreptul de petiționare are un conținut
diferit de cel al dreptului cetățenilor de a se constitui în partide
politice și de a solicita dobândirea personalității juridice prin
înregistrarea partidului, iar exercițiul drepturilor și libertăților
fundamentale poate fi supus unor condiționări și restrângeri, în
limitele prevăzute de Constituție.
Avocatul Poporului apreciază că dispozițiile Legii partidelor
politice nr. 14/2003 sunt constituționale, deoarece, prin obiectul
de reglementare, acestea nu aduc atingere dreptului de
petiționare, consacrat de art. 51 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 811/3.XII.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit încheierii
de sesizare a Curții Constituționale, îl constituie Legea partidelor
politice nr. 14/2003, publicată în Monitorul Oficial al României,
Partea I, nr. 25 din 17 ianuarie 2003.
Autorul excepției consideră că legea menționată încalcă
dispozițiile art. 51 din Constituție referitoare la dreptul de
petiționare și ale art. 41 și art. 44 din Carta drepturilor
fundamentale a Uniunii Europene.
Examinând excepția de neconstituționalitate, Curtea
constată că s-a mai pronunțat, în numeroase cauze, asupra
constituționalității unor dispoziții din Legea partidelor politice
nr. 14/2003, excepțiile fiind ridicate de același autor ca și cel din
cauza de față. Astfel, prin Decizia nr. 230 din 25 mai 2004,
publicată în Monitorul Oficial al României, Partea I, nr. 677 din
28 iulie 2004, Decizia nr. 65 din 24 februarie 2004, publicată în
Monitorul Oficial al României, Partea I, nr. 216 din 11 martie
2004, și Decizia nr. 71 din 8 februarie 2005, publicată în
Monitorul Oficial al României, Partea I, nr. 380 din 5 mai 2005,

3

Curtea a respins toate excepțiile de neconstituționalitate
invocate.
Soluțiile pronunțate cu acel prilej și argumentele pe care
acestea s-au bazat își mențin valabilitatea și în cauza de față,
neintervenind elemente de noutate care să justifice
reconsiderarea acestei jurisprudențe.
În ceea ce privește critica de neconstituționalitate referitoare
la dreptul la petiționare astfel cum este garantat prin art. 51 din
Constituție, Curtea constată că dispozițiile Legii nr. 14/2003
reglementează organizarea și funcționarea partidelor politice,
condițiile de înregistrare a acestora, procedura de soluționare a
cererilor pentru înregistrarea partidului politic, respectiv pentru
modificarea statutului partidului politic, asocierea și
reorganizarea partidelor politice, încetarea activității partidelor
politice și evidența partidelor politice și a alianțelor politice. Prin
urmare, aceste dispoziții nu au legătură cu dreptul la petiționare,
drept fundamental, potrivit căruia cetățenii au dreptul să se
adreseze autorităților publice prin petiții formulate numai în
numele semnatarilor, iar organizațiile legal constituie au dreptul
să adreseze petiții exclusiv în numele colectivelor pe care le
reprezintă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor Legii partidelor politice nr. 14/2003, excepție
ridicată de Partidul Solidarității Democratice pentru Șanse Egale și o Societate mai Bună în Dosarul nr. 26.962/3/2006 al Tribunalului
București — Secția a V-a civilă.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.324
din 19 octombrie 2010

referitoare la excepția de neconstituționalitate a dispozițiilor art. 26 alin. (3) din Ordonanța
Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor art. 26 alin. (3) din Ordonanța Guvernului
nr. 2/2001 privind regimul juridic al contravențiilor, excepție
ridicată de Valerică Nistor în Dosarul nr. 1.405/229/2009 al
Judecătoriei Fetești.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât autorul acesteia solicită, în realitate, modificarea
dispozițiilor de lege criticate.

4

MONITORUL OFICIAL AL ROMÂNIEI, PARTEA I, Nr. 811/3.XII.2010
C U R T E A,

având în vedere actele și lucrările dosarului, reține următoarele:
Prin Încheierea din 15 decembrie 2009, pronunțată în
Dosarul nr. 1.405/229/2009, Judecătoria Fetești a sesizat
Curtea Constituțională cu excepția de neconstituționalitate
a dispozițiilor art. 26 alin. (3) din Ordonanța Guvernului
nr. 2/2001 privind regimul juridic al contravențiilor.
Excepția a fost ridicată de Valerică Nistor cu ocazia
soluționării unei plângeri contravenționale.
În motivarea excepției de neconstituționalitate autorul
acesteia susține că art. 26 alin. (3) din Ordonanța Guvernului
nr. 2/2001 încalcă egalitatea în drepturi, accesul liber la justiție,
dreptul la apărare, libertatea de exprimare, dreptul la învățătură,
dreptul de petiționare și dreptul persoanei vătămate de o
autoritate publică, precum și condițiile și limitele restrângerii
exercițiului unor drepturi sau al unor libertăți, întrucât termenul
prevăzut pentru comunicarea procesului-verbal de constatare a
contravenției, și anume cel mult o lună de la data încheierii, nu
se corelează cu termenul de 15 zile de la comunicare, stabilit
de art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice, pentru
depunerea plângerii la instanță, având în vedere că dovada
înlocuitoare a permisului de conducere eliberată cu drept de
circulație este valabilă doar 15 zile. Consideră că textele de lege
arătate trebuie coroborate, fie în sensul prelungirii termenului de
formulare a plângerii de la 15 zile la 30 de zile, fie prin scurtarea
la 15 zile a termenului de cel mult o lună pentru comunicarea
procesului-verbal.
Judecătoria Fetești apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 26 alin. (3) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare, având următorul
cuprins: ăÎn cazul în care contravenientul nu este prezent sau,
deși prezent, refuză să semneze procesul-verbal, comunicarea
acestuia, precum și a înștiințării de plată se face de către agentul
constatator în termen de cel mult o lună de la data încheierii.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 15 alin. (1) privind universalitatea drepturilor, libertăților
și îndatoririlor fundamentale, ale art. 16 referitoare la egalitatea
în drepturi, ale art. 21 privind accesul liber la justiție, ale art. 24
alin. (1) cu privire la dreptul la apărare, ale art. 30 alin. (1)
referitoare la libertatea de exprimare, ale art. 32 alin. (1) privind
dreptul la învățătură, ale art. 51 referitoare la dreptul de
petiționare, ale art. 52 privind dreptul persoanei vătămate de o
autoritate publică și ale art. 53 referitoare la restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că autorul acesteia solicită, în realitate, modificarea
textului de lege criticat, în sensul scurtării la 15 zile a termenului
de cel mult o lună pentru comunicarea procesului-verbal de
constatare a contravenției, în vederea corelării cu termenul de
15 zile de la comunicare, stabilit de art. 118 alin. (1) din
Ordonanța de urgență a Guvernului nr. 195/2002 privind
circulația pe drumurile publice, pentru depunerea plângerii la
instanță. O asemenea solicitare nu intră, însă, în competența de
soluționare a Curții Constituționale, care, conform art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 26 alin. (3) din Ordonanța Guvernului
nr. 2/2001 privind regimul juridic al contravențiilor, excepție ridicată de Valerică Nistor în Dosarul nr. 1.405/229/2009 al Judecătoriei
Fetești.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 811/3.XII.2010

5

CURTEA CONSTITUȚIONALĂ

D E C I Z I A Nr. 1.325
din 19 octombrie 2010

referitoare la excepția de neconstituționalitate a prevederilor art. 26 alin. (4) lit. c)
din Legea cadastrului și a publicității imobiliare nr. 7/1996
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 26 alin. (4) lit. c) din Legea cadastrului și a
publicității imobiliare nr. 7/1996, excepție ridicată de Ludovic
Gyorgy și Rodica Gyorgy în Dosarul nr. 6.305/320/2008 al
Tribunalului Mureș — Secția civilă, precum și de Aziz Erdogan
în Dosarul nr. 14.221/4/2009 al Judecătoriei Sectorului 4
București — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, din oficiu, pune în discuție problema conexării
dosarelor nr. 333D/2010 și nr. 357D/2010, având în vedere
obiectul identic al acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 357D/2010 la
Dosarul nr. 333D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 ianuarie 2010, pronunțată în Dosarul
nr. 6.305/320/2008, și Încheierea din 14 ianuarie 2010,
pronunțată în Dosarul nr. 14.221/4/2009, Tribunalul Mureș —
Secția civilă și Judecătoria Sectorului 4 București — Secția
civilă au sesizat Curtea Constituțională cu excepția de
neconstituționalitate a prevederilor art. 26 alin. (4) lit. c) din
Legea cadastrului și a publicității imobiliare nr. 7/1996.
Excepția a fost ridicată de Ludovic Gyorgy și Rodica Gyorgy,
precum și de Aziz Erdogan cu ocazia soluționării unor acțiuni
civile având ca obiect plângeri împotriva încheierii de carte
funciară.
În motivarea excepției de neconstituționalitate autorii
acesteia susțin că notarea unui proces în cartea funciară în lipsa
unei verificări a caracterului întemeiat, legitim și serios
contravine art. 44 din Constituție. Verificarea sumară cu ocazia
notării, doar în ceea ce privește legătura dintre litigiul aflat pe
rolul instanțelor și imobilul înscris în cartea funciară, contravine
principiului constituțional care prevede că proprietatea privată
este garantată.
Astfel, se arată că, deși se poate invoca că notarea are ca
obiect doar informarea terților asupra litigiului în ceea ce privește

dreptul de proprietate, în opinia autorilor excepției acest lucru
împiedică proprietarul tabular în exercitarea tuturor
prerogativelor conferite de dreptul de proprietate, în speță
dreptul de dispoziție asupra acestuia. Totodată, se apreciază că
ăprin modul de reglementare extrem de vag a reglementării
criticate se permite Oficiului de Cadastru și Publicitate Imobiliară
să respingă o cerere de notare a unui litigiu pentru simplul
considerent că nu are legătură cu imobilul în cauză”.
Tribunalul Mureș — Secția civilă și Judecătoria
Sectorului 4 București — Secția civilă și-au exprimat opinia în
sensul că excepția de neconstituționalitate invocată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 26 alin. (4)
lit. c) din Legea cadastrului și a publicității imobiliare nr. 7/1996
sunt constituționale. În acest sens arată că notarea nu constituie
o limitare a exercițiului dreptului înscris în cartea funciară,
urmărindu-se exclusiv realizarea elementului de publicitate
imobiliară.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, prevederile legale criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (4) lit. c) din Legea cadastrului și a
publicității imobiliare nr. 7/1996, republicată în Monitorul Oficial
al României, Partea I, nr. 201 din 3 martie 2006, cu modificările
și completările ulterioare, care au următorul conținut:
— Art. 26 alin. (4): ăÎnscrierile sunt de trei feluri: [...]
c) notarea, având ca obiect înscrierea drepturilor personale,
a actelor și faptelor juridice referitoare la starea și capacitatea
persoanelor, acțiunilor și căilor de atac în justiție, precum și a
măsurilor de indisponibilizare, în legătură cu imobilele din cartea
funciară.”
În opinia autorilor excepției de neconstituționalitate textul de
lege criticat contravine dispozițiilor constituționale ale art. 21
privind accesul liber la justiție și art. 44 privind dreptul de
proprietate privată.
Examinând excepția de neconstituționalitate, Curtea
constată că în argumentarea excepției autorii acesteia au plecat
de la o premisă greșită, constând în absolutizarea exercițiului
prerogativelor dreptului de proprietate, făcând abstracție de
dispozițiile constituționale ale art. 44 alin. (1) teza a doua, potrivit
cărora ăconținutul și limitele acestor drepturi sunt stabilite de

6

MONITORUL OFICIAL AL ROMÂNIEI, PARTEA I, Nr. 811/3.XII.2010

lege”, precum și ale art. 136 alin. (5), care consacră caracterul
inviolabil al proprietății private, ăîn condițiile legii organice”.
Totodată, prin Decizia nr. 632 din 11 mai 2010, publicată în
Monitorul Oficial al României, Partea I, nr. 377 din 8 iunie 2010,
referitor la o critică similară, Curtea a reținut că ăînscrierea
actelor și faptelor juridice, privitoare la drepturile personale, la
starea și capacitatea persoanelor în legătură cu imobilele
cuprinse în Cartea funciară, poate fi anulată prin hotărâre
judecătorească, astfel încât aceasta nu reprezintă o încălcare a
dreptului de proprietate, așa cum acesta este prevăzut în

cuprinsul art. 44 alin. (1) și alin. (2) teza întâi și art. 136 alin. (5)
din Constituție.
Posibilitatea înscrierii în Cartea funciară a unei sfere largi de
acte și fapte juridice, chiar și fără nicio legătură cu imobilele
cuprinse în aceasta, nu echivalează cu grevarea imobilului cu o
sarcină și nu limitează exercițiul dreptului de proprietate, ci, din
contră, reprezintă o garanție a drepturilor și libertăților terțelor
persoane ce ar putea avea un interes privind imobilele înscrise
în Cartea funciară, oferind, în același timp, posibilitatea aducerii
la cunoștința acestora a unor acte și fapte juridice, cu efect de
opozabilitate”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 26 alin. (4) lit. c) din Legea cadastrului și
a publicității imobiliare nr. 7/1996, excepție ridicată de Ludovic Gyorgy și Rodica Gyorgy în Dosarul nr. 6.305/320/2008 al Tribunalului
Mureș — Secția civilă, precum și de Aziz Erdogan în Dosarul nr. 14.221/4/2009 al Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.337
din 19 octombrie 2010

referitoare la excepția de neconstituționalitate a dispozițiilor art. 6 alin. (1)
din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 6 alin. (1) din Ordonanța Guvernului nr. 5/2001
privind procedura somației de plată, excepție invocată de
Societatea Comercială ăCoffee Management” — S.R.L. din
București în Dosarul nr. 1.587/3/2010 al Tribunalului București —
Secția a VI-a comercială.
La apelul nominal lipsesc părțile, față de care procedura de
citare este legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 11 martie 2010, pronunțată în Dosarul
nr. 1.587/3/2010, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 6 alin. (1) din
Ordonanța Guvernului nr. 5/2001 privind procedura
somației de plată, excepție invocată de Societatea Comercială
ăCoffee Management” — S.R.L. din București.
În motivarea excepției de neconstituționalitate se susține
că textul de lege criticat este neconstituțional, deoarece
determină ca pârâtul să nu poată beneficia de dreptul de a
administra proba cu interogatoriu, expertiza contabilă și/sau

MONITORUL OFICIAL AL ROMÂNIEI, PARTEA I, Nr. 811/3.XII.2010
martori, ceea ce reprezintă o limitare a dreptului debitorului la un
proces echitabil și a dreptului de a administra probe.
Tribunalul București — Secția a VI-a comercială
apreciază că excepția invocată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. (1) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, aprobată
cu modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare, potrivit cărora: ăDacă
nu a intervenit închiderea dosarului în condițiile art. 5,
judecătorul va examina cererea pe baza actelor depuse, precum
și a explicațiilor și lămuririlor părților, ce i-au fost prezentate
potrivit art. 4.”
În opinia autorului excepției, prevederile de lege criticate
contravin dispozițiilor constituționale ale art. 21 privind accesul
liber la justiție și dreptul la un proces echitabil și ale art. 24
alin. (1) potrivit cărora ăDreptul la apărare este garantat”.

7

Examinând excepția de neconstituționalitate astfel cum a fost
formulată, Curtea constată că s-a pronunțat prin numeroase
decizii cu privire la constituționalitatea aceluiași text de lege prin
raportare la aceleași texte din Constituție și cu o motivare
asemănătoare celor din prezenta cauză, de exemplu, prin
Decizia nr. 348 din 18 septembrie 2003, publicată în Monitorul
Oficial al României, Partea I, nr. 847 din 27 noiembrie 2003,
Decizia nr. 251 din 15 iunie 2004, publicată în Monitorul Oficial
al României, Partea I, nr. 611 din 6 iulie 2004, și prin Decizia
nr. 1.148 din 4 decembrie 2007, publicată în Monitorul Oficial al
României, Partea I, nr. 4 din 3 ianuarie 2008. Cu acele prilejuri,
respingând excepția de neconstituționalitate ridicată, Curtea a
reținut, în esență, că Ordonanța Guvernului nr. 5/2001
reglementează o procedură specială și accelerată, derogatorie
de la normele procedurii civile, care urmărește recuperarea într-un
timp cât mai scurt a creanțelor certe, lichide și exigibile, ce
reprezintă obligații contractuale de plată a unor sume de bani.
Acest caracter special al procedurii a determinat limitarea
mijloacelor de probă utilizabile la înscrisuri, în prima fază,
completate ulterior cu explicațiile și lămuririle date de părți,
limitarea fiind deopotrivă valabilă pentru ambele părți, în condiții
identice pentru exercitarea dreptului la apărare. Celelalte
aspecte ale raporturilor juridice dintre părți urmează a fi
rezolvate conform reglementărilor din dreptul comun. Modul în
care instanțele judecătorești admit sau resping cererile de
probațiune reprezintă o problemă de aplicare, iar nu de
constituționalitate a textului de lege. Împotriva hotărârii de
respingere a cererii în anulare debitorul poate declara recurs,
care se judecă conform normelor dreptului comun, iar împotriva
titlului executoriu poate formula contestație la executare, de
asemenea, potrivit normelor Codului de procedură civilă.
Totodată, textele de lege criticate conțin norme de procedură
asupra cărora legiuitorul este suveran a legifera, evident cu
respectarea drepturilor și libertăților fundamentale.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 6 alin. (1) din Ordonanța Guvernului
nr. 5/2001 privind procedura somației de plată, excepție invocată de Societatea Comercială ăCoffee Management” — S.R.L. din
București în Dosarul nr. 1.587/3/2010 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

8

MONITORUL OFICIAL AL ROMÂNIEI, PARTEA I, Nr. 811/3.XII.2010
CURTEA CONSTITUȚIONALĂ

D E C I Z I A Nr. 1.341
din 19 octombrie 2010

referitoare la excepția de neconstituționalitate a dispozițiilor art. 3733 alin. 11
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 3733 alin. 11 din Codul de procedură civilă,
excepție ridicată de Marques Santo Ana-Maria în Dosarul
nr. 499/108/2010 al Tribunalului Arad — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 18 martie 2010, pronunțată în Dosarul
nr. 499/108/2010, Tribunalul Arad — Secția civilă a sesizat
Curtea Constituțională cu excepția de neconstituționalitate
a dispozițiilor art. 3733 alin. 11 din Codul de procedură
civilă, excepție ridicată de Marques Santo Ana-Maria.
În motivarea excepției de neconstituționalitate se susține
că textul de lege criticat este neconstituțional, întrucât îl lipsește
pe debitor de posibilitatea de a obține examinarea încheierii
civile prin care s-a admis cererea creditorului de învestire cu
formulă executorie a hotărârii judecătorești, de către o instanță
superioară în grad celei care a pronunțat-o. Astfel, în situația în
care această încheiere nu poate fi supusă niciunei căi de atac,
debitorul este în imposibilitatea de a-și exercita dreptul la
apărare și de a beneficia de principiul dublului grad de jurisdicție,
în sensul de a verifica legalitatea și temeinicia încheierii
pronunțate de respectiva instanță judecătorească. În
consecință, debitorul este pus într-o situație inferioară față de
creditor, care are la dispoziție exercițiul controlului judiciar,
fiindu-i garantat dublul grad de jurisdicție. Se arată în acest sens
că ălibertatea legiuitorului de a stabili condițiile procedurii de
judecată nu este absolută, limitele libertății de reglementare fiind
determinate și în aceste cazuri de obligativitatea respectării
normelor și principiilor privind drepturile și libertățile
fundamentale și a celorlalte principii consacrate prin Legea
fundamentală și prin actele juridice internaționale la care
România este parte”.
Tribunalul Arad — Secția civilă apreciază că excepția de
neconstituționalitate invocată în cauză este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3733 alin. 11 din Codul de procedură civilă, text
de lege care are următorul conținut: ăÎncheierea prin care
președintele instanței admite cererea de învestire cu formulă
executorie a hotărârii judecătorești sau a altui înscris în cazurile
prevăzute de lege nu este supusă niciunei căi de atac.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea în drepturi, în art. 21
alin. (1)—(3) privind accesul liber la justiție și dreptul la un
proces echitabil, în art. 24 alin. (1) privind dreptul la apărare, cu
raportare la art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil, și la art. 14 privind interzicerea discriminării.
Examinând excepția de neconstituționalitate astfel cum a fost
formulată, se constată că, în jurisprudența sa, Curtea
Constituțională s-a mai pronunțat asupra constituționalității
acelorași dispoziții din Codul de procedură civilă, în raport cu
aceleași critici de principiu. În acest sens sunt, de exemplu,
Decizia nr. 664 din 10 octombrie 2006, publicată în Monitorul
Oficial al României, Partea I, nr. 931 din 16 noiembrie 2006, și
Decizia nr. 247 din 9 martie 2006, publicată în Monitorul Oficial
al României, Partea I, nr. 333 din 13 aprilie 2006, prin care
Curtea a respins excepția de neconstituționalitate a dispozițiilor
art. 3733 alin. 11 din Codul de procedură civilă. Cu acele prilejuri,
Curtea a reținut că dispozițiile de lege criticate reprezintă norme
de procedură a căror stabilire, potrivit art. 126 alin. (2) din
Constituție, intră în competența exclusivă a legiuitorului. Faptul
că încheierea prin care s-a admis cererea de învestire cu
formulă executorie a hotărârii judecătorești sau a altui înscris în
cazurile prevăzute de lege nu este supusă niciunei căi de atac
nu constituie o înfrângere a dispozițiilor constituționale invocate
de autorul excepției. Astfel, potrivit dispozițiilor art. 129 din
Legea fundamentală, ăîmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”, acest text constituțional lăsând la latitudinea
legiuitorului reglementarea căilor de atac, ceea ce îi permite
acestuia din urmă să excepteze de la exercitarea lor, atunci
când consideră că se impune, anumite hotărâri judecătorești,
așa cum a procedat prin dispozițiile de lege criticate.
De altfel, reglementarea actuală din Codul de procedură
civilă permite părții să introducă contestația la executare, ceea
ce oferă celor interesați sau vătămați, după ce executarea silită
a început, dreptul de a cere anularea titlului învestit cu formulă
executorie dat fără îndeplinirea condițiilor legale. Faptul că

MONITORUL OFICIAL AL ROMÂNIEI, PARTEA I, Nr. 811/3.XII.2010
exercițiul acestui drept este corelat cu calea de atac a
contestației la executare nu reprezintă un impediment real, sub
raport constituțional, al accesului liber la justiție. Prin instituirea
acestei proceduri legiuitorul a urmărit să restrângă posibilitatea
de tergiversare a executării silite, prin exercitarea abuzivă a unei
atari căi de atac, și să realizeze un spor de celeritate în
realizarea dreptului recunoscut prin titlul executoriu.
Cu privire la critica privind încălcarea art. 16 alin. (1) din
Constituție, Curtea a constatat că, potrivit jurisprudenței sale
constante, tratamentul juridic egal constituie un drept al
cetățenilor numai în măsura în care aceștia se găsesc în situații

9

juridice identice, deosebirile sub acest aspect impunând, în mod
necesar, un regim juridic diferențiat. Așa fiind, în măsura în care
reglementarea dedusă controlului se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, critica având un atare
obiect nu este întemeiată.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția pronunțată anterior de Curte, precum și considerentele
care au fundamentat-o sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3733 alin. 11 din Codul de procedură civilă,
excepție ridicată de Marques Santo Ana-Maria în Dosarul nr. 499/108/2010 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.344
din 19 octombrie 2010

referitoare la excepția de neconstituționalitate a dispozițiilor art. 581 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Cristina Mihaela Zoican în Dosarul
nr. 16.592/303/2009 al Tribunalului București — Secția a V-a
civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:

Prin Încheierea din 11 februarie 2010, pronunțată în Dosarul
nr. 16.592/303/2009, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 581 din Codul de
procedură civilă, excepție ridicată de Cristina Mihaela Zoican
într-o cauză având ca obiect ordonanță președințială.
În motivarea excepției de neconstituționalitate se susține
că textul de lege criticat determină o stare de inegalitate între
recurenta, pârâtă și fiul său, pe de o parte, și intimatul,
reclamant, pe de altă parte. Se mai arată că se încalcă același
text constituțional și prin faptul că, în speța dedusă judecății, se
va crea un vădit dezechilibru între părți, apreciindu-se că
recurenta și fiul său ăsunt vădit dezavantajați în propriul
domiciliu, lucru care contravine grav prevederilor
constituționale”. Dispozițiile art. 581 din Codul de procedură
civilă mai sunt criticate și pentru faptul că se judecă ăfără a intra,
practic, în amănunt”.
Tribunalul București — Secția a V-a civilă apreciază că
excepția de neconstituționalitate invocată în cauză este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

10

MONITORUL OFICIAL AL ROMÂNIEI, PARTEA I, Nr. 811/3.XII.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 581 din Codul de procedură civilă, text de lege
care are următorul conținut: ăInstanța va putea să ordone măsuri
vremelnice în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere.
Pronunțarea se poate amâna cu cel mult 24 de ore, iar
motivarea ordonanței se face în cel mult 48 de ore de la
pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 22 — Dreptul la viață și la integritate fizică și
psihică, art. 26 — Viața intimă, familială și privată, art. 27 —
Inviolabilitatea domiciliului, art. 44 — Dreptul de proprietate
privată și art. 49 — Protecția copiilor și a tinerilor.
Examinând excepția de neconstituționalitate astfel cum a fost
formulată, se constată că, în numeroase cauze, Curtea
Constituțională s-a pronunțat asupra textului de lege criticat,
stabilind că acesta este constituțional.

Astfel, în ceea ce privește critica referitoare la încălcarea
principiului egalității în drepturi, Curtea a statuat că nu poate fi
reținută, deoarece textul legal criticat nu este aplicabil ădoar unei
sau unor categorii de persoane aprioric determinate, ci oricărei
persoane aflate în situațiile menționate în ipoteza normei,
neavând caracter discriminatoriu, egalitatea de tratament
justificându-se doar când subiectele de drepturi se găsesc în
situații similare, situațiile diferite impunând soluții legislative
diferite” (Decizia nr. 153 din 17 martie 2005, publicată în
Monitorul Oficial al României, Partea I, nr. 537 din 24 iunie
2005).
Nu pot fi reținute nici criticile potrivit cărora în acest cadru
instanța judecă ăfără a intra, practic, în amănunt”, critici care pun
în discuție urgența care guvernează această procedură, în
corelație cu liberul acces la justiție al persoanelor pentru
apărarea drepturilor și intereselor lor legitime. Sub acest aspect,
Curtea a statuat că ăprin procedura de urgență instituită de
art. 581 din Codul de procedură civilă nu numai că nu se aduce
vreo îngrădire dreptului persoanei la apărarea drepturilor, a
libertăților și a intereselor sale legitime, ci, dimpotrivă, se
creează posibilitatea pentru cel vătămat într-un drept legitim de
a se adresa justiției în cazuri grabnice, pentru păstrarea unui
drept care s-ar păgubi prin întârziere, pentru prevenirea unei
pagube iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări”
(Decizia nr. 244 din 4 martie 2008, publicată în Monitorul Oficial
al României, Partea I, nr. 288 din 14 aprilie 2008).
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.
În ceea ce privește criticile privind încălcarea dispozițiilor
constituționale ale art. 26 — Viața intimă, familială și privată,
art. 27 — Inviolabilitatea domiciliului, art. 44 — Dreptul de
proprietate privată și ale art. 49 — Protecția copiilor și a tinerilor,
se constată că acestea vizează aspecte de fapt ale cauzei
deduse judecății, cu privire la care competența de a aprecia
revine instanței învestite cu soluționarea cauzei, iar nu Curții
Constituționale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 581 din Codul de procedură civilă, excepție
ridicată de Cristina Mihaela Zoican în Dosarul nr. 16.592/303/2009 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 811/3.XII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aplicarea mobilității
pentru domnul Stănișteanu Sergiu Noruț din funcția publică
de prefect al județului Giurgiu în funcția publică
de inspector guvernamental
Având în vedere prevederile art. 19 alin. (1) lit. a) din Legea nr. 188/1999
privind Statutul funcționarilor publici, republicată, cu modificările și completările
ulterioare, și ale art. 33 alin. (1) lit. c) din Hotărârea Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — La data intrării în vigoare a prezentei hotărâri domnului Stănișteanu
Sergiu Noruț i se aplică mobilitatea din funcția publică de prefect al județului
Giurgiu în funcția publică de inspector guvernamental.
Art. 2. — Numirea în funcția publică de inspector guvernamental se face prin
decizie a primului-ministru.
PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
București, 2 decembrie 2010.
Nr. 1.199.

GUVERNUL ROMÂNIEI

HOTĂRÂRE
privind exercitarea, cu caracter temporar, în condițiile legii,
a funcției publice de prefect al județului Giurgiu
de către domnul Cristoi Robert-Ioan
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Cristoi Robert-Ioan exercită, cu caracter temporar, în
condițiile legii, funcția publică de prefect al județului Giurgiu.
PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
București, 2 decembrie 2010.
Nr. 1.200.

11

12

MONITORUL OFICIAL AL ROMÂNIEI, PARTEA I, Nr. 811/3.XII.2010
GUVERNUL ROMÂNIEI

HOTĂRÂRE
privind încetarea, prin acordul părților,
a exercitării temporare a funcției publice de prefect
al județului Sibiu de către domnul Trihenea Constantin
Având în vedere prevederile art. 19 alin. (1) lit. a) și art. 97 lit. b) din Legea
nr. 188/1999 privind Statutul funcționarilor publici, republicată, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează, prin
acordul părților, exercitarea temporară a funcției publice de prefect al județului
Sibiu de către domnul Trihenea Constantin.
PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
București, 2 decembrie 2010.
Nr. 1.201.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind prelungirea detașării, începând cu data de 21 ianuarie 2011,
a perioadei de exercitare de către doamna Romfeld Maria Magdolna, inspector guvernamental
în cadrul Secretariatului General al Guvernului, a funcției publice vacante
de director executiv în cadrul Consiliului Județean Harghita
Având în vedere solicitarea Consiliului Județean Harghita formulată prin Adresa nr. 6.601 din 23 noiembrie 2010 privind
prelungirea detașării doamnei Romfeld Maria Magdolna, inspector guvernamental în cadrul Secretariatului General al Guvernului,
în funcția publică de director executiv în cadrul Consiliului Județean Harghita, precum și acordul scris al doamnei Romfeld Maria
Magdolna cu privire la prelungirea detașării, exprimat prin Adresa înregistrată la Secretariatul General al Guvernului sub
nr. 20/24.953/D.N.A. din data de 27 noiembrie 2010,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, al art. 19 alin. (1) lit. b) și al art. 89 alin. (1) din Legea nr. 188/1999 privind Statutul funcționarilor
publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data de 21 ianuarie 2011,
doamnei Romfeld Maria Magdolna, inspector guvernamental
în cadrul Secretariatului General al Guvernului, i se

prelungește detașarea în funcția publică de director executiv
în cadrul Consiliului Județean Harghita pe o perioadă de
6 luni.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 30 noiembrie 2010.
Nr. 265.

MONITORUL OFICIAL AL ROMÂNIEI, PARTEA I, Nr. 811/3.XII.2010
GUVERNUL ROMÂNIEI
PRIMUL-MINISTRU

DECIZIE
privind numirea prin mobilitate
a domnului Stănișteanu Sergiu Noruț în funcția publică
de inspector guvernamental
Având în vedere prevederile Hotărârii Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare, și al art. 33 alin. (1) lit. d) din
Hotărârea Guvernului nr. 341/2007, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii domnul
Stănișteanu Sergiu Noruț se numește în funcția publică de inspector
guvernamental, în aplicarea mobilității înalților funcționari publici.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 2 decembrie 2010.
Nr. 266.

GUVERNUL ROMÂNIEI
PRIMUL-MINISTRU

DECIZIE
privind numirea prin mobilitate
a domnului Stănișteanu Sergiu Noruț în funcția publică
de secretar general în cadrul Ministerului Economiei,
Comerțului și Mediului de Afaceri
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, al art. 19 alin. (1) lit. b) din Legea nr. 188/1999 privind
Statutul funcționarilor publici, republicată, cu modificările și completările ulterioare,
precum și al art. 33 alin. (1) lit. b) din Hotărârea Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii domnul
Stănișteanu Sergiu Noruț se numește în funcția publică de secretar general în
cadrul Ministerului Economiei, Comerțului și Mediului de Afaceri, în aplicarea
mobilității înalților funcționari publici.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 2 decembrie 2010.
Nr. 267.

13

14

MONITORUL OFICIAL AL ROMÂNIEI, PARTEA I, Nr. 811/3.XII.2010
GUVERNUL ROMÂNIEI
PRIMUL-MINISTRU

DECIZIE
privind numirea responsabilului național cu autorizarea finanțării PHARE,
Facilitatea de tranziție și SAPARD
Având în vedere prevederile:
— Hotărârii Guvernului nr. 1.011/1999 pentru aprobarea Memorandumului de înțelegere dintre Guvernul României și
Comisia Europeană privind înființarea Oficiului de Plăți și Contractare PHARE (O.P.C.P), semnat la București la 16 iulie 1998, și
a Memorandumului de înțelegere dintre Guvernul României și Comisia Europeană privind înființarea Fondului Național, semnat la
Bruxelles la 20 octombrie 1998;
— Memorandumului de înțelegere dintre România și Comisia Europeană pentru punerea în aplicare a Facilității de tranziție,
publicat prin Ordinul ministrului economiei și finanțelor nr. 1.849/2007;
— Legii nr. 316/2001 pentru ratificarea Acordului multianual de finanțare dintre Guvernul României și Comisia Comunităților
Europene, semnat la Bruxelles la 2 februarie 2001, cu modificările și completările ulterioare;
— Hotărârii Guvernului nr. 34/2009 privind organizarea și funcționarea Ministerului Finanțelor Publice, cu modificările și
completările ulterioare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Art. 1. — La data intrării în vigoare a prezentei decizii domnul
Dan-Tudor Lazăr, având funcția de secretar de stat în cadrul
Ministerului Finanțelor Publice, se numește în funcția de
responsabil național cu autorizarea finanțării PHARE, Facilitatea
de tranziție și SAPARD.

Art. 2. — La data intrării în vigoare a prezentei decizii se
abrogă Decizia primului-ministru nr. 207/2010 privind numirea
domnului Alexandru Nazare în funcția de responsabil național
cu autorizarea finanțării PHARE, Facilitatea de tranziție și
SAPARD.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 3 decembrie 2010.
Nr. 268.
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Ferdinand Nagy
din funcția de comisar general pentru expoziții mondiale,
cu rang de subsecretar de stat, la Ministerul Afacerilor Externe
Având în vedere propunerea formulată de ministrul afacerilor externe prin
Memorandumul înregistrat sub nr. 5/9187 din 25 noiembrie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 5 alin. (1) și art. 71 din Hotărârea Guvernului nr. 100/2004 privind organizarea
și funcționarea Ministerului Afacerilor Externe, cu modificările și completările
ulterioare,
primul-ministru emite prezenta decizie.
Articol unic. — La data intrării în vigoare a prezentei decizii domnul
Ferdinand Nagy se eliberează din funcția de comisar general pentru expoziții
mondiale, cu rang de subsecretar de stat, la Ministerul Afacerilor Externe.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 3 decembrie 2010.
Nr. 269.

15

MONITORUL OFICIAL AL ROMÂNIEI, PARTEA I, Nr. 811/3.XII.2010
GUVERNUL ROMÂNIEI
PRIMUL-MINISTRU

DECIZIE
pentru constituirea Comitetului interministerial privind procesul de reformare a legislației
și procedurilor din domeniul restituirii proprietăților
Având în vedere Nota privind evoluția procedurii-pilot declanșate de Curtea Europeană a Drepturilor Omului cu privire la
cauzele românești privind imobilele naționalizate, aprobată de Guvernul României în data de 13 octombrie 2010,
în temeiul art. 18 și 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite prezenta decizie.
Art. 1. — Se constituie Comitetul interministerial privind
procesul de reformare a legislației și procedurilor din domeniul
restituirii proprietăților, denumit în continuare Comitetul, în
componența prevăzută în anexa care face parte integrantă din
prezenta decizie.
Art. 2. — (1) Comitetul are ca atribuții principale identificarea
soluțiilor optime care să conducă la eficientizarea procesului de
restituire a proprietăților și elaborarea unor proiecte de acte
normative care să conțină propunerile în domeniu.
(2) Activitatea Comitetului, ce trebuie să țină seama de
recomandările Curții Europene a Drepturilor Omului din
Hotărârea din 12 octombrie 2010 în Cauza Maria Atanasiu și
alții împotriva României, publicată în Monitorul Oficial al

României, Partea I, nr. 778 din 22 noiembrie 2010, are ca scop
final punerea în executare a acestei hotărâri, în ceea ce privește
măsurile generale dispuse de Curte.
Art. 3. — Comitetul elaborează proiectele de acte normative
prevăzute la art. 2 în termen de 30 de zile de la identificarea
soluțiilor de eficientizare a procesului de restituire a proprietăților
și le înaintează autorităților cu competențe legale în materie, în
vederea însușirii și promovării, în conformitate cu prevederile
Regulamentului privind procedurile, la nivelul Guvernului, pentru
elaborarea, avizarea și prezentarea proiectelor de documente
de politici publice, a proiectelor de acte normative, precum și a
altor documente, în vederea adoptării/aprobării, aprobat prin
Hotărârea Guvernului nr. 561/2009.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 3 decembrie 2010.
Nr. 270.
ANEXĂ

COMPONENȚA

Comitetului interministerial privind procesul de reformare a legislației
și procedurilor din domeniul restituirii proprietăților
Nr.
crt.

Instituția

Membru titular

Membru supleant

1.

Autoritatea Națională pentru Restituirea
Proprietăților

Crinuța Nicoleta Dumitrean
președinte

Remus Virgil Baciu
vicepreședinte

2.

Ministerul Justiției

Cătălin Marian Predoiu
ministru

Lidia Barac
secretar de stat

3.

Ministerul Finanțelor Publice

Gheorghe Ialomițianu
ministru

Gheorghe Gherghina
secretar de stat

4.

Ministerul Administrației și Internelor

Constantin-Traian Igaș
ministru

Mihai Capră
secretar de stat

5.

Ministerul Agriculturii și Dezvoltării
Rurale

Valeriu Tabără
ministru

Nicolae Giugea
președintele Agenției Domeniilor
Statului

6.

Ministerul Mediului și Pădurilor

László Borbély
ministru

Cristian Apostol
secretar de stat

7.

Ministerul Afacerilor Externe

Teodor Baconschi
ministru

Răzvan-Horațiu Radu
subsecretar de stat

8.

Aparatul propriu de lucru al primuluiministru

Cynthia-Carmen Curt
consilier de stat

Ana Ioana Rusu
consilier

16

MONITORUL OFICIAL AL ROMÂNIEI, PARTEA I, Nr. 811/3.XII.2010

A C T E A L E C A S E I N A Ț I O N A L E D E A S I G U R Ă R I D E S Ă N Ă TAT E
CASA NAȚIONALĂ DE ASIGURĂRI DE SĂNĂTATE

ORDIN
privind utilizarea mijloacelor electronice de transmitere la distanță în procesul decontării
serviciilor prestate de furnizorii de servicii medicale, medicamente și dispozitive medicale
aflați în relație contractuală cu casele de asigurări de sănătate
Având în vedere:
— Referatul de aprobare nr. 2.276/2010 al Unității de implementare sisteme informatice;
— Legea nr. 455/2001 privind semnătura electronică;
— Hotărârea Guvernului nr. 262/2010 pentru aprobarea Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anul 2010, cu completările ulterioare;
— Ordinul ministrului sănătății și al președintelui Casei Naționale de Asigurări de Sănătate nr. 265/408/2010 pentru
aprobarea Normelor metodologice de aplicare a Contractului-cadru privind condițiile acordării asistenței medicale în cadrul
sistemului de asigurări sociale de sănătate pentru anul 2010, cu modificările și completările ulterioare,
în temeiul dispozițiilor art. 281 alin. (2) din Legea nr. 95/2006 privind reforma în domeniul sănătății, cu modificările și
completările ulterioare, și ale art. 17 alin. (5) din Statutul Casei Naționale de Asigurări de Sănătate, aprobat prin Hotărârea
Guvernului nr. 972/2006, cu modificările și completările ulterioare,
președintele Casei Naționale de Asigurări de Sănătate emite următorul ordin:
Art. 1. — Începând cu data intrării în vigoare a prezentului
ordin, furnizorii de servicii medicale, medicamente și dispozitive
medicale aflați în relație contractuală cu casele de asigurări de
sănătate pot depune prin mijloace electronice de transmitere la
distanță documentele justificative privind raportarea activității
realizate în vederea decontării, formularele de raportare și
fișierele de date necesare raportării în sistemul informatic unic
integrat.
Art. 2. — Pentru depunerea prin mijloace electronice de
transmitere la distanță a documentelor și fișierelor de date în
format electronic prevăzute la art. 1, acestea trebuie asumate
de reprezentantul legal al furnizorului, în numele acestuia, prin

semnare cu semnătură electronică extinsă, bazată pe un
certificat digital eliberat de oricare dintre furnizorii de servicii de
certificare, acreditați în condițiile Legii nr. 455/2001 privind
semnătura electronică.
Art. 3. — După obținerea certificatului digital menționat la
art. 2, furnizorii de servicii medicale, medicamente și
dispozitive medicale se vor înregistra cu respectivele certificate
la casele de asigurări de sănătate cu care se află în relații
contractuale.
Art. 4. — Prezentul ordin se publică în Monitorul Oficial al
României, Partea I, și intră în vigoare începând cu data de
20 decembrie 2010.

Președintele Casei Naționale de Asigurări de Sănătate,
Nicolae Lucian Duță
București, 30 noiembrie 2010.
Nr. 974.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 811/3.XII.2010 conține 16 pagini.

Prețul: 3,20 lei

&JUYDGY|447974]
ISSN 1453—4495

