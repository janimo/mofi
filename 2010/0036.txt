Anul 178 (XXII) — Nr. 36

PARTEA I

Luni, 18 ianuarie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.301 din 13 octombrie 2009 referitoare la excepția
de neconstituționalitate a dispozițiilor art. 2 și art. 3 din
Ordonanța de urgență a Guvernului nr. 1/2009 privind
unele măsuri în domeniul salarizării personalului din
sectorul bugetar..........................................................
Decizia nr. 1.304 din 13 octombrie 2009 referitoare la excepția
de neconstituționalitate a dispozițiilor art. 257 alin. (2)
și (8), art. 259 alin. (7) lit. a) și b) și alin. (8) și art. 863
lit. b) din Legea nr. 95/2006 privind reforma în
domeniul sănătății, precum și ale art. 91 alin. (1) din
Ordonanța Guvernului nr. 92/2003 privind Codul de
procedură fiscală ........................................................
Decizia nr. 1.404 din 3 noiembrie 2009 referitoare la excepția
de neconstituționalitate a dispozițiilor art. 286, art. 287
și art. 288 din Legea nr. 53/2003 — Codul muncii, ale
art. 74, art. 75 și art. 77 din Legea nr. 168/1999 privind
soluționarea conflictelor de muncă și ale art. 164 din
Codul de procedură civilă ..........................................
Decizia nr. 1.504 din 12 noiembrie 2009 referitoare la excepția
de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii ....
Decizia nr. 1.507 din 12 noiembrie 2009 referitoare la excepția
de neconstituționalitate a dispozițiilor art. 286, art. 287
și art. 288 din Legea nr. 53/2003 — Codul muncii,
ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale
art. 164 din Codul de procedură civilă........................
Decizia nr. 1.601 din 26 noiembrie 2009 referitoare la excepția
de neconstituționalitate a dispozițiilor art. 8 din
Ordonanța de urgență a Guvernului nr. 226/2008
privind unele măsuri financiar-bugetare ....................

2–3

3–6

6–8

8–12

12–14

15–16

2

MONITORUL OFICIAL AL ROMÂNIEI, PARTEA I, Nr. 36/18.I.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.301
din 13 octombrie 2009

referitoare la excepția de neconstituționalitate a dispozițiilor art. 2 și art. 3 din Ordonanța
de urgență a Guvernului nr. 1/2009 privind unele măsuri în domeniul salarizării personalului
din sectorul bugetar
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 și art. 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, excepție ridicată de
Sindicatul ăProtecția Copilului Iași” în Dosarul nr. 8.530/99/2008
al Tribunalului Iași — Secția civilă și litigii de muncă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, arătând că prevederile
de lege criticate au fost declarate neconstituționale prin Decizia
Curții Constituționale nr. 989 din 30 iunie 2009, pune concluzii
de respingere a excepției de neconstituționalitate ca devenită
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 20 februarie 2009, pronunțată în Dosarul
nr. 8.530/99/2008, Tribunalul Iași — Secția civilă și litigii de
muncă a sesizat Curtea Constituțională cu excepția de
neconstituționalitate a dispozițiilor art. 2 și art. 3 din
Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul
bugetar. Excepția a fost ridicată de Sindicatul ăProtecția
Copilului Iași”, în numele membrilor săi, într-o cauză civilă având
ca obiect drepturi bănești.
În motivarea excepției de neconstituționalitate autorul
acesteia susține, în esență, că dispozițiile art. 2 și art. 3 din
Ordonanța de urgență a Guvernului nr. 1/2009 sunt contrare
art. 1 alin. (4) și (5), art. 20 alin. (1), art. 41 alin. (2), art. 61
alin. (1), art. 102 alin. (1), art. 111 alin. (1), art. 115 alin. (4) și (6)
și art. 141 din Constituție.
Tribunalul Iași — Secția civilă și litigii de muncă
consideră că excepția de neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată.
Avocatul Poporului consideră că prevederile de lege
criticate sunt neconstituționale.

Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și art. 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 60 din 30 ianuarie 2009, și aprobată
prin Legea nr. 145/2009, publicată în Monitorul Oficial al
României, Partea I, nr. 303 din 8 mai 2009.
Textele de lege criticate au următoarea redactare:
— Art. 2: ăLa articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariale ce
se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie—31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;»”;
— Art. 3: ăValorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență.”
Autorul excepției consideră că aceste texte de lege sunt
contrare următoarelor prevederi din Constituție: art. 1 alin. (4) și
(5) referitoare la principiul separației în stat și obligația
respectării Constituției și a legilor, art. 20 alin. (1) referitor la
respectarea tratatelor internaționale privind drepturile omului,
art. 41 alin. (2) referitor la protecția socială a muncii, art. 61
alin. (1) care prevede rolul Parlamentului, art. 102 alin. (1)
referitor la rolul Guvernului, art. 111 alin. (1) privind informarea

MONITORUL OFICIAL AL ROMÂNIEI, PARTEA I, Nr. 36/18.I.2010
Parlamentului, art. 115 alin. (4) și (6) privind delegarea legislativă
și art. 141 privind Consiliul Economic și Social.
Examinând excepția de neconstituționalitate, Curtea observă
că, ulterior sesizării sale, prevederile de lege criticate au fost
declarate neconstituționale prin Decizia nr. 989 din 30 iunie

3

2009, publicată în Monitorul Oficial al României, Partea I, nr. 531
din 31 iulie 2009.
Așa fiind, Curtea constată că, în temeiul art. 29 alin. (3) din
Legea nr. 47/1992, excepția de neconstituționalitate a devenit
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 2 și art. 3 din Ordonanța de urgență
a Guvernului nr. 1/2009 privind unele măsuri în domeniul salarizării personalului din sectorul bugetar, excepție ridicată de Sindicatul
ăProtecția Copilului Iași” în Dosarul nr. 8.530/99/2008 al Tribunalului Iași — Secția civilă și litigii de muncă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.304
din 13 octombrie 2009

referitoare la excepția de neconstituționalitate a dispozițiilor art. 257 alin. (2) și (8),
art. 259 alin. (7) lit. a) și b) și alin. (8) și art. 863 lit. b) din Legea nr. 95/2006 privind reforma
în domeniul sănătății, precum și ale art. 91 alin. (1) din Ordonanța Guvernului nr. 92/2003
privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 259 alin. (7) lit. a) și b) din Legea nr. 95/2006
privind reforma în domeniul sănătății, precum și a dispozițiilor
art. 257 alin. (8) și art. 259 alin. (8) din Legea nr. 95/2006
coroborate cu cele ale art. 863 lit. b) din aceeași lege și raportate
la dispozițiile art. 91 alin. (1) din Ordonanța Guvernului
nr. 92/2003 privind Codul de procedură fiscală, excepție ridicată
de Flavia-Ioana Maier în Dosarul nr. 15.841/211/2008 al
Judecătoriei Cluj-Napoca.
La apelul nominal se prezintă autorul excepției. Lipsește
partea Casa de Asigurări de Sănătate a Județului Cluj, față de
care procedura de citare este legal îndeplinită.

Președintele dispune să se facă apelul și în Dosarul
nr. 913D/2009, având ca obiect excepția de neconstituționalitate
a prevederilor art. 259 alin. (7) lit. a) și b) din Legea nr. 95/2006
privind reforma în domeniul sănătății, precum și a dispozițiilor
art. 257 alin. (8) și art. 259 alin. (8) din Legea nr. 95/2006
coroborate cu cele ale art. 863 lit. b) din aceeași lege și raportate
la dispozițiile art. 91 alin. (1) din Ordonanța Guvernului
nr. 92/2003 privind Codul de procedură fiscală, excepție ridicată
de Anatol Pânzaru în Dosarul nr. 16.046/211/2008 al
Judecătoriei Cluj-Napoca.
La apelul nominal se prezintă autorul excepției, prin avocatul
Flavia-Ioana Maier. Lipsește partea Casa de Asigurări de
Sănătate a Județului Cluj, față de care procedura de citare este
legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele nr. 797D/2009 și
nr. 913D/2009 este identic, pune în discuție, din oficiu, problema
conexării cauzelor.
Partea prezentă este de acord cu conexarea dosarelor.
Reprezentantul Ministerului Public solicită, de asemenea,
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea Dosarului nr. 913D/2009 la
Dosarul nr. 797D/2009, care este primul înregistrat.
Cauza este în stare de judecată.

4

MONITORUL OFICIAL AL ROMÂNIEI, PARTEA I, Nr. 36/18.I.2010

Autorii excepției solicită admiterea acesteia, considerând că
prevederile art. 259 alin. (7) lit. b) din Legea nr. 95/2006 sunt
discriminatorii sub aspectul întinderii obligației legale sub
imperiul căreia se află cele două categorii de persoane la care
se referă legea: cei care nu realizează venituri impozabile și cei
care realizează astfel de venituri. Astfel, diferența de tratament
juridic pe care legiuitorul o aplică unor persoane aflate în situații
obiectiv similare — persoane ce au obligația de a se asigura,
dar nu pot dovedi plata contribuției — rezidă doar în diferența de
venituri pe care le obțin aceste persoane. În plus, de textul de
lege criticat beneficiază și persoane pentru care nu se justifică
rațiunile de protecție socială urmărite de acest text, așa cum
sunt cei care realizează venituri impozabile nedeclarate. În
continuare, arată că prevederile art. 257 alin. (8) și art. 259
alin. (8) din Legea nr. 95/2006 încalcă principiul neretroactivității
legii civile, având în vedere că în baza acestor dispoziții se
procedează la executarea unor creanțe născute într-o perioadă
în care această lege nu era în vigoare. Astfel, Legea nr. 95/2006
nu poate aduce atingere dreptului născut sub imperiul legii
anterioare, Ordonanța Guvernului nr. 150/2002, care prevede
un termen de prescripție mai redus și o altă bază de calcul a
contribuției, respectiv salariul minim brut pe țară în vigoare la
data plății.
Reprezentantul Ministerului Public pune concluzii de
respingere a excepției de neconstituționalitate, arătând că autorii
excepției solicită, în realitate, modificarea textelor de lege
criticate, ceea ce este atributul exclusiv al legiuitorului. De
asemenea, arată că aspectele referitoare la aplicarea retroactivă
a textelor de lege sunt de competența instanțelor de judecată,
iar nu de competența instanței de contencios constituțional.
C U R T E A,

având în vedere actele și lucrările dosarelor, constată
următoarele:
Prin încheierile din 2 și 13 februarie 2009, pronunțate în
dosarele nr. 15.841/211/2008 și nr. 16.046/211/2008,
Judecătoria Cluj-Napoca a sesizat Curtea Constituțională
cu excepția de neconstituționalitate a dispozițiilor art. 257
alin. (2) coroborate cu cele ale art. 259 alin. (7) lit. a) și b)
din Legea nr. 95/2006 privind reforma în domeniul sănătății,
precum și a dispozițiilor art. 257 alin. (8) și art. 259 alin. (8)
din Legea nr. 95/2006 coroborate cu cele ale art. 863 lit. b)
din aceeași lege și raportate la dispozițiile art. 91 alin. (1)
din Ordonanța Guvernului nr. 92/2003 privind Codul de
procedură fiscală. Excepția a fost ridicată de Flavia-Ioana
Maier și Anatol Pânzaru cu prilejul soluționării unor contestații
la executare privind sume reprezentând contribuția de asigurări
sociale de sănătate.
În motivarea excepției de neconstituționalitate autorii
acesteia susțin că art. 259 alin. (7) din Legea nr. 95/2006
creează, prin dispozițiile reglementate la lit. a) și b), o situație
discriminatorie, care contravine art. 16 alin. (1) și art. 56 alin. (2)
din Constituție. Astfel, persoanele care nu realizează venituri
impozabile sunt privilegiate, întrucât pot obține calitatea de
asigurat plătind contribuția pe ultimele 6 luni, în timp ce
persoanele care realizează astfel de venituri obțin aceeași
calitate cu condiția plății contribuției pe ultimii 5 ani. Mai mult,
acest text de lege profită celor ce în realitate obțin venituri fără
a le declara organelor fiscale, încurajând astfel ămunca la
negru”. În ceea ce privește dispozițiile art. 863 lit. b) din Legea
nr. 95/2006 raportate la prevederile art. 259 alin. (8) și art. 257
alin. (8) din aceeași lege, precum și la cele ale art. 91 alin. (1)
din Ordonanța Guvernului nr. 92/2003, susțin că acestea
contravin prevederilor art. 15 alin. (2) și art. 78 din Constituție.

În acest sens, arată că, în aplicarea acestor texte de lege, au
fost stabilite obligații de plată pe baza unor creanțe născute
începând cu anul 2000, având ca temei legal prevederile Legii
nr. 95/2006, aceasta în condițiile în care titlul VIII din această
lege, care reglementează stabilirea acestor obligații, a intrat în
vigoare în luna mai a anului 2006.
Judecătoria Cluj-Napoca arată că excepția de
neconstituționalitate nu este întemeiată, întrucât modul de
stabilire a contribuțiilor la bugetul de asigurări este atributul
suveran al legiuitorului, care poate stabili diferențieri la modul
de plată între diferite categorii de asigurați. Arată însă că
principiul egalității nu a fost încălcat între membrii aceleiași
categorii de persoane. În același timp, consideră că nu este
încălcat nici principiul neretroactivității legii civile, fiind evident
că prevederile Legii nr. 95/2006 nu se pot aplica anterior intrării
sale în vigoare.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul arată că excepția de neconstituționalitate nu este
întemeiată. În acest sens, referindu-se la prevederile art. 257
alin. (2) din Legea nr. 95/2006, arată că instanța de contencios
constituțional s-a mai pronunțat asupra acestui text de lege,
stabilind prin Decizia nr. 705/2007 că acesta este în conformitate
cu prevederile Legii fundamentale. În ceea ce privește critica de
neconstituționalitate adusă dispozițiilor art. 259 alin. (7) lit. b) și
alin. (8) din Legea nr. 95/2006, coroborate cu cele ale art. 91 din
Ordonanța Guvernului nr. 92/2003, arată că respectarea
exigențelor constituționale privind ocrotirea unor interese
naționale, de interes general, ce se sprijină pe contribuțiile prin
impozite și taxe la cheltuielile publice ale cetățenilor, justifică
poziția privilegiată a statului în raport cu celelalte subiecte de
drept, sub aspectul protecției acordate drepturilor de creanță.
De asemenea, arată că, așa cum s-a reținut în Decizia Curții
Constituționale nr. 158/1998, obligarea la plata contribuției
prevăzute de lege și anterior nu poate fi privită ca având un
caracter retroactiv.
Avocatul Poporului consideră că prevederile de lege
criticate sunt constituționale. Astfel, referindu-se la critica de
neconstituționalitate raportată la prevederile art. 16 alin. (1) și
art. 56 alin. (2) din Constituție, invocă jurisprudența în materie a
Curții Constituționale, concretizată în Decizia nr. 539/2006. Cât
privește critica de neconstituționalitate referitoare la încălcarea
principiului neretroactivității legii civile, arată că instituirea unor
termene de prescripție a dreptului de a cere executarea silită a
creanțelor fiscale, diferite de cel general, nu aduce nicio atingere
principiului constituțional amintit. În plus, dispozițiile art. 863
lit. b) din Legea nr. 95/2006 dau expresie art. 78 din Legea
fundamentală, stabilind că intrarea în vigoare a prevederilor
actului normativ criticat are loc la 30 de zile de la publicare.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și ale Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 36/18.I.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 257 alin. (2) și (8), art. 259 alin. (7) lit. a) și b) și
alin. (8) și art. 863 lit. b) din Legea nr. 95/2006 privind reforma
în domeniul sănătății, publicată în Monitorul Oficial al României,
Partea I, nr. 372 din 28 aprilie 2006, cu modificările și
completările ulterioare:
— Art. 257 alin. (2) și (8): ă(2) Contribuția lunară a persoanei
asigurate se stabilește sub forma unei cote de 6,5%, care se
aplică asupra:
a) veniturilor din salarii sau asimilate salariilor care se supun
impozitului pe venit;
b) veniturilor impozabile realizate de persoane care
desfășoară activități independente care se supun impozitului pe
venit; dacă acest venit este singurul asupra căruia se calculează
contribuția, aceasta nu poate fi mai mică decât cea calculată la
un salariu de bază minim brut pe țară, lunar;
c) veniturilor din agricultură supuse impozitului pe venit și
veniturilor din silvicultură, pentru persoanele fizice care nu au
calitatea de angajator și nu se încadrează la lit. b);
d) indemnizațiilor de șomaj;
e) veniturilor din pensiile care depășesc limita supusă
impozitului pe venit;
f) veniturilor din cedarea folosinței bunurilor, veniturilor din
dividende și dobânzi, veniturilor din drepturi de proprietate
intelectuală realizate în mod individual și/sau într-o formă de
asociere și altor venituri care se supun impozitului pe venit
numai în cazul în care nu realizează venituri de natura celor
prevăzute la lit. a)—e), alin. 21 și art. 213 alin. (2) lit. h), dar nu
mai puțin de un salariu de bază minim brut pe țară, lunar. [...]
(8) Termenul de prescripție a plății contribuției de asigurări
sociale de sănătate se stabilește în același mod cu cel prevăzut
pentru obligațiile fiscale.”;
— Art. 259 alin. (7) lit. a) și b) și alin. (8): ă(7) Persoanele care
au obligația de a se asigura și nu pot dovedi plata contribuției
sunt obligate, pentru a obține calitatea de asigurat:
a) să achite contribuția legală lunară pe ultimele 6 luni, dacă
nu au realizat venituri impozabile pe perioada termenelor de
prescripție privind obligațiile fiscale, calculată la salariul minim
brut pe țară în vigoare la data plății, calculându-se majorări de
întârziere;
b) să achite pe întreaga perioadă a termenelor de prescripție
privind obligațiile fiscale contribuția legală lunară calculată
asupra veniturilor impozabile realizate, precum și obligațiile
fiscale accesorii de plată prevăzute de Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare, dacă au realizat venituri
impozabile pe toată această perioadă; [...]
(8) Pentru situațiile prevăzute la alin. (7) termenele de
prescripție privind obligațiile fiscale se calculează începând cu
data primei solicitări de acordare a serviciilor medicale, la
notificarea caselor de asigurări de sănătate sau la solicitarea
persoanelor în vederea dobândirii calității de asigurat, după
caz.”;
— Art. 863 lit. b): ăPrezenta lege intră în vigoare astfel: [...]
b) la 30 de zile de la publicare: titlul I «Sănătatea publică»,
titlul II «Programele naționale de sănătate», titlul V «Asistența
medicală comunitară», titlul VII «Spitalele», titlul VIII «Asigurările
sociale de sănătate», titlul XVI «Înființarea, organizarea și
funcționarea Școlii Naționale de Sănătate Publică și
Management Sanitar»;”.
De asemenea, obiect al excepției de neconstituționalitate îl
constituie și dispozițiile art. 91 alin. (1) din Ordonanța Guvernului
nr. 92/2003 privind Codul de procedură fiscală, republicată în

5

Monitorul Oficial al României, Partea I, nr. 513 din 31 iulie 2007,
dispoziții potrivit cărora: ă(1) Dreptul organului fiscal de a stabili
obligații fiscale se prescrie în termen de 5 ani, cu excepția
cazului în care legea dispune altfel.”
Autorii excepției consideră că sunt încălcate următoarele
prevederi din Constituție: art. 15 alin. (2) care consacră
neretroactivitatea legii civile, art. 16 alin. (1) referitor la egalitatea
în drepturi a cetățenilor, art. 56 alin. (2) privind așezarea justă a
sarcinilor fiscale și art. 78 referitor la intrarea în vigoare a legii.
Examinând excepția de neconstituționalitate, Curtea
constată că un prim aspect pus în discuție de autorii excepției
vizează existența unui tratament juridic diferențiat la care sunt
supuse persoanele care realizează venituri impozabile în raport
cu cele care nu realizează astfel de venituri, tratament instituit de
prevederile art. 259 alin. (7) lit. a) și b) din Legea nr. 95/2006.
Față de aceste susțineri, Curtea reține că principiul
constituțional al egalității în drepturi impune instituirea unui
tratament juridic identic pentru situații identice. Aceasta nu
înseamnă însă omogenitate, astfel că situații diferite permit și
uneori impun o reglementare diferită, în deplin acord cu
principiul constituțional amintit.
În mod asemănător, principiul așezării juste a sarcinilor
fiscale impune ca plata contribuțiilor să se facă în același mod
de către toți contribuabilii, prin excluderea oricărui privilegiu sau
discriminări, astfel ca, la venituri egale, contribuția să fie
aceeași. Același principiu presupune însă ca așezarea sarcinilor
fiscale să țină cont de capacitatea contributivă a contribuabililor,
respectiv în așezarea obligațiilor fiscale să se țină seama de
necesitatea de protecție a păturilor sociale celor mai
dezavantajate, luând în considerare elementele ce
caracterizează situația individuală și sarcinile sociale ale
contribuabililor în cauză.
Toate aceste elemente au fost avute în vedere atunci când,
prin Legea nr. 264/2007, publicată în Monitorul Oficial al
României, Partea I, nr. 503 din 27 iulie 2007, reglementarea
anterioară a art. 259 alin. (7) din Legea nr. 95/2006,
nediferențiată pe categorii sociale, a fost modificată, instituindu-se
un tratament juridic diferit după cum persoanele au realizat sau
nu venituri impozabile. Prin această modificare s-a urmărit
realizarea unei situații mai favorabile pentru acele persoane care
nu au realizat astfel de venituri și a căror situație, obiectiv mai
dificilă din punct de vedere financiar, impunea un efort
disproporționat pentru a obține calitatea de asigurat în condițiile
art. 259 alin. (7) din Legea nr. 95/2006 în raport cu efortul depus
de persoanele care realizează venituri impozabile. În plus, s-a
avut în vedere și faptul că, în situația acestei din urmă categorii
de persoane, neachitarea contribuției la fondul asigurărilor
sociale de sănătate nu a fost justificată de imposibilitatea
obiectivă a acestora de a îndeplini această obligație, ci pe
ignorarea ei.
Pentru aceste motive, Curtea apreciază că diferența de
tratament juridic instituită de prevederile art. 259 alin. (7) din
Legea nr. 95/2006 este rezonabilă și proporțională cu situația
avută în vedere de legiuitor.
Cât privește critica de neconstituționalitate raportată la
principiul neretroactivității legii civile, Curtea constată că niciunul
dintre textele de lege criticate nu conține prevederi prin care să
se indice aplicarea retroactivă a legii, astfel că acestea încep să
producă efecte juridice după intrarea în vigoare a legii. De
asemenea, aceste texte de lege nu prevăd intrarea în vigoare a
legii contrar normelor constituționale ale art. 78.
Cenzurarea modului în care instanțele aplică legea, criticat
de asemenea de autorul excepției, nu intră în competența
instanței de contencios constituțional.

6

MONITORUL OFICIAL AL ROMÂNIEI, PARTEA I, Nr. 36/18.I.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 257 alin. (2) și (8), art. 259 alin. (7) lit. a) și b) și alin. (8) și
art. 863 lit. b) din Legea nr. 95/2006 privind reforma în domeniul sănătății, precum și ale art. 91 alin. (1) din Ordonanța Guvernului
nr. 92/2003 privind Codul de procedură fiscală, excepție ridicată de Flavia-Ioana Maier și Anatol Pânzaru în dosarele
nr. 15.841/211/2008 și nr. 16.046/211/2008 ale Judecătoriei Cluj-Napoca.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.404
din 3 noiembrie 2009

referitoare la excepția de neconstituționalitate a dispozițiilor art. 286, art. 287 și art. 288
din Legea nr. 53/2003 — Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Carmen-Cătălina Gliga
Fabian Niculae

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 286, art. 287 și art. 288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă, excepție ridicată de Societatea
Comercială ăPetrom” — S.A. din București în Dosarul
nr. 670/85/2009 al Tribunalului Sibiu — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele Curții dispune a se face apelul și în dosarele
nr. 2.646D—2.654D/2009, nr. 3.111D—3.116D și nr. 4.031D—
4.039D/2009 care au ca obiect prevederile art. 286, art. 287 și
art. 288 din Legea nr. 53/2003 — Codul muncii, ale art. 74,
art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă, excepție ridicată de Societatea Comercială ăPetrom” —
S.A. din București în dosarele nr. 673/85/2009, nr. 677/85/2009,
nr. 663/85/2009, nr. 671/85/2009 și nr. 662/85/2009 ale
Tribunalului Sibiu — Secția civilă, nr. 1.126/104/2009,
nr. 738/104/2009, nr. 1.122/104/2009, nr. 195/104/2009,
n r. 401/104/2009, nr. 1.175/104/2009, nr. 155/104/2009,

nr. 1.146/104/2009, nr. 156/104/2009, nr. 742/104/2009,
nr. 4.938/104/2008, nr. 4.659/104/2008, nr. 4.940/104/2008,
nr. 3.866/104/2008, nr. 4.225/104/2008, 1.765/109/2008,
nr. 1.203/104/2009, nr. 4.939/104/2008 și nr. 1.179/104/2009
ale Tribunalului Olt — Secția civilă. De asemenea, președintele
Curții dispune a se face apelul și în dosarele nr. 3.235D—
3.236D/2009, care au ca obiect prevederile art. 287 din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București în dosarele
nr. 54/90/2009, nr. 3.438/90/2008 și nr. 3.909/90/2008 ale
Tribunalului Vâlcea — Secția civilă.
Având în vedere obiectul asemănător al acestor cauze, din
oficiu, Curtea pune în dezbatere problema conexării dosarelor
nr. 2.645D—2.654D/2009, nr. 3.111D—3.116D, nr. 3.235D—
3.237D și nr. 4.031D—4.039D/2009.
Reprezentantul Ministerului Public apreciază ca fiind întrunite
condițiile conexării dosarelor.
Curtea dispune conexarea dosarelor nr. 2.646D—
2.654D/2009, nr. 3.111D—3.116D, nr. 3.235D—3.237D și
nr. 4.031D—4.039D/2009 la Dosarul nr. 2.645D/2009 care a
fost primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin încheierile din 15 aprilie 2009, pronunțate în dosarele
nr. 670/85/2009, nr. 673/85/2009, nr. 677/85/2009, nr. 663/85/2009,
nr. 671/85/2009 și nr. 662/85/2009, Tribunalul Sibiu — Secția
civilă a sesizat Curtea Constituțională cu excepția de

MONITORUL OFICIAL AL ROMÂNIEI, PARTEA I, Nr. 36/18.I.2010
neconstituționalitate a prevederilor art. 286, art. 287 și art. 288
din Legea nr. 53/2003 — Codul muncii, ale art. 74, art. 75 și
art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă. Prin încheierile din 16, 27 și 30 aprilie și 7 și 11 mai 2009,
pronunțate în dosarele nr. 1.126/104/2009, nr. 738/104/2009,
nr. 1.122/104/2009, nr. 195/104/2009, nr. 401/104/2009,
nr. 1.175/104/2009, nr. 155/104/2009, nr. 1.146/104/2009,
nr. 156/104/2009, nr. 742/104/2009, nr. 4.938/104/2008,
nr. 4.659/104/2008, nr. 4.940/104/2008, nr. 3.866/104/2008,
nr. 4.225/104/2008, nr. 1.765/109/2008, nr. 1.203/104/2009,
nr. 4.939/104/2008 și nr.1.179/104/2009, Tribunalul Olt —
Secția civilă a sesizat Curtea Constituțională cu excepția de
neconstituționalitate a prevederilor art. 286, art. 287 și
art. 288 din Legea nr. 53/2003 — Codul muncii, ale art. 74,
art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă. Prin încheierile din 28 aprilie 2009, pronunțate în dosarele
nr. 54/90/2009, nr. 3.438/90/2008 și nr. 3.909/90/2008,
Tribunalul Vâlcea — Secția civilă a sesizat Curtea
Constituțională cu excepția de neconstituționalitate a
prevederilor art. 287 din Legea nr. 53/2003 — Codul muncii.
Excepția a fost invocată de Societatea Comercială ăPetrom” —
S.A. într-un dosar având ca obiect pretenții.
În motivarea excepției de neconstituționalitate autorul
susține, în esență, că dispozițiile legale atacate sunt de un
formalism excesiv, de natură să afecteze grav efectivitatea
exercitării drepturilor recunoscute de lege atât pentru angajat,
cât și pentru angajator și să restrângă nejustificat dreptul la
apărare al angajatorului, care este pus într-o situație de
dezechilibru față de angajatul care are calitatea de reclamant.
Autorul excepției invocă faptul că intervalul de timp dintre data
primirii citației și data termenului de judecată este prea scurt
pentru ca un angajator să își exercite dreptul la apărare și să se
achite de sarcina probei care îi revine. De asemenea, faptul că
prevederile art. 164 din Codul de procedură civilă lasă la
aprecierea instanței posibilitatea conexării cauzelor și nu obligă
la luarea unei astfel de măsuri, ceea ce ar conduce la o
economie de timp și de cheltuieli, precum și la o judecată
unitară, este de natură să aducă atingere dreptului la apărare.
Astfel, dispozițiile legale atacate încalcă, în opinia autorului,
și principiul efectivității juridice.
De asemenea, se mai susține că obligarea angajatorului de
a suporta nelimitat întreaga sarcină a probei vine în contradicție
cu normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi, cu titlu de exemplu — expertizele, care în
cazul unor coparticipanți procesuali ajung la costuri uriașe,
suportate de angajator.
Tribunalul Sibiu — Secția civilă, Tribunalul Olt — Secția
civilă și Tribunalul Vâlcea — Secția civilă consideră că textele
legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

7

C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286, art. 287 și art. 288 din Codul muncii, ale
art. 74, art. 75 și art. 77 din Legea nr. 168/1999 privind
soluționarea conflictelor de muncă, publicată în Monitorul Oficial
al României, Partea I, nr. 582 din 29 noiembrie 1999, cu
modificările și completările ulterioare, și ale art. 164 din Codul de
procedură civilă, dispoziții ce au următorul conținut:
— Art. 286 din Codul muncii: ă(1) Cererile referitoare la
soluționarea conflictelor de muncă se judecă în regim de
urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Codul muncii: ăSarcina probei în conflictele
de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”;
— Art. 288 din Codul muncii: ăAdministrarea probelor se face
cu respectarea regimului de urgență, instanța fiind în drept să
decadă din beneficiul probei admise partea care întârzie în mod
nejustificat administrarea acesteia.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În opinia autorului excepției de neconstituționalitate,
dispozițiile legale criticate contravin prevederilor constituționale
ale art. 21 alin. (1), (2) și (3) privind accesul liber la justiție,
art. 24 privind dreptul la apărare, art. 53 privind restrângerea
exercițiului unor drepturi sau al unor libertăți și art. 124 privind
înfăptuirea justiției, precum și dispozițiilor art. 6 din Convenția
pentru apărarea drepturilor omului și a libertăților fundamentale
privind dreptul la un proces echitabil, prin raportare la art. 11

8

MONITORUL OFICIAL AL ROMÂNIEI, PARTEA I, Nr. 36/18.I.2010

alin. (2) și art. 20 din Constituție referitoare la raporturile dintre
tratatele internaționale în materia drepturilor omului și dreptul
intern.
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor art. 286, art. 287 și art. 288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă, prin raportare la critici similare. Astfel,
prin Decizia nr. 1.015 din 7 iulie 2009, publicată în Monitorul
Oficial al României, Partea I, nr. 547 din 6 august 2009, Curtea
Constituțională a constatat că dispozițiile art. 286, art. 287 și
art. 288 din Codul muncii sunt constituționale, întrucât acestea
sunt norme care stabilesc o procedură specială, derogatorie,
privind termenele de judecată și modalitatea administrării
probelor în cazul judecării cererilor referitoare la conflictele de
muncă. Modalitatea în care au fost reglementate aceste

dispoziții este o opțiune a legiuitorului, care a avut în vedere
instituirea unei proceduri simple și urgente, adaptată raporturilor
de muncă și exercitării dreptului la muncă. Regulile de
procedură prevăzute de aceste dispoziții se aplică în mod
echitabil atât angajatorilor, cât și angajaților, fără a fi favorizată
o categorie sau alta. Pentru aceleași considerente s-a reținut și
conformitatea cu normele constituționale invocate a prevederilor
art. 74, art. 75 și art. 77 din Legea nr. 168/1999 privind
soluționarea conflictelor de muncă.
În ceea ce privește dispozițiile art.164 din Codul de
procedură civilă, Curtea a constatat constituționalitatea
acestora, reținând că ele reglementează norme de procedură a
căror interpretare și aplicare revin instanțelor de judecată.
Întrucât nu au intervenit elemente noi, de natură să conducă
la schimbarea jurisprudenței Curții și având în vedere identitatea
de raționament, atât soluția, cât și considerentele deciziei
menționate își păstrează valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 286, art. 287 și art. 288 din Legea nr. 53/2003 — Codul
muncii, ale art. 74, art. 75 și art. 77 din Legea nr. 168/1999 privind soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială ăPetrom” — S.A. din București în dosarele nr. 670/85/2009,
nr. 673/85/2009, nr. 677/85/2009, nr. 663/85/2009, nr. 671/85/2009 și nr. 662/85/2009 ale Tribunalului Sibiu — Secția civilă,
nr. 1.126/104/2009, nr. 738/104/2009, nr. 1.122/104/2009, nr. 195/104/2009, nr. 401/104/2009, nr. 1.175/104/2009, nr. 155/104/2009,
nr. 1.146/104/2009, nr. 156/104/2009, nr. 742/104/2009, nr. 4.938/104/2008, nr. 4.659/104/2008, nr. 4.940/104/2008,
nr. 3.866/104/2008, nr. 4.225/104/2008, 1.765/109/2008, nr. 1.203/104/2009, nr. 4.939/104/2008 și nr. 1.179/104/2009 ale
Tribunalului Olt — Secția civilă și nr. 54/90/2009, nr. 3.438/90/2008 și nr. 3.909/90/2008 ale Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.504
din 12 noiembrie 2009

referitoare la excepția de neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea

nr. 53/2003 — Codul muncii, excepție ridicată de Societatea
Comercială ăPetrom” — S.A. din București în Dosarul
nr. 1.267/116/2008 al Curții de Apel București — Secția a VII-a
civilă și pentru cauze privind conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 953D/2009, nr. 1.173D/2009, nr. 1.174D/2009, nr. 3.482D/2009,
nr. 4.085D/2009—nr. 4.087D/2009, nr. 4.090D/2009, nr. 4.093D/2009—
nr. 4.097D/2009, nr. 4.099D/2009, nr. 4.132D/2009—
n r. 4.134D/2009, nr. 4.137D/2009—nr. 4.144D/2009,

MONITORUL OFICIAL AL ROMÂNIEI, PARTEA I, Nr. 36/18.I.2010
n r . 4.149D/2009—nr. 4.157D/2009, nr. 4.244D/2009,
n r. 4.704D/2009—nr. 4.717D/2009 și nr. 4.723D/2009—
nr. 4.735D/2009, având ca obiect excepția de neconstituționalitate
a prevederilor art. 298 alin. (2) ultima liniuță din Legea
nr. 53/2003 — Codul muncii. Excepția a fost ridicată de
Societatea Comercială ăPetrom” — S.A. din București în
dosarele nr. 36/87/2008, nr. 1.265/116/2008, nr. 2.207/98/2008,
nr. 1.567/116/2008, nr. 1.569/116/2008, nr. 4.112/87/2007,
nr. 2.100/87/2008, nr. 1.269/87/2008, nr. 705/122/2008,
nr. 2.324/87/2008, nr. 2.102/87/2008 și nr. 3.785/87/2007 ale
Curții de Apel București — Secția a VII-a civilă și pentru cauze
privind conflicte de muncă și asigurări sociale, în dosarele
nr. 1.904/121/2008, nr. 2.196/113/2008, nr. 2.685/113/2007 și
nr. 3.880/113/2007 ale Curții de Apel Galați — Secția conflicte de
muncă și asigurări sociale, în Dosarul nr. 428/88/2009 al
Tribunalului Tulcea — Secția civilă, comercială și contencios
administrativ, în Dosarul nr. 308/42/2009 al Curții de Apel Ploiești —
Secția conflicte de muncă și asigurări sociale, în dosarele
nr. 471/111/2009 și nr. 424/111/2009 ale Tribunalului Bihor —
Secția civilă, în dosarele nr. 14.119/95/2008, nr. 14.107/95/2008,
nr. 14.111/95/2008, nr. 14.120/95/2008, nr. 14.105/95/2008 și
nr. 14.121/95/2008 ale Tribunalului Gorj — Secția conflicte de
muncă și asigurări sociale, în dosarele nr. 4.986/107/2008,
nr. 5.024/107/2008, nr. 5.071/107/2008, nr. 5.570/107/2008,
nr. 3.333/107/2008, nr. 5.025/107/2008, nr. 4.993/107/2008,
nr. 5.109/107/2008, nr. 6.291/107/2008, nr. 7.213/107/2008,
nr. 5.057/107/2008 și nr. 5.002/107/2008 ale Curții de Apel Alba
Iulia — Secția pentru conflicte de muncă și asigurări sociale, în
Dosarul nr. 4.250/108/2008 al Curții de Apel Timișoara —
Secția litigii de muncă și asigurări sociale, în Dosarul
nr. 4.336/117/2008 al Curții de Apel Cluj — Secția civilă, în
Dosarul nr. 1.018/108/2009 al Tribunalului Arad — Secția de
contencios administrativ și fiscal, litigii de muncă și asigurări
sociale, în dosarele nr. 3.055/101/2009, nr. 9.690/101/2008,
nr. 9.608/101/2008 și nr. 9.680/101/2008 ale Tribunalului
Mehedinți — Secția conflicte de muncă și asigurări sociale, în
dosarele nr. 383/111/2008 și nr. 239/111/2008 ale Curții de Apel
Oradea — Secția civilă mixtă, în Dosarul nr. 1.336/120/2009 al
Tribunalului Dâmbovița — Secția civilă, în dosarele
nr. 18.165/63/2008 și nr. 16.185/63/2008 ale Tribunalului Dolj —
Secția conflicte de muncă, în dosarele nr. 2.428/122/2007,
nr. 133/122/2009, nr. 3351.1/87/2007, nr. 2.937/122/2008,
n r. 2.921/122/2008, nr. 77/122/2009, nr. 510/122/2009,
nr. 2.932/122/2008, nr. 2.906/122/2008 și nr. 2/122/2009 ale
Tribunalului Giurgiu — Secția civilă, în Dosarul nr. 6.647/20/2007
al Curții de Apel Pitești — Secția civilă, pentru cauze privind
conflicte de muncă și asigurări sociale și pentru cauze cu minori
și de familie și în Dosarul nr. 116/109/2009 al Tribunalului
Argeș — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
r i d i c a t e î n d o s a r e l e n r. 9 5 0 D / 2 0 0 9 , n r. 9 5 3 D / 2 0 0 9 ,
n r. 1.173D/2009, nr. 1.174D/2009, nr. 3.482D/2009,
nr. 4.085D/2009—nr. 4.087D/2009, nr. 4.090D/2009,
nr. 4.093D/2009—nr. 4.097D/2009, nr. 4.099D/2009,
nr. 4.132D/2009—nr. 4.134D/2009, nr. 4.137D/2009—
nr. 4.144D/2009, nr. 4.149D/2009—nr. 4.157D/2009,
nr. 4.244D/2009, nr. 4.704D/2009—nr. 4.717D/2009 și

9

nr. 4.723D/2009—nr. 4.735D/2009 au obiect identic, pune în
discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 953D/2009, nr. 1.173D/2009,
nr. 1.174D/2009, nr. 3.482D/2009, nr. 4.085D/2009—
n r. 4.087D/2009, nr. 4.090D/2009, nr. 4.093D/2009—
n r. 4.097D/2009, nr. 4.099D/2009, nr. 4.132D/2009—
n r. 4.134D/2009, nr. 4.137D/2009—nr. 4.144D/2009,
n r. 4.149D/2009—nr. 4.157D/2009, nr. 4.244D/2009,
n r. 4.704D/2009—nr. 4.717D/2009, nr. 4.723D/2009—
nr. 4.735D/2009 la Dosarul nr. 950D/2009, care este primul
înregistrat.
Cauza este în stare de judecată.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 13 și 20 martie 2009, 8, 15 și 27 mai 2009
și 3 iunie 2009, pronunțate în dosarele nr. 1.267/116/2008,
nr. 36/87/2008, nr. 2.207/98/2008, nr. 1.265/116/2008,
nr. 1.567/116/2008, nr. 1.569/116/2008, nr. 4.112/87/2007,
nr. 2.100/87/2008, nr. 1.269/87/2008, nr. 705/122/2008,
nr. 2.324/87/2008, nr. 2.102/87/2008 și nr. 3.785/87/2007,
Curtea de Apel București — Secția a VII-a civilă și pentru
cauze privind conflicte de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii.
Prin încheierile din 11 martie 2009, 13 aprilie 2009 și 11 mai 2009,
pronunțate în dosarele nr. 1.904/121/2008, nr. 2.196/113/2008,
nr. 2.685/113/2007 și nr. 3.880/113/2007, Curtea de Apel
Galați — Secția conflicte de muncă și asigurări sociale
a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Codul muncii.
Prin Încheierea din 6 mai 2009, pronunțată în Dosarul
nr. 428/88/2009, Tribunalul Tulcea — Secția civilă,
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Codul muncii.
Prin Decizia nr. 912 din 29 aprilie 2009, pronunțată în
Dosarul nr. 308/42/2009, Curtea de Apel Ploiești — Secția
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Codul muncii.
Prin încheierile din 15 mai 2009, pronunțate în dosarele
nr. 471/111/2009 și nr. 424/111/2009, Tribunalul Bihor —
Secția civilă a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Codul muncii.
Prin încheierile din 13 mai 2009, pronunțate în dosarele
nr. 14.119/95/2008, nr. 14.107/95/2008, nr. 14.111/95/2008,
nr. 14.120/95/2008, nr. 14.105/95/2008 și nr. 14.121/95/2008,
Tribunalul Gorj — Secția conflicte de muncă și asigurări

10

MONITORUL OFICIAL AL ROMÂNIEI, PARTEA I, Nr. 36/18.I.2010

sociale a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Codul muncii.
Prin încheierile din 11 mai 2009 și 1 iunie 2009, pronunțate
în dosarele nr. 4.986/107/2008, nr. 5.024/107/2008,
nr. 5.071/107/2008, nr. 5.570/107/2008, nr. 3.333/107/2008,
nr. 5.025/107/2008, nr. 4.993/107/2008, nr. 5.109/107/2008,
nr. 6.291/107/2008, nr. 7.213/107/2008, nr. 5.057/107/2008 și
nr. 5.002/107/2008, Curtea de Apel Alba Iulia — Secția pentru
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Codul muncii.
Prin Încheierea din 19 mai 2009, pronunțată în Dosarul
nr. 4.250/108/2008, Curtea de Apel Timișoara — Secția litigii
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Codul muncii.
Prin Încheierea din 19 mai 2009, pronunțată în Dosarul
nr. 4.336/117/2009, Curtea de Apel Cluj — Secția civilă a
sesizat Curtea Constituțională cu excepția de neconstituționalitate a dispozițiilor art. 298 alin. (2) ultima liniuță din
Codul muncii.
Prin Încheierea din 7 mai 2009, pronunțată în Dosarul
nr. 1.018/108/2009, Tribunalul Arad — Secția de contencios
administrativ și fiscal, litigii de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Codul muncii.
Prin încheierile din 24 martie 2009 și 22 mai 2009,
pronunțate în dosarele nr. 3.055/101/2009, nr. 9.690/101/2008,
nr. 9.680/101/2008 și nr. 9.680/101/2008, Tribunalul
Mehedinți — Secția conflicte de muncă și asigurări sociale
a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Codul muncii.
Prin încheierile din 29 aprilie 2009 și 26 mai 2009, pronunțate
în dosarele nr. 383/111/2008 și nr. 239/111/2008, Curtea de
Apel Oradea — Secția civilă mixtă a sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Codul muncii.
Prin Încheierea din 13 mai 2009, pronunțată în Dosarul
nr. 1.336/120/2009,Tribunalul Dâmbovița — Secția civilă a
sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Codul muncii.
Prin încheierile din 17 martie 2009, pronunțate în dosarele
nr. 18.165/63/2008 și nr. 16.185/63/2008,Tribunalul Dolj —
Secția conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor art. 298 alin. (2) ultima liniuță din Codul
muncii.
Prin încheierile din 14 și 28 aprilie 2009 și 12 mai 2009,
pronunțate în dosarele nr. 2.428/122/2007, nr. 133/122/2009,
nr. 3351.1/87/2007, nr. 2.937/122/2008, nr. 2.921/122/2008,
nr. 77/122/2009, nr. 510/122/2009, nr. 2.932/122/2008,
nr. 2.906/122/2008 și nr. 2/122/2009, Tribunalul Giurgiu —
Secția civilă a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Codul muncii.

Prin Încheierea din 4 mai 2009, pronunțată în Dosarul
nr. 6.647/120/2007, Curtea de Apel Pitești — Secția civilă,
pentru cauze privind conflicte de muncă și asigurări sociale
și pentru cauze cu minori și familie a sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Codul muncii.
Prin Încheierea din 30 aprilie 2009, pronunțată în Dosarul
nr. 116/109/2009, Tribunalul Argeș — Secția civilă a sesizat
Curtea Constituțională cu excepția de neconstituționalitate
a dispozițiilor art. 298 alin. (2) ultima liniuță din Codul
muncii.
În toate aceste dosare excepția a fost ridicată de Societatea
Comercială ăPetrom” — S.A. din București cu ocazia soluționării
unor cauze civile având ca obiect drepturi bănești.
În motivarea excepției de neconstituționalitate autorul
acesteia susține, în esență, că art. 298 alin. (2) ultima liniuță din
Codul muncii, care prevede că orice dispoziție contrară acestui
act normativ se abrogă, încalcă dispozițiile constituționale ale
art. 1 alin. (4) și (5) care consacră principiul separației și
echilibrului puterilor în stat și obligația respectării Constituției, a
supremației sale și a legilor, ale art. 73 alin. (3) lit. p) care
stabilesc că regimul general privind raporturile de muncă,
sindicatele, patronatele și protecția socială se reglementează
prin lege organică și ale art. 79 alin. (1) privind atribuțiile
Consiliului Legislativ, precum și prevederile art. 6, referitoare la
dreptul la un proces echitabil, din Convenția pentru apărarea
drepturilor omului și a libertăților fundamentale. Consideră că
textul de lege criticat, prin formularea sa imprecisă, poate ridica
dificultăți de interpretare și aplicare a legii. În acest sens, autorii
excepției fac referire la normele procedurale aplicabile în spețele
lor, care au ca obiect conflicte de muncă, arătând că art. 298
alin. (2) ultima liniuță din Codul muncii nu este în măsură să
clarifice care dintre acestea urmează să se aplice. Astfel, arată
că prevederile art. 72 din Legea nr. 168/1999 privind
soluționarea conflictelor de muncă sunt diferite de cele ale
art. 284 din Codul muncii, care reglementează aceeași materie,
respectiv instanța competentă să soluționeze aceste conflicte.
Cu toate că, din perspectiva principiilor de aplicare a legii în
timp, în speță ar trebui să fie incidente reglementările mai noi,
respectiv cele ale Codului muncii, caracterul special pe care îl
are Legea nr. 168/1999 față de dreptul comun în materie,
reglementat de Codul muncii, poate conduce la o concluzie
contrară, potrivit căreia incidente ar fi dispozițiile legii speciale.
Toate aceste argumente sprijină concluzia pe care autorii
excepției o consideră esențială pentru motivarea lor, anume că
prevederile art. 298 alin. (2) ultima liniuță din Codul muncii
încalcă principiul efectivității juridice, consacrat de Curtea
Europeană a Drepturilor Omului. Acest principiu presupune că
legiuitorul are obligația de a asigura adoptarea unor dispoziții
legale eficiente, care să fie coerente (Cauza Unédic contra
Franței — 2008), să evite paralelismul legislativ (Cauza Katz
contra României — 2009), să aibă vocația de a respecta
drepturile și libertățile fundamentale ale cetățenilor și să aibă o
aplicabilitate practică uniformă, pentru a se evita o jurisprudență
neuniformă (Cauza Santo Pinto contra Portugaliei — 2008). În
plus față de acestea, autorul excepției amintește că, prin
dispozițiile art. 62 alin. (1) și art. 63 alin. (3) din Legea
nr. 24/2000 privind normele de tehnică legislativă pentru
elaborarea actelor normative, legiuitorul a impus cu caracter
imperativ abrogarea expresă directă, excluzând, prin urmare,

MONITORUL OFICIAL AL ROMÂNIEI, PARTEA I, Nr. 36/18.I.2010
abrogarea implicită. Acest mod de abordare a fost determinat
atât pentru a asigura coerența sistemului legislativ, cât și pentru
a asigura eficacitatea principiului separației puterilor în stat,
întrucât nu permite judecătorului să legifereze expres unde
legiuitorul a tăcut, respectiv să constate abrogarea, deși
legiuitorul nu a făcut-o. Nerespectarea prevederilor Legii
nr. 24/2000 prin reglementarea unei norme care are un efect
abrogator implicit, precum textul de lege criticat, are semnificația
încălcării art. 1 alin. (5) din Constituție care prevede
obligativitatea respectării Constituției și a legilor, obligație căreia
trebuie să i se supună inclusiv Parlamentul, întrucât textul
constituțional nu face nicio distincție cu privire la destinatarii
normei.
Curtea de Apel București — Secția a VII-a civilă și pentru
cauze privind conflicte de muncă și asigurări sociale,
Curtea de Apel Galați — Secția conflicte de muncă și
asigurări sociale, Tribunalul Tulcea — Secția civilă,
comercială și de contencios administrativ, Curtea de Apel
Ploiești — Secția conflicte de muncă și asigurări sociale,
Tribunalul Bihor — Secția civilă, Tribunalul Gorj — Secția
conflicte de muncă și asigurări sociale, Curtea de Apel Alba
Iulia — Secția pentru conflicte de muncă și asigurări
sociale, Curtea de Apel Timișoara — Secția litigii de muncă
și asigurări sociale, Curtea de Apel Cluj — Secția civilă,
Tribunalul Arad — Secția de contencios administrativ și
fiscal, litigii de muncă și asigurări sociale, Tribunalul
Mehedinți — Secția conflicte de muncă și asigurări sociale,
Curtea de Apel Oradea — Secția civilă mixtă, Tribunalul
Dâmbovița — Secția civilă, Tribunalul Dolj — Secția
conflicte de muncă și asigurări sociale, Tribunalul Giurgiu —
Secția civilă, Curtea de Apel Pitești — Secția civilă, pentru
cauze privind conflicte de muncă și asigurări sociale și
pentru cauze cu minori și familie și Tribunalul Argeș —
Secția civilă consideră că prevederile de lege criticate sunt
constituționale.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că modul de abrogare
reglementat de art. 298 alin. (2) ultima liniuță din Codul muncii,
utilizat și în alte acte normative, reprezintă o treaptă
intermediară între abrogarea expresă și abrogarea tacită, nefiind
de natură a încălca vreo prevedere constituțională. De
asemenea, arată că din modalitatea de susținere a criticii reiese
în mod evident faptul că aspectele invocate vizează probleme
de interpretare și aplicare a legii în timp, aspecte ce excedează
competenței Curții Constituționale.
Avocatul Poporului consideră că dispozițiile art. 298
alin. (2) ultima liniuță din Legea nr. 53/2003 — Codul muncii
sunt constituționale. În același timp, arată că motivele invocate
de autorul excepției privesc, în esență, modul de interpretare și
de aplicare a legii, ceea ce excedează competenței Curții
Constituționale, interpretarea normei juridice în procesul de
aplicare a legii fiind un atribut exclusiv al instanței de judecată.
Menționează că prevederile art. 79 alin. (1) din Constituție nu
au incidență în cauză.

11

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României,
Partea I, nr. 72 din 5 februarie 2003, având următorul cuprins:
ă(2) Pe data intrării în vigoare a prezentului cod se abrogă: [...]
— orice alte dispoziții contrare.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (4) și (5) care consacră principiul separației și
echilibrului puterilor în stat și obligația respectării Constituției, a
supremației sale și a legilor, ale art. 73 alin. (3) lit. p) care
stabilesc că regimul general privind raporturile de muncă,
sindicatele, patronatele și protecția socială se reglementează
prin lege organică, respectiv ale art. 79 alin. (1) privind atribuțiile
Consiliului Legislativ, precum și a prevederilor art. 6, referitoare
la dreptul la un proces echitabil, din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Constituție și din Convenția pentru apărarea
drepturilor omului și a libertăților fundamentale invocate de
autorii excepției și în prezenta cauză și cu o motivare identică.
Astfel, prin Decizia nr. 1.016 din 7 iulie 2009, publicată în
Monitorul Oficial al României, Partea I, nr. 567 din 14 august
2009, Curtea a respins ca inadmisibilă excepția de
neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii, reținând că, în esență,
aspectele invocate în motivarea excepției reprezintă, în realitate,
probleme de interpretare și aplicare a legii, ce sunt de
competența instanțelor de judecată, iar nu a instanței de
contencios constituțional.
De asemenea, Curtea a reținut că eventualele necorelări de
ordin legislativ dintre dispozițiile Legii nr. 168/1999 și cele ale
Legii nr. 53/2003 — Codul muncii nu pot forma obiect al
controlului de constituționalitate și nici nu pot fi invocate drept
argument în sprijinul susținerii neconstituționalității unor
reglementări. Examinarea acestora nu intră în sfera de
competență a Curții Constituționale, ci în competența exclusivă
a Parlamentului de a interveni pe calea unor modificări,
completări sau abrogări, pentru a asigura ordinea juridică
necesară.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

12

MONITORUL OFICIAL AL ROMÂNIEI, PARTEA I, Nr. 36/18.I.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială Petrom — S.A. din București în dosarele nr. 1.267/116/2008,
nr. 36/87/2008, nr. 1.265/116/2008, nr. 2.207/98/2008, nr. 1.567/116/2008, nr. 1.569/116/2008, nr. 4.112/87/2007, nr. 2.100/87/2008,
nr. 1.269/87/2008, nr. 705/122/2008, nr. 2.324/87/2008, nr. 2.102/87/2008 și nr. 3.785/87/2007 ale Curții de Apel București —
Secția a VII-a civilă și pentru cauze privind conflicte de muncă și asigurări sociale, în dosarele nr. 1.904/121/2008, nr. 2.196/113/2008,
nr. 2.685/113/2007 și nr. 3.880/113/2007 ale Curții de Apel Galați — Secția conflicte de muncă și asigurări sociale, în Dosarul
nr. 428/88/2009 al Tribunalului Tulcea — Secția civilă, comercială și contencios administrativ, în Dosarul nr. 308/42/2009 al Curții
de Apel Ploiești — Secția conflicte de muncă și asigurări sociale, în dosarele nr. 471/111/2009 și nr. 424/111/2009 ale Tribunalului
Bihor — Secția civilă, în dosarele nr. 14.119/95/2008, nr. 14.107/95/2008, nr. 14.111/95/2008, nr. 14120/95/2008, nr. 14.105/95/2008
și nr. 14.121/95/2008 ale Tribunalului Gorj — Secția conflicte de muncă și asigurări sociale, în dosarele nr. 4.986/107/2008,
nr. 5.024/107/2008, nr. 5.071/107/2008, nr. 5.570/107/2008, nr. 3.333/107/2008, nr. 5.025/107/2008, nr. 4.993/107/2008,
nr. 5.109/107/2008, nr. 6.291/107/2008, nr. 7.213/107/2008, nr. 5.057/107/2008 și nr. 5.002/107/2008 ale Curții de Apel Alba Iulia —
Secția pentru conflicte de muncă și asigurări sociale, în Dosarul nr. 4.250/108/2008 al Curții de Apel Timișoara — Secția litigii de
muncă și asigurări sociale, în Dosarul nr. 4.336/117/2008 al Curții de Apel Cluj — Secția civilă, în Dosarul nr. 1.018/108/2009 al
Tribunalului Arad — Secția de contencios administrativ și fiscal, litigii de muncă și asigurări sociale, în dosarele nr. 3.055/101/2009,
nr. 9.690/101/2008, nr. 9.608/101/2008 și nr. 9.680/101/2008 ale Tribunalului Mehedinți — Secția conflicte de muncă și asigurări
sociale, în dosarele nr. 383/111/2008 și nr. 239/111/2008 ale Curții de Apel Oradea — Secția civilă mixtă, în Dosarul
nr. 1.336/120/2009 al Tribunalului Dâmbovița — Secția civilă, în dosarele nr. 18.165/63/2008 și nr. 16.185/63/2008 ale Tribunalului
Dolj — Secția conflicte de muncă, în dosarele nr. 2.428/122/2007, nr. 133/122/2009, nr. 3.351.1/87/2007, nr. 2.937/122/2008,
nr. 2.921/122/2008, nr. 77/122/2009, nr. 510/122/2009, nr. 2.932/122/2008, nr. 2.906/122/2008 și nr. 2/122/2009 ale Tribunalului
Giurgiu — Secția civilă, în Dosarul nr. 6.647/20/2007 al Curții de Apel Pitești — Secția civilă, pentru cauze privind conflicte de
muncă și asigurări sociale și pentru cauze cu minori și de familie și în Dosarul nr. 116/109/2009 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 12 noiembrie 2009.

PREȘEDINTE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.507
din 12 noiembrie 2009

referitoare la excepția de neconstituționalitate a dispozițiilor art. 286, art. 287 și art. 288
din Legea nr. 53/2003 — Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din Codul de procedură civilă
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 286, art. 287 și art. 288 din Codul muncii, ale

art. 74, art. 75 și art. 77 din Legea nr. 168/1999 privind
soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială
ăPetrom” — S.A. din București în Dosarul nr. 33.188/3/2008 al
Curții de Apel București — Secția a VII-a civilă și pentru cauze
privind conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 4.091D/2009, nr. 4.092D/2009 și nr. 4.098D/2009, având ca
obiect excepția de neconstituționalitate a prevederilor art. 286,
art. 287 și art. 288 din Codul muncii, ale art. 74, art. 75 și art. 77

MONITORUL OFICIAL AL ROMÂNIEI, PARTEA I, Nr. 36/18.I.2010
din Legea nr. 168/1999 privind soluționarea conflictelor de
muncă și ale art. 164 din Codul de procedură civilă. Excepția a
fost ridicată de Societatea Comercială ăPetrom” — S.A. din
București în dosarele nr. 41.192/3/2007, nr. 8.964/3/2008 și
nr. 8.208/2/2008 ale Curții de Apel București — Secția a VII-a civilă
și pentru cauze privind conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 4.088D/2009, nr. 4091D/2009,
nr. 4.092D/2009 și nr. 4.098D/2009 au obiect identic, pune în
discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 4.091D/2009, nr. 4.092D/2009
și nr. 4.098D/2009 la Dosarul nr. 4.088D/2009, care este primul
înregistrat.
Cauza este în stare de judecată.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 15 mai 2009, 22 mai 2009 și 3 iunie 2009,
pronunțate în dosarele nr. 33.188/3/2008, nr. 41.192/3/2007,
nr. 8.964/3/2008 și nr. 8.208/2/2008, Curtea de Apel București —
Secția a VII-a civilă și pentru cauze privind conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 286,
art. 287 și art. 288 din Codul muncii, ale art. 74, art. 75 și
art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă. Excepția a fost ridicată de Societatea Comercială
ăPetrom” — S.A. din București, cu prilejul soluționării unor acțiuni
civile având ca obiect drepturi bănești.
În motivarea excepției de neconstituționalitate autorul
acesteia arată că aplicarea textelor de lege criticate și acordarea
unor termene de judecă la intervale de timp foarte scurte fac ca
de la data primirii citației și până la data termenului de judecată
să nu existe un interval suficient de timp pentru ca angajatorul
să-și poată exercita în mod efectiv dreptul de apărare și să se
achite de sarcina probei ce îi revine potrivit dispozițiilor speciale
în materia dreptului muncii. Mai mult, prin aplicarea acestor texte
de lege, instanța are prerogativa, acordată de art. 288 din Codul
muncii și art. 77 din Legea nr. 168/1999, de a decădea
angajatorul din dreptul de a depune probe și de a formula
apărări. Așa fiind, consideră că dispozițiile de lege criticate sunt
neconstituționale în măsura în care se interpretează că se pot
aplica tale quale, printr-un formalism excesiv, fără a se avea în
vedere situațiile particulare care pot apărea pe parcursul
judecării litigiilor de muncă, aducându-se astfel atingere
substanței dreptului protejat și lipsindu-l de efectivitate prin
nerespectarea drepturilor la apărare și la un proces echitabil
recunoscute și protejate de Convenția Europeană a Drepturilor
Omului. În legătură cu aceste din urmă aspecte, arată că
principiul efectivității juridice presupune ca legiuitorul să asigure
adoptarea unor dispoziții legale eficiente care să fie coerente

13

(Cauza Unédic contra Franței—2008), să evite paralelismul
legislativ (Cauza Katz contra României—2009), să aibă vocația
de a respecta drepturile și libertățile fundamentale ale cetățenilor
și să aibă o aplicabilitate practică uniformă, pentru a se evita o
jurisprudență neuniformă (Cauza Santo Pinto contra
Portugaliei—2008). În continuare, arată că celeritatea
soluționării cauzelor nu trebuie să sacrifice reguli de procedură
instituite de lege pentru asigurarea unui proces echitabil și
pentru garantarea dreptului la apărare, în condițiile în care
administrarea de probe este componenta esențială a dreptului
la apărare. Cât privește art. 164 din Codul de procedură civilă,
arată că acesta este neconstituțional, deoarece lasă la
aprecierea instanței posibilitatea conexării cauzelor în situațiile
în care sunt îndeplinite condițiile în care este cert că aplicarea
acestei măsuri va duce la o mai bună realizare a actului de
înfăptuire a justiției, o economisire de timp și de cheltuieli,
precum și o judecată unitară, care toate duc, într-un final, la
respectarea drepturilor esențiale ale părților.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
consideră că excepția de neconstituționalitate nu este
întemeiată, fiind firească obligația angajatorului de a prezenta
probele în proces, de vreme ce este cel care le deține.
Dispozițiile derogatorii în ceea ce privește termenele și
modalitatea administrării probelor sunt justificate de necesitatea
instituirii unei proceduri urgente, adaptate exercitării dreptului la
muncă. Cât privește critica adusă art. 228 din Codul muncii și
art. 75 și art. 77 din Legea nr. 168/1999, arată că aceste
dispoziții de lege au rolul de a asigura soluționarea cu celeritate
a conflictelor de muncă, regulile de procedură aplicându-se în
mod echitabil atât angajaților, cât și angajatorilor. Cu privire la
critica dispozițiilor art. 164 din Codul de procedură civilă,
consideră că aceasta reprezintă, în realitate, o critică a măsurilor
pe care le-a dispus instanța de fond și nu se referă la aspecte
de constituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului, invocând jurisprudența în materie a
Curții Constituționale, consideră că textele de lege criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 286, art. 287 și art. 288 din Legea nr. 53/2003—

14

MONITORUL OFICIAL AL ROMÂNIEI, PARTEA I, Nr. 36/18.I.2010

Codul muncii, publicată în Monitorul Oficial al României,
Partea I, nr. 72 din 5 februarie 2003, dispoziții potrivit cărora:
— Art. 286: ă(1) Cererile referitoare la soluționarea
conflictelor de muncă se judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287: ăSarcina probei în conflictele de muncă revine
angajatorului, acesta fiind obligat să depună dovezile în
apărarea sa până la prima zi de înfățișare.”;
— Art. 288: ăAdministrarea probelor se face cu respectarea
regimului de urgență, instanța fiind în drept să decadă din
beneficiul probei admise partea care întârzie în mod nejustificat
administrarea acesteia.”
Obiectul excepției de neconstituționalitate îl constituie și
prevederile art. 74, art. 75 și art. 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999,
dispoziții potrivit cărora:
— Art. 74: ă(1) Cererile referitoare la soluționarea conflictelor
de drepturi se judecă în regim de urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75: ăÎn cazul în care sunt contestate măsuri
unilaterale dispuse de unitate, aceasta are obligația ca, până la
prima zi de înfățișare, să depună dovezile în baza cărora a luat
măsura respectivă.”;
— Art. 77: ă(1) În cazul în care judecata continuă,
administrarea probelor se va face cu respectarea regimului de
urgență al judecării conflictelor de drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”
De asemenea, obiect al excepției de neconstituționalitate îl
constituie dispozițiile art. 164 din Codul de procedură civilă,

potrivit cărora: ăPărțile vor putea cere întrunirea mai multor
pricini ce se află înaintea aceleiași instanțe sau instanțe
deosebite, de același grad, în care sunt aceleași părți sau chiar
împreună cu alte părți și al căror obiect și cauză au între dânsele
o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
Autorul excepției consideră că textele de lege criticate sunt
contrare art. 21 alin. (1)—(3) privind accesul liber la justiție și
dreptul la un proces echitabil, art. 24 referitor la dreptul la
apărare și art. 53 privind restrângerea exercițiului unor drepturi
sau libertăți. De asemenea, consideră că este încălcat și art. 6
paragraful 1 din Convenția pentru apărarea drepturilor omului și
a libertăților fundamentale, care consacră dreptul la un proces
echitabil.
Examinând excepția de neconstituționalitate, Curtea
constată că textele de lege criticate au mai constituit obiect al
excepției de neconstituționalitate, în raport cu aceleași critici și
aceleași texte din Constituție și din Convenția Europeană a
Drepturilor Omului. În acest sens, poate fi amintită Decizia
nr. 1.015 din 7 iulie 2009, publicată în Monitorul Oficial al
României, Partea I, nr. 547 din 6 august 2009, prin care Curtea
a analizat excepția de neconstituționalitate invocată de același
autor ca în prezenta cauză, cu privire la același obiect, decizie
prin care au fost respinse ca neîntemeiate criticile de
neconstituționalitate pentru considerentele acolo reținute.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 286, art. 287 și art. 288 din Codul muncii, ale art. 74, art. 75
și art. 77 din Legea nr. 168/1999 privind soluționarea conflictelor de muncă și ale art. 164 din Codul de procedură civilă, excepție
ridicată de Societatea Comercială ăPetrom” — S.A. din București în Dosarul nr. 33.188/3/2008, nr. 41.192/3/2007, nr. 8.964/3/2008
și nr. 8.208/2/2008 ale Curții de Apel București — Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 12 noiembrie 2009.

PREȘEDINTE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 36/18.I.2010

15

CURTEA CONSTITUȚIONALĂ

D E C I Z I A Nr. 1.601
din 26 noiembrie 2009

referitoare la excepția de neconstituționalitate a dispozițiilor art. 8 din Ordonanța de urgență
a Guvernului nr. 226/2008 privind unele măsuri financiar-bugetare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 8 din Ordonanța de urgență a Guvernului
nr. 226/2008 privind unele măsuri financiar-bugetare, excepție
ridicată de Maria Bruzlea, Istvan Bălănescu și Dorel Tănalt în
Dosarul nr. 119/102/2009 al Tribunalului Mureș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, arătând că
preambulul actului criticat justifică urgența adoptării ordonanței
de urgență și că restrângerea vocației de a primi tichete de
masă de la buget se aplică indiferent de forma de finanțare a
autorităților sau instituțiilor publice, astfel încât nu sunt încălcate
prevederile art. 16 din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 7 aprilie 2009, pronunțată în Dosarul
nr. 119/102/2009, Tribunalul Mureș — Secția civilă a sesizat
Curtea Constituțională cu excepția de neconstituționalitate
a dispozițiilor art. 8 din Ordonanța de urgență a Guvernului
nr. 226/2008 privind unele măsuri financiar-bugetare,
excepție ridicată de Maria Bruzlea, Istvan Bălănescu și Dorel
Tănalt, într-o cauză având ca obiect soluționarea unei acțiuni
pentru acordarea unor drepturi bănești.
În motivarea excepției de neconstituționalitate se susține
că dispozițiile art. 8 din Ordonanța de urgență a Guvernului
nr. 226/2008 privind unele măsuri financiar-bugetare, prevăzând
că instituțiile publice nu acordă tichete de masă în anul 2009
personalului din cadrul acestora, contravin dispozițiilor art. 115
din Constituție, pentru că anulează un drept stabilit prin lege în
temeiul art. 41 alin. (2) din Legea fundamentală. Dispozițiile
criticate restrâng nejustificat exercițiului dreptului la acordarea
tichetelor de masă. Mai mult, ordonanța de urgență a fost emisă
înaintea legii bugetului de stat pe 2009, deși fondurile pentru
finanțarea tichetelor de masă se cuprind în legea bugetului de
stat. Dispozițiile criticate sunt discriminatorii pentru categoria de

salariați din instituțiile publice față de celelalte categorii din
domeniul privat, încălcându-se dreptul constituțional al egalității
tuturor cetățenilor în fața legii, drept garantat și de art. 14 din
Convenția pentru apărarea drepturilor omului și a libertăților
fundamentale.
Tribunalul Mureș — Secția civilă și-a exprimat opinia în
sensul că excepția de neconstituționalitate este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textul legal criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 8 din Ordonanța de urgență a Guvernului
nr. 226/2008 privind unele măsuri financiar-bugetare, publicată
în Monitorul Oficial al României, Partea I, nr. 899 din 31 decembrie
2008, având următorul cuprins:
ăInstituțiile publice centrale și locale, așa cum sunt definite
prin Legea nr. 500/2002 privind finanțele publice, cu modificările
ulterioare, și prin Legea nr. 273/2006 privind finanțele publice
locale, cu modificările și completările ulterioare, indiferent de
sistemul de finanțare și de subordonare, inclusiv activitățile
finanțate integral din venituri proprii, înființate pe lângă instituțiile
publice, cu excepția instituțiilor finanțate integral din venituri
proprii, nu acordă tichete de masă în anul 2009 personalului din
cadrul acestora”.
Autorii excepției consideră că dispozițiile criticate sunt
contrare dispozițiilor constituționale ale art. 16 alin. (1) privind
egalitatea în fața legii, ale art. 41 alin. (2) privind dreptul
salariaților la măsuri de protecție socială și ale art. 115 privind
delegarea legislativă, precum și dispozițiilor art. 14 din
Convenția pentru apărarea drepturilor omului și a libertăților
fundamentale.

16

MONITORUL OFICIAL AL ROMÂNIEI, PARTEA I, Nr. 36/18.I.2010

Examinând excepția de neconstituționalitate, Curtea
constată că ădreptul stabilit prin lege în temeiul art. 41 alin. (2)
din Legea fundamentală”, de care vorbesc autorii excepției, este
în realitate o vocație și nu un drept efectiv, așa cum este, de
exemplu, dreptul la salariu al angajatului pentru munca prestată.
De altfel, în acest sens, art. 1 alin. (1) din Legea nr. 142/1998
privind acordarea tichetelor de masă prevede că ăSalariații [...]
pot primi o alocație individuală de hrană, acordată sub formă de
tichete de masă, suportată integral pe costuri de angajator”.
Așadar, legea nu instituie în sarcina angajatorilor (societăți
comerciale, regii autonome, instituții publice, alte persoane
juridice sau fizice) obligativitatea de a acorda alocație individuală
de hrană, sub forma tichetelor de masă, ci posibilitatea acordării
acesteia, făcând și precizarea care se impunea, în sensul că
această alocație individuală se acordă ăîn limita prevederilor
bugetului de stat, sau după caz, ale bugetelor locale, pentru
unitățile din sectorul bugetar, și în limita bugetelor de venituri și
cheltuieli aprobate, potrivit legii, pentru celelalte categorii de
angajatori” [art. 1 alin. (2) din Legea nr. 142/1998].

Prin urmare, alocația individuală lunară se poate acorda
numai dacă angajatorul dispune de sumele bănești necesare și
suficiente, pentru că altfel s-ar crea o obligație legală ce nu ar
putea fi executată, or, este îndeobște cunoscut că norma legală
nu poate fi ilogică. Legiuitorul nu poate deci obliga angajatorul
la această prestație, care nu reprezintă o măsură de protecție
socială de rang constituțional, nefiind vorba de securitatea sau
sănătatea salariaților, și care depinde în totalitate de posibilitățile
sale financiare.
În fine, Curtea reține că la elaborarea și aprobarea bugetului
de stat trebuie bine stabilite categoriile de cheltuieli ce pot fi
cuprinse în buget, iar, sub acest aspect, emiterea ordonanței
înaintea aprobării bugetului de stat era chiar necesară, întrucât,
în lipsa acesteia, instituțiile publice ar fi fost tentate să cuprindă
în bugetul lor sumele corespunzătoare acestei alocații, fără a
avea resursele bănești necesare, operațiune nepermisă de
legea finanțelor publice.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 8 din Ordonanța de urgență a Guvernului
nr. 226/2008 privind unele măsuri financiar-bugetare, excepție ridicată de Maria Bruzlea, Istvan Bălănescu și Dorel Tănalt în
Dosarul nr. 119/102/2009 al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 36/18.I.2010 conține 16 pagini.

Prețul: 3,20 lei

&JUYDGY|436855]
ISSN 1453—4495

