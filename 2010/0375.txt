Anul 178 (XXII) — Nr. 375

PARTEA I

LEGI, DECRETE, HOTĂRÂRI ȘI ALTE ACTE

Luni, 7 iunie 2010

SUMAR

Nr.

Pagina

548.

LEGI ȘI DECRETE
101.

Nr.

— Lege pentru ratificarea Acordului dintre Guvernul
României și Guvernul Republicii Bulgaria privind
cooperarea polițienească transfrontalieră în materie
penală, semnat la Vidin la 19 mai 2009, și a Acordului
dintre Guvernul României și Guvernul Republicii
Bulgaria privind înființarea și funcționarea Centrului
comun de contact de cooperare polițienească și
vamală, semnat la Vidin la 19 mai 2009 ....................

2

Acord între Guvernul României și Guvernul Republicii
Bulgaria
privind
cooperarea
polițienească
transfrontalieră în materie penală ..............................

Pagina
— Decret privind promulgarea Legii pentru modificarea
și completarea Legii nr. 351/2001 privind aprobarea
Planului de amenajare a teritoriului național —
Secțiunea a IV-a — Rețeaua de localități ..................

2–8

Acord între Guvernul României și Guvernul Republicii
Bulgaria privind înființarea și funcționarea Centrului
comun de contact de cooperare polițienească și
vamală........................................................................
543.

106.

— Decret privind promulgarea Legii pentru ratificarea
Acordului dintre Guvernul României și Guvernul Republicii
Bulgaria privind cooperarea polițienească transfrontalieră
în materie penală, semnat la Vidin la 19 mai 2009, și a
Acordului dintre Guvernul României și Guvernul Republicii
Bulgaria privind înființarea și funcționarea Centrului
comun de contact de cooperare polițienească și vamală,
semnat la Vidin la 19 mai 2009 ....................................

— Lege pentru modificarea și completarea Legii
nr. 351/2001 privind aprobarea Planului de amenajare a
teritoriului național — Secțiunea a IV-a — Rețeaua de
localități ......................................................................

107.
549.

109.
8–11
551.

110.
11
552.

12

— Lege pentru aprobarea Ordonanței de urgență a
Guvernului nr. 4/2010 privind reglementarea unor
măsuri de protecție socială pentru anul 2010 ............
— Decret privind promulgarea Legii pentru aprobarea
Ordonanței de urgență a Guvernului nr. 4/2010 privind
reglementarea unor măsuri de protecție socială pentru
anul 2010....................................................................
— Lege privind completarea art. 3 din Ordonanța
Guvernului nr. 14/2007 pentru reglementarea modului
și condițiilor de valorificare a bunurilor intrate, potrivit
legii, în proprietatea privată a statului ........................
— Decret pentru promulgarea Legii privind
completarea art. 3 din Ordonanța Guvernului
nr. 14/2007 pentru reglementarea modului și condițiilor
de valorificare a bunurilor intrate, potrivit legii, în
proprietatea privată a statului ....................................
— Lege privind respingerea Ordonanței Guvernului
nr. 8/2009 pentru completarea art. 21 din Ordonanța
Guvernului nr. 119/1999 privind controlul intern și
controlul financiar preventiv........................................
— Decret pentru promulgarea Legii privind
respingerea Ordonanței Guvernului nr. 8/2009 pentru
completarea art. 21 din Ordonanța Guvernului
nr. 119/1999 privind controlul intern și controlul financiar
preventiv ....................................................................

12

13

13

14

14

15

15

2

MONITORUL OFICIAL AL ROMÂNIEI, PARTEA I, Nr. 375/7.VI.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Acordului dintre Guvernul României și Guvernul Republicii Bulgaria
privind cooperarea polițienească transfrontalieră în materie penală, semnat la Vidin la 19 mai 2009,
și a Acordului dintre Guvernul României și Guvernul Republicii Bulgaria privind înființarea
și funcționarea Centrului comun de contact de cooperare polițienească și vamală,
semnat la Vidin la 19 mai 2009
Parlamentul României adoptă prezenta lege.
Art. 1. — Se ratifică Acordul dintre Guvernul României și

Art. 2. — Se ratifică Acordul dintre Guvernul României și

Guvernul Republicii Bulgaria privind cooperarea polițienească

Guvernul Republicii Bulgaria privind înființarea și funcționarea

transfrontalieră în materie penală, semnat la Vidin la

Centrului comun de contact de cooperare polițienească și

19 mai 2009.

vamală, semnat la Vidin la 19 mai 2009.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 3 iunie 2010.
Nr. 101.

ACORD
între Guvernul României și Guvernul Republicii Bulgaria privind cooperarea polițienească transfrontalieră
în materie penală
Guvernul României și Guvernul Republicii Bulgaria, denumite în continuare părți,
în dorința de a dezvolta pe mai departe relațiile bilaterale și de a întări cooperarea polițienească în materie penală,
în vederea aderării la spațiul Schengen,
având în vedere importanța cooperării polițienești în materie penală pentru protejarea siguranței naționale și ordinii publice,
dorind să combată eficient migrația ilegală, contrabanda și traficul de persoane, precum și alte forme de infracționalitate
transfrontalieră,
în scopul de a facilita fluența circulației transfrontaliere,
luând în considerare prevederile Convenției semnate la Schengen la 19 iunie 1990 de punere în aplicare a Acordului
Schengen din 14 iunie 1985 între guvernele statelor Uniunii Economice Benelux, Republicii Federale Germania și Republicii
Franceze privind eliminarea treptată a controalelor la frontierele comune, denumită în continuare Convenția Schengen, precum și
ale legislațiilor naționale ale statelor părților,
au convenit după cum urmează:
PARTEA I
Obiective și definiții
ARTICOLUL 1
Obiectul acordului și raportul față de alte reglementări

(1) Obiectul prezentului acord îl reprezintă intensificarea
cooperării între părți în vederea prevenirii pericolelor la adresa
ordinii și siguranței publice și combaterea criminalității
transfrontaliere.
(2) Obligația de informare a autorității competente prin
procedura folosită pentru cooperarea polițienească
internațională nu este afectată de prevederile prezentului acord.

ARTICOLUL 2
Definiții

În sensul prezentului acord:
1. autorități înseamnă:
— pentru partea română:
a) Poliția Română și Poliția de Frontieră Română din
Ministerul Administrației și Internelor;
b) Autoritatea Națională a Vămilor din Ministerul Finanțelor
Publice;
— pentru partea bulgară:
a) Direcția Generală Poliția Criminală, Direcția Generală a
Poliției de Ordine Publică, Direcția Generală a Poliției de
Frontieră, Direcția generală proceduri premergătoare procesului,
Direcția specializată pentru operațiuni și operații tehnice din

MONITORUL OFICIAL AL ROMÂNIEI, PARTEA I, Nr. 375/7.VI.2010
Ministerul de Interne al Republicii Bulgaria și structurile teritoriale
ale acestuia;
b) Agenția Vămilor din Ministerul de Finanțe;
2. autorități centrale în domeniul cooperării polițienești
internaționale, denumite în continuare autorități centrale,
înseamnă:
— pentru partea română:
— Centrul de cooperare polițienească internațională din
Inspectoratul General al Poliției Române, Ministerul
Administrației și Internelor;
— pentru partea bulgară:
— Direcția cooperare polițienească operativă internațională
din Ministerul de Interne;
3. zone de frontieră înseamnă:
— pe teritoriul României:
30 km de la frontiera de stat în interiorul teritoriului național;
— pe teritoriul Republicii Bulgaria:
30 km de la frontiera de stat în interiorul teritoriului național.
Sunt asimilate zonelor de frontieră:
— trenul care se află în mișcare pe porțiunea de cale ferată
dintre frontiera de stat până la prima stație de oprire, conform
mersului trenului;
— navele civile de la frontiera de stat până la primul loc de
acostare.
PARTEA a II-a
Forme generale de cooperare
ARTICOLUL 3
Măsuri generale de cooperare

Autoritățile părților pot lua, în limitele competențelor proprii,
toate măsurile necesare pentru întărirea cooperării, prin:
(1) intensificarea schimbului de informații și dezvoltarea
structurilor de comunicații prin:
1. schimb de informații în cazuri specifice;
2. schimb de informații în scopul înlăturării pericolelor pentru
ordinea și siguranța publică, astfel încât să poată fi întreprinse
activitățile necesare în timp util;
3. schimbul de informații asupra evenimentelor care, în
opinia autorității care le transmite, pot afecta teritoriul statului
celeilalte părți;
4. până la trecerea la sistemul radio unitar de aparatură la
standarde europene și frecvențe, realizarea și folosirea unei
legături radio, prin schimbul de aparate radio, în scopul
îmbunătățirii modalităților de comunicare, în special a traficului
radio de-a lungul frontierei. Soluțiile tehnice în domeniul
comunicațiilor, necesare pentru facilitarea și îmbunătățirea
cooperării transfrontaliere, vor fi convenite separat de autoritățile
competente;
(2) desfășurarea misiunilor, investigarea infracțiunilor și
combaterea pericolelor la adresa ordinii și siguranței publice,
prin:
1. planificarea în comun a misiunilor personalului în zonele
de frontieră;
2. la nevoie, constituirea de centre comune de comandă a
misiunii;
3. la nevoie, înființarea de echipe comune de investigații, în
conformitate cu prevederile Convenției cu privire la asistența
judiciară reciprocă în materie penală între statele membre ale
Uniunii Europene, adoptată la Bruxelles la 29 mai 2000;
4. planificarea și executarea de programe comune pentru
prevenirea și combaterea infracțiunilor;
5. efectuarea regulată și la nevoie de ședințe comune pentru
verificarea calității cooperării, dezbaterea noilor strategii, pentru
convenirea planurilor de misiune, de urmărire și de patrulare,

3

pentru a face schimb de date statistice și pentru coordonarea
programelor de lucru;
6. efectuarea de stagii comune de pregătire la instituțiile din
domeniu;
7. invitarea reprezentanților autorităților celeilalte părți pentru
participarea ca observator la misiuni de importanță deosebită;
8. schimbul permanent/zilnic de buletine informative,
statistici, analize ale fenomenului infracțional între structurile
teritoriale ale autorităților competente ale părților.
ARTICOLUL 4
Cooperarea în domeniul formării și pregătirii continue
a personalului

Părțile vor coopera în domeniul formării și pregătirii continue
a agenților autorităților, în special prin: desemnarea unor
persoane de contact, realizarea de consultări, planificarea și
realizarea de întâlniri în scopul identificării activităților comune
pentru formarea și pregătirea continuă a agenților în scopul
aplicării prezentului acord.
ARTICOLUL 5
Acțiunile agenților autorităților părților,
desfășurate sub subordonarea autorităților părții
pe al cărei teritoriu sunt desfășurate acțiunile

(1) În caz de urgență, agenții autorităților competente se pot
subordona, în mod excepțional, autorităților competente ale
celeilalte părți, în vederea înlăturării pericolelor la adresa ordinii
și siguranței publice, precum și pentru cercetarea infracțiunilor,
pentru îndeplinirea acțiunilor lor, inclusiv cele care implică
exercițiul autorității statale.
(2) Situația de urgență prevăzută în alin. (1) există atunci
când măsurile polițienești ce urmează a fi întreprinse ar fi lipsite
de succes, puse serios în pericol sau îngreunate considerabil, în
absența unei intervenții concertate.
(3) Agenții menționați la alin. (1) au dreptul să acționeze ca
reprezentanți ai autorității statului numai sub conducerea sau în
prezența agenților competenți ai autorităților părții pe teritoriul
statului căreia acționează. În acest caz, ei sunt obligați să
respecte legislația națională a statului părții pe teritoriul căruia
acționează. Partea pe teritoriul statului căreia acționează agenții
își va asuma responsabilitatea acțiunilor lor.
ARTICOLUL 6
Cooperarea la cerere

(1) Autoritățile părților își vor acorda reciproc asistență, în
limitele competențelor lor, la cererile formulate conform
modelului standard prevăzut în Decizia-cadru a Consiliului
2006/960/JHA.
(2) Autoritățile părților își acordă reciproc asistență în
vederea prevenirii și identificării infracțiunilor, dacă legislația
națională nu stipulează că cererea trebuie să fie făcută și
transmisă prin intermediul autorităților judiciare, precum și că
cererea sau implementarea acesteia nu implică și aplicarea unor
măsuri restrictive de către partea solicitată, în special prin:
1. identificarea proprietarilor și a operatorilor de autovehicule,
ambarcațiuni și aparate de zbor;
2. identificarea locului de reședință și a domiciliului;
3. verificarea permiselor de ședere;
4. verificarea documentelor de trecere a frontierei — cărți de
identitate, permise de conducere, certificate de înmatriculare,
documente de transport și acte de stare civilă;
5. identificarea de titulari de posturi telefonice și a
deținătorilor altor genuri de instalații de comunicații care sunt
accesibile publicului;
6. stabilirea identității persoanelor;

4

MONITORUL OFICIAL AL ROMÂNIEI, PARTEA I, Nr. 375/7.VI.2010

7. verificarea provenienței bunurilor, de exemplu a armelor,
autovehiculelor și ambarcațiunilor, inclusiv solicitări privind
istoricul vânzărilor;
8. furnizarea de informații din bazele de date ale poliției,
precum și informații din bazele de date oficiale cu acces public;
9. furnizarea de informații legate de droguri, arme și
explozibili, precum și înștiințări privind falsificări de monedă și
de alte hârtii de valoare;
10. furnizarea de informații privind aplicarea măsurilor
referitoare la supravegherea transfrontalieră, urmărirea
transfrontalieră și livrări controlate;
11. compararea urmelor în cazul infracțiunilor;
12. coordonarea și introducerea primelor măsuri de urmărire;
13. furnizarea de informații cu privire la migrația ilegală și
traficul de persoane.
(3) În cazul în care autoritatea căreia i s-a adresat solicitarea
nu are competență de soluționare, aceasta va înainta solicitarea
autorității competente. Acest lucru este valabil și în cazul în care
autoritatea competentă este o autoritate judiciară. Autoritatea
solicitată informează autoritatea solicitantă asupra transmiterii
cererii către autoritatea competentă, iar autoritatea competentă
soluționează cererea și transmite rezultatul către autoritatea
solicitantă.
(4) Cererile autorităților, conform alin. (1) și (2), se vor
transmite prin intermediul autorităților centrale ale părților. Fără
a se aduce atingere prevederilor alin. (1), cererile, altele decât
cele menționate în alin. (2), pot fi transmise și soluționate direct
la nivelul autorităților competente, dacă:
1. schimbul transfrontalier de informații se referă la
infracțiunile care au fost săvârșite ori care sunt cercetate în
zonele de frontieră; sau
2. o cooperare directă este necesară, dacă este impusă de
împrejurările în care a fost comisă fapta sau conexiunile între
persoanele implicate și dacă există o înțelegere în acest sens
între autoritățile centrale ale părților.
PARTEA a III-a
Forme speciale de cooperare
ARTICOLUL 7
Supravegherea transfrontalieră

(1) Agenții autorității uneia dintre părți care, în cadrul unei
cercetări penale, țin sub supraveghere în țara lor o persoană
suspectată de a fi implicată în săvârșirea unei infracțiuni, care dă
loc la extrădare, sau o persoană despre care există motive
serioase să se creadă că poate ajuta în procesul de identificare
sau depistare a unei asemenea persoane vor fi autorizați să își
continue supravegherea pe teritoriul statului celeilalte părți, cu
condiția ca aceasta să fi autorizat supravegherea
transfrontalieră ca răspuns la o cerere de asistență transmisă
anterior.
(2) Cererea de asistență va fi adresată sub o formă standard,
agreată de către autoritățile competente, și remisă prin
autoritățile centrale.
(3) Cererea de asistență va fi adresată Parchetului de pe
lângă Înalta Curte de Casație și Justiție, în România, și
Parchetului Suprem de Casație, în Republica Bulgaria. Cererea
va conține toate informațiile relevante în cauză. Prin autorizație
pot fi stabilite anumite condiții.
(4) La cerere, supravegherea va fi încredințată agenților
autorității părții pe teritoriul statului căreia se desfășoară
aceasta.
(5) Pe parcursul supravegherii transfrontaliere, agenții unei
părți pot efectua supravegherea pe teritoriul statului celeilalte
părți, iar frontiera comună a statelor părților poate fi traversată

și în afara punctelor de trecere a frontierei, precum și în afara
programului acestora de funcționare.
(6) În cazul supravegherii transfrontaliere de urgență a unei
persoane bănuite că a comis una dintre faptele enumerate la
alin. (8), următoarele condiții trebuie întrunite:
1. în timpul supravegherii, trecerea frontierei va fi comunicată
imediat Parchetului de pe lângă Înalta Curte de Casație și
Justiție, în România, și Parchetului Suprem de Casație, în
Republica Bulgaria, precum și autorităților competente ale părții
solicitate, prevăzute la art. 23 alin. (2);
2. o cerere de asistență formulată în conformitate cu alin. (3)
și care expune motivele ce justifică trecerea frontierei fără
autorizație prealabilă va fi transmisă fără întârziere.
Supravegherea va înceta de îndată ce partea pe teritoriul
statului căreia are loc solicită acest lucru, în urma notificării
menționate la pct. 1 sau a solicitării menționate la pct. 2 ori dacă
autorizația nu a fost obținută în termen de 5 ore de la trecerea
frontierei.
(7) Supravegherea prevăzută la alin. (1) și (6) nu se poate
desfășura decât cu respectarea următoarelor condiții generale:
1. agenții care efectuează supravegherea trebuie să se
conformeze dispozițiilor prezentului articol și legislației părții pe
teritoriul statului căreia acționează; ei trebuie să se supună
instrucțiunilor primite din partea autorităților competente conform
locului supravegherii;
2. cu excepția situațiilor prezentate la alin. (6), în timpul
supravegherii agenții vor purta asupra lor un document care să
ateste autorizarea efectuării supravegherii transfrontaliere;
3. agenții care efectuează supravegherea trebuie să poată
dovedi în orice moment că acționează în calitate oficială;
autoritățile părților se vor informa reciproc despre tipul
documentelor relevante;
4. agenții care efectuează supravegherea pot să aibă asupra
lor armele de serviciu în timpul supravegherii, cu excepția
cazurilor în care autoritatea solicitată hotărăște explicit în sens
contrar în conformitate cu alin. (3); folosirea armelor este
permisă numai în cazurile de legitimă apărare;
5. intrarea în locuințe particulare și locuri care nu sunt
accesibile publicului va fi interzisă;
6. în cazul în care în vederea efectuării supravegherii
transfrontaliere sunt necesare mijloace tehnice, acestea pot fi
utilizate numai dacă acest lucru este permis de legislația
națională a părții solicitate; mijloacele tehnice care vor fi
întrebuințate trebuie menționate în solicitarea transmisă conform
alin. (3);
7. agenții care efectuează supravegherea nu pot nici aresta
și nici interoga persoana supravegheată;
8. toate operațiunile vor face obiectul unui raport prezentat
autorităților părții pe teritoriul statului căreia a avut loc
supravegherea; agenților care efectuează supravegherea li se
poate cere să se înfățișeze personal în vederea clarificării
circumstanțelor în care s-a desfășurat operațiunea;
9. autoritățile părții din care provin agenții care supervizează
supravegherea vor sprijini, dacă sunt solicitate de autoritățile
părții pe teritoriul statului căreia s-a desfășurat supravegherea,
ancheta ce urmează supravegherii la care au participat, inclusiv
procedurile judiciare.
(8) Supravegherea prevăzută la alin. (6) poate fi efectuată
numai pentru infracțiunile enumerate în art. 40 alin. (7) din
Convenția Schengen, pentru participarea la organizațiile
criminale menționate în Acțiunea comună 98/733/JHA din
21 decembrie 1998 privind incriminarea participării la
organizațiile criminale în statele membre ale Uniunii Europene
sau pentru infracțiunile de terorism prevăzute în Decizia-cadru
2002/475/JHA din 13 iunie 2002 privind combaterea
terorismului.

MONITORUL OFICIAL AL ROMÂNIEI, PARTEA I, Nr. 375/7.VI.2010
ARTICOLUL 8
Urmărirea transfrontalieră

(1) Agenții autorităților uneia dintre părți, care urmăresc în
țara lor o persoană care a comis sau a participat la comiterea
unei infracțiuni ce constituie baza emiterii mandatului european
de arestare, vor fi autorizați să continue urmărirea fără limită de
timp pe teritoriul statului celeilalte părți, fără o autorizare
prealabilă din partea acesteia din urmă, dacă, având în vedere
urgența specială a situației, nu este posibilă notificarea
autorităților competente ale celeilalte părți prin unul dintre
mijloacele prevăzute la alin. (2), înainte de intrarea pe teritoriul
statului acesteia, sau dacă aceste autorități nu pot prelua
acțiunea de urmărire în timp util. Același lucru este valabil dacă
persoana urmărită a evadat aflându-se în stare de arest
preventiv sau în executarea unei pedepse privative de libertate.
(2) Notificarea la care se face referire în alin. (1) va fi
transmisă securizat prin unul dintre următoarele mijloace:
1. telefon, radio și telex sau alte mijloace de comunicare
directe din zona de frontieră;
2. echipamentul radio al ofițerilor de legătură;
3. legături comune ale polițiilor și autorităților vamale care
lucrează în aceleași zone;
4. sisteme de comunicații standardizate și compatibile.
(3) Agenții care efectuează urmărirea vor contacta, imediat
ce trec frontiera, autoritățile competente ale părții pe teritoriul
statului căreia are loc urmărirea transfrontalieră. Urmărirea
încetează la cererea părții pe teritoriul statului căreia are loc
aceasta.
(4) La cererea agenților care efectuează urmărirea,
autoritățile locale competente vor reține persoana urmărită în
vederea stabilirii identității acesteia sau pentru a o lua în
custodie, în conformitate cu legislația națională a părții pe
teritoriul statului căreia se desfășoară urmărirea.
(5) Dacă nicio cerere de încetare a urmăririi nu a fost făcută
și dacă autoritățile competente locale nu pot interveni în timp
util, atunci agenții care efectuează urmărirea pot opri persoana
urmărită, până când agenții părții pe teritoriul statului căreia are
lor urmărirea pot stabili identitatea persoanei și o pot reține.
(6) O persoană care, ca urmare a acțiunilor prevăzute la
alin. (5), a fost reținută de către autoritățile competente poate fi
audiată, indiferent de naționalitatea acesteia. Legislația
națională relevantă a părții pe teritoriul statului căreia a fost
reținută persoana se va aplica mutatis mutandis. Dacă persoana
nu este cetățean al statului părții pe teritoriul căreia a fost
reținută, măsura reținerii nu va depăși 6 ore, fără a fi incluse
orele dintre 00,00 și 9,00 a.m., dacă autoritățile competente
locale nu au primit în prealabil o cerere pentru reținerea
provizorie a persoanei în vederea extrădării.
(7) Urmărirea transfrontalieră poate fi făcută cu îndeplinirea
următoarelor condiții generale:
1. agenții care efectuează urmărirea au obligația de a acționa
în conformitate cu dispozițiile prezentului articol, precum și cu
legislația statului părții pe al cărei teritoriu efectuează urmărirea;
ei trebuie să se conformeze instrucțiunilor primite de la
autoritățile competente ale părții pe teritoriul statului căreia are
loc urmărirea;
2. urmărirea este posibilă numai peste frontierele terestre;
3. intrarea în locuințe particulare sau în alte locuri
inaccesibile publicului este interzisă;
4. agenții care efectuează urmărirea trebuie să fie ușor de
identificat, fie prin purtarea uniformei, a unei banderole sau a
unor însemne distinctive de identificare, amplasate pe
autovehicul; folosirea unor haine civile, combinată cu utilizarea
unor vehicule nemarcate este interzisă; agenții care efectuează
urmărirea trebuie să fie capabili în orice moment să dovedească
faptul că acționează în calitate oficială;

5

5. agenții care efectuează urmărirea pot purta armele de
serviciu; folosirea acestora este permisă numai în caz de
legitimă apărare;
6. odată reținută, conform prevederilor alin. (5), în scopul de
a fi adusă în fața autorităților competente, persoana respectivă
poate fi percheziționată; cătușele pot fi utilizate pe timpul
transferului; obiectele aflate asupra persoanei urmărite pot fi
confiscate;
7. agenții care efectuează urmărirea pot apărea în fața
autorităților competente ale părții pe teritoriul statului căreia au
acționat și vor raporta despre faptele și circumstanțele cazului;
la cererea acestor autorități, vor rămâne la dispoziția acestora
până când circumstanțele în care aceștia au acționat au fost
clarificate; aceste condiții vor fi respectate chiar dacă urmărirea
nu s-a soldat cu reținerea persoanei urmărite;
8. autoritățile părții din care provin agenții care efectuează
urmărirea, la cererea autorității părții pe teritoriul statului căreia
s-a desfășurat urmărirea, pot asista la investigațiile ulterioare
operațiunii care a avut loc, inclusiv la procedurile judiciare.
PARTEA a IV-a
Forme speciale de cooperare polițienească
în scop preventiv
ARTICOLUL 9
Operațiuni comune pentru prevenirea amenințărilor
la adresa ordinii și siguranței publice

(1) Pentru intensificarea cooperării în vederea prevenirii
amenințărilor la adresa ordinii și siguranței publice, autoritățile
părților pot înființa patrule comune, control comun, grupe de
evaluare și supraveghere, pot desfășura operațiuni comune.
(2) Operațiunile comune prevăzute la alin. (1) se vor
desfășura cu respectarea legislației părții pe teritoriul statului
căreia au loc.
(3) Condițiile pentru desfășurarea operațiunilor comune
prevăzute în alin. (1) vor fi convenite de autoritățile părților.
ARTICOLUL 10
Schimb de informații pentru prevenirea amenințărilor
la adresa ordinii și siguranței publice

Autoritățile competente ale părților pot efectua, reciproc și
fără solicitare, în conformitate cu legislațiile naționale ale statelor
lor, schimb de date, inclusiv date cu caracter personal, în
măsura în care există indicii că acestea ar putea servi la
prevenirea unor amenințări la adresa ordinii sau siguranței
publice.
ARTICOLUL 11
Măsuri în cazul unui pericol iminent

(1) În cazuri urgente, agenții autorităților uneia dintre părți pot
trece frontiera comună, fără autorizarea prealabilă a celeilalte
părți, pentru ca în zona de frontieră pe teritoriul statului celeilalte
părți să întreprindă măsuri temporare imediate necesare salvării
integrității sau vieții unei persoane. Măsurile vor fi luate în
conformitate cu prevederile legislației naționale a părții pe
teritoriul statului căreia au fost întreprinse măsurile.
(2) Există caz urgent în sensul alin. (1) doar atunci când
așteptarea intervenției unui agent al celeilalte părți pe teritoriul
statului căreia a apărut cazul urgent poate să materializeze
amenințarea.
(3) Agenții care trec frontiera vor informa fără întârziere
autoritățile competente ale celeilalte părți. Autoritățile
competente ale părții pe teritoriul statului căreia a apărut
amenințarea va confirma primirea unei asemenea informări și
vor lua, fără întârziere, măsurile necesare pentru îndepărtarea
amenințării și preluarea conducerii operațiunii. Agenții care trec
frontiera pot desfășura activități pe teritoriul statului celeilalte

6

MONITORUL OFICIAL AL ROMÂNIEI, PARTEA I, Nr. 375/7.VI.2010

părți numai până când autoritățile competente ale părții pe
teritoriul statului căreia a apărut amenințarea sunt capabile să ia
măsurile necesare. Agenții care trec frontiera vor urma indicațiile
autorităților competente ale părții pe teritoriul statului căreia a
apărut amenințarea.
(4) Partea pe teritoriul statului căreia au fost luate măsurile
prevăzute la alin. (1) își va asuma responsabilitatea pentru
măsurile luate de către agenții care trec frontiera.
ARTICOLUL 12
Sprijinul în cazul evenimentelor de mare amploare,
dezastre și accidente grave

Autoritățile părților se vor sprijini reciproc, în conformitate cu
prevederile legislațiilor naționale ale statelor lor, cu privire la
manifestări publice și alte evenimente de mare amploare,
dezastre și accidente grave, astfel:
1. se informează reciproc, cât mai curând posibil, asupra
evenimentelor care pot afecta teritoriul statului celeilalte părți;
2. vor întreprinde și vor coordona măsurile necesare pe
teritoriul național în cazul unor evenimente care pot afecta
teritoriul statului celeilalte părți;
3. vor acorda asistență, la cererea părții pe teritoriul statului
căreia a apărut evenimentul, în măsura în care acest lucru este
posibil, prin trimiterea de specialiști și consilieri, precum și prin
punerea la dispoziție de echipamente.
ARTICOLUL 13
Înființarea unor puncte de control în caz de necesitate

(1) Un punct de control în caz de necesitate poate fi înființat
pe teritoriul statului celeilalte părți, dacă sunt îndeplinite
următoarele condiții:
1. nu există la dispoziție un spațiu adecvat pe teritoriul
statului celeilalte părți;
2. nu are ca scop controlul la frontieră;
3. este bazat pe informații polițienești generale și expertiză
cu privire la posibile amenințări la adresa securității publice și
au ca obiectiv combaterea criminalității transfrontaliere;
4. autoritatea competentă a celeilalte părți a autorizat acest
lucru.
(2) Punctul de control în caz de necesitate trebuie să fie cât
mai aproape de frontieră, în afara localităților, și nu poate să fie
situat la o distanță mai mare de 5 km de linia de frontieră
comună.
(3) Autorizarea prevăzută la alin. (1) poate fi însoțită de
condiții. Măsura va fi sistată la solicitarea autorității părții pe
teritoriul statului căreia se efectuează măsura.
(4) Controlul de frontieră se execută exclusiv în conformitate
legislația națională a statului părții care a dispus controlul,
conform art. 21 din Regulamentul (CE) nr. 562/2006 al
Parlamentului European și al Consiliului din 15 martie 2006 de
instituire a unui Cod comunitar privind regimul de trecere a
frontierelor de către persoane (Codul Frontierelor Schengen).
La punctele de control în caz de necesitate vor fi prezenți agenți
ai autorităților ambelor părți.
ARTICOLUL 14
Colaborarea în centrele comune de contact

(1) În scopul facilitării schimbului de informații, autoritățile
statelor părților pot folosi centrele comune de contact.
(2) În centrele comune de contact, agenții autorităților statelor
părților vor colabora în limitele competențelor proprii, pentru a
face schimb de informații, pentru a analiza și transmite mai
departe datele în chestiuni care vizează domeniul de
competență al autorităților din zonele de frontieră, precum și
pentru a sprijini coordonarea cooperării în conformitate cu
prezentul acord.

(3) Cooperarea include și pregătirea și conlucrarea în ceea
ce privește predarea-primirea cetățenilor statelor terțe, în baza
acordurilor în domeniu încheiate între părți.
(4) Personalul centrelor comune de contact nu vor participa
direct la activitățile operative. Agenții care lucrează în cadrul
centrelor comune de contact sunt subordonați administrativ și
profesional autorităților lor naționale.
(5) În centrele comune de contact, agenții pot exercita
activități neoperative, în special cele legate de relații cu publicul
și de formare și perfecționare a agenților autorităților părților.
(6) Detalii privind locul și condițiile înființării centrelor comune
de contact, modul de colaborare și suportarea uniformă a
costurilor aferente funcționării acestora vor fi reglementate în
înțelegeri distincte încheiate între părți.
(7) Autoritățile unei părți pot participa la centrele comune de
contact pe care cealaltă parte le întreține împreună cu un stat
vecin ambelor state, în măsura în care cealaltă parte și statul
vecin consimt asupra acestui lucru. Detaliile asupra cooperării și
suportării costurilor se reglementează între autoritățile părților.
PARTEA a V-a
Prevederi generale pentru cooperare
ARTICOLUL 15
Protecția datelor cu caracter personal

Schimbul reciproc de date personale între autoritățile
competente ale părților se va face în conformitate cu legislația
națională, respectându-se condițiile impuse de către autoritatea
competentă care le furnizează, și cu următoarele principii, care
se aplică în procesarea automată și neautomată a datelor:
1. datele furnizate nu vor fi folosite în alte scopuri față de cele
pentru care au fost inițial furnizate, fără acordul autorității
trimițătoare;
2. datele furnizate vor fi distruse/corectate în cazul în care:
— datele se dovedesc a fi incorecte; sau
— autoritatea competentă trimițătoare anunță că datele au
fost strânse ori furnizate prin încălcarea legii; sau
— datele nu mai sunt necesare pentru scopul în care au fost
furnizate, în afară de cazul în care există o autorizație specifică
ca datele furnizate să fie folosite și în alte scopuri;
3. la cererea autorității competente trimițătoare, autoritatea
competentă a părții primitoare poate furniza informații despre
folosirea lor;
4. autoritatea competentă trimițătoare se va asigura că datele
transmise sunt corecte și satisfăcătoare. În cazul în care,
ulterior, se stabilește că au fost transmise date incorecte sau
date care nu ar fi trebuit să fie trimise ori că datele transmise
legal în conformitate cu legislația statului autorității competente
transmițătoare sau primitoare ar trebui distruse ulterior,
autoritatea competentă trimițătoare ori primitoare trebuie să fie
imediat notificată pentru a le distruge sau pentru a face
corectările necesare conform pct. 2;
5. autoritatea competentă primitoare va avea datoria să
protejeze în mod eficient datele furnizate împotriva accesului
neautorizat, modificării sau circulației;
6. în caz de acces neautorizat sau diseminare a datelor
furnizate, autoritatea primitoare va informa imediat autoritatea
competentă trimițătoare în legătură cu împrejurările aferente
accesului neautorizat sau diseminării, precum și în legătură cu
măsurile luate pentru evitarea unor astfel de incidente pe viitor;
7. atât autoritatea competentă trimițătoare, cât și cea
primitoare sunt obligate să țină evidența trimiterii, primirii,
modificării sau distrugerii datelor;
8. atunci când sunt trimise, autoritatea competentă care
furnizează datele va specifica, în conformitate cu legislația
națională, termenul-limită pentru distrugerea datelor;

MONITORUL OFICIAL AL ROMÂNIEI, PARTEA I, Nr. 375/7.VI.2010
9. persoana despre care au fost sau vor fi trimise date poate
primi, în baza unei cereri scrise, informații despre datele
furnizate și scopul în care vor fi folosite, în conformitate cu
legislația națională a statelor părților. Dacă persoana la care se
referă datele înaintează o cerere pentru accesul, modificarea
sau distrugerea acelor date, autoritatea primitoare va lua o
decizie, ținând cont de declarația autorității competente
trimițătoare;
10. autoritatea competentă care a primit o cerere pentru o
informație de la un cetățean al statului celeilalte părți este
obligată să informeze imediat autoritatea competentă a celeilalte
părți înainte de a furniza o astfel de informație;
11. datele pot fi furnizate și unei terțe părți numai dacă există
consimțământul scris al autorității competente trimițătoare;
12. se poate înregistra un refuz pentru furnizarea de date
numai dacă există o amenințare pentru securitatea națională
sau pentru ordinea publică;
13. părțile se obligă să ia toate măsurile necesare, în
conformitate cu legislația lor națională, pentru a evita orice
pagube produse unei terțe părți, care rezultă din furnizarea,
primirea sau utilizarea datelor și pentru a elimina condițiile
esențiale care duc la posibile consecințe nefavorabile.
ARTICOLUL 16
Schimbul de informații clasificate

Schimbul de informații clasificate se va realiza cu
respectarea dispozițiilor Acordului dintre Guvernul României și
Guvernul Republicii Bulgaria privind protecția reciprocă a
informațiilor clasificate, semnat la București la 13 aprilie 2006.
ARTICOLUL 17
Statutul juridic al agenților

(1) Agenții autorităților uneia dintre părți, care se află pe
teritoriul statului celeilalte părți ca urmare a cooperării în baza
prezentului acord, nu au niciun fel de competențe de
reprezentanți ai autorității publice, în afara celor prevăzute în
prezentul acord. În timpul misiunilor, aceștia sunt obligați să
respecte legislația națională a părții pe teritoriul statului căreia
acționează.
(2) Agenții unei autorități ai uneia dintre părți, care se află pe
teritoriul statului celeilalte părți ca urmare a cooperării în baza
prezentului acord, pot purta uniforma de serviciu, precum și
arma de serviciu și alte echipamente din dotare. Armele de
serviciu și echipamentele din dotare pot fi folosite doar în caz
de legitimă apărare și doar dacă agenții statului părții pe teritoriul
căruia se desfășoară misiunea sau șeful misiunii nu dispun în
mod explicit utilizarea armei de serviciu ori a echipamentelor
auxiliare, în conformitate cu prevederile legislației naționale.
Autoritățile părților se vor informa reciproc asupra tipului și
numărului armelor de serviciu și echipamentelor auxiliare.
(3) În cazul în care agenții autorităților uneia dintre părți
utilizează, în cadrul măsurilor efectuate în baza prezentului
acord, pe teritoriul statului celeilalte părți autovehicule, aceștia
se vor supune acelorași prevederi legale privind circulația ca și
agenții celeilalte părți pe teritoriul statului căreia se desfășoară
misiunea. Acest lucru este valabil și cu privire la privilegiile în
circulația pe drumurile publice în timpul misiunii. Părțile se vor
informa reciproc cu privire la reglementările în vigoare în acest
domeniu.
ARTICOLUL 18
Prevederi privind răspunderea penală

Agenții care acționează în baza prezentului acord pe teritoriul
statului celeilalte părți au, cu privire la infracțiunile săvârșite de
către aceștia sau a celor săvârșite împotriva acestora, același
statut juridic ca și agenții autorităților celeilalte părți.

7

ARTICOLUL 19
Prevederi privind răspunderea materială

(1) În cazul în care agenții uneia dintre părți, care acționează
pe teritoriul statului celeilalte părți, au provocat prejudicii în timp
ce au desfășurat activități legate de implementarea prevederilor
art. 7 și 8 sau în cadrul unei echipe comune de investigații, în
conformitate cu prevederile Convenției cu privire la asistența
judiciară internațională în materie penală între statele membre
ale Uniunii Europene, adoptată la Bruxelles la 29 mai 2000,
autoritatea ai cărei agenți au cauzat prejudiciile este
responsabilă, în conformitate cu legislația părții pe teritoriul
statului căreia acționează.
(2) Partea pe teritoriul statului căreia au fost produse
prejudiciile va repara acele prejudicii, în condițiile aplicabile în
cazul prejudiciilor provocate de propriii lor agenți.
(3) Partea al cărei agent a provocat prejudicii unei persoane
pe teritoriul statului celeilalte părți va rambursa, în totalitate,
acesteia din urmă orice sumă pe care a plătit-o în numele lor.
(4) Fără a afecta exercitarea drepturilor sale în ceea ce
privește părțile terțe și cu excepția alin. (3), fiecare parte se va
abține în cazul prevăzut la alin. (1) de la solicitarea rambursării
prejudiciilor pe care le-a suportat de la altă parte.
ARTICOLUL 20
Trecerea frontierei

(1) Dacă acest lucru este necesar din considerente de trafic,
agenților autorităților unei părți le este permis să circule pe
teritoriul statului celeilalte părți în unul dintre scopurile prevăzute
de prezentul acord, pentru a ajunge pe cel mai scurt drum pe
teritoriul național. În măsura în care este necesar, se poate face
uz, în mod excepțional, de dispozițiile speciale privind circulația
pe drumurile publice în timpul misiunii. Autoritățile statului părții
pe teritoriul căreia s-a făcut uz de privilegiile de circulație vor fi
informate fără întârziere.
(2) Agenții autorităților unei părți au voie ca, pentru măsurile
pe care aceștia le execută conform normelor interne în trenurile
sau navele de pasageri pe timpul cât acestea se află pe
porțiunile de rute situate pe teritoriul național, să urce la bord
încă de pe teritoriul statului celeilalte părți sau să coboare acolo
după finalizarea misiunii.
ARTICOLUL 21
Asistența acordată în timpul misiunilor

(1) Fiecare parte este obligată să acorde agenților
autorităților celeilalte părți aceeași protecție și asistență pe
timpul executării serviciului de către aceștia, ca și propriilor
agenți.
(2) Agenții autorităților celeilalte părți se supun, din punctul de
vedere al dreptului funcționarului public, în special în materie
disciplinară și a răspunderii, legislației naționale a părții din care
provin.
ARTICOLUL 22
Refuzul asistenței

Dacă o autoritate a uneia dintre părți consideră că
soluționarea unei cereri ori executarea sau întârzierea luării unei
măsuri în baza prezentului acord influențează sau aduce
atingere propriilor drepturi suverane, pune în pericol siguranța
statului ori alte interese fundamentale sau încalcă ordinea
publică, aceasta poate refuza parțial ori total colaborarea, în
conformitate cu alte obligații internaționale de cooperare, sau o
poate condiționa.

8

MONITORUL OFICIAL AL ROMÂNIEI, PARTEA I, Nr. 375/7.VI.2010
PARTEA a VI-a
Dispoziții finale
ARTICOLUL 23
Prevederi privind implementarea acordului

(1) Autoritățile părților pot încheia, pe baza și în limitele
prezentului acord, protocoale sau alte documente care să aibă
ca scop implementarea prezentului acord.
(2) Autoritățile centrale vor transmite o listă cu autoritățile
competente la nivel central și local și competențele acestora în
implementarea prezentului acord, precum și datele lor de
contact. Lista va fi actualizată în cel mai scurt timp posibil în
cazul apariției unor modificări legate de denumirea autorităților
părților, competențele acestora sau datele de contact.
(3) Administrațiile vamale fac obiectul prezentului acord în
măsura în care acestea exercită și atribuții în legătură cu
încălcări ale interdicțiilor sau restricțiilor aplicate circulației
transfrontaliere a mărfurilor.
ARTICOLUL 24
Limbi

(1) Pentru aplicarea prezentului acord, autoritățile părților vor
folosi limba română, limba bulgară sau limba engleză.
(2) Cererile transmise în baza prezentului acord vor fi remise
în limba părții solicitate. În cazul în care nu este posibil ca
cererea să fie transmisă în limba părții solicitate, aceasta va fi
remisă în limba engleză.

ARTICOLUL 25
Verificarea implementării și modificarea acordului

(1) La cererea uneia dintre părți, un grup de lucru comun
compus din reprezentanți ai părților va verifica implementarea
prezentului acord și va elabora, dacă este necesar, propuneri
pentru modificarea sau completarea acestuia.
(2) Modificările și completările intră în vigoare potrivit
procedurii prevăzute în art. 27 alin. (1).
ARTICOLUL 26
Costuri

Autoritățile fiecărei părți vor suporta costurile care vor rezulta
din aplicarea prezentului acord, în măsura în care nu hotărăsc
altfel, în cazurile individuale.
ARTICOLUL 27
Intrarea în vigoare, denunțarea

(1) Prezentul acord se încheie pentru o perioadă
nedeterminată și intră în vigoare la data primirii ultimei notificări
prin care părțile se informează reciproc, prin canale diplomatice,
despre îndeplinirea procedurilor interne legale pentru intrarea
sa în vigoare.
(2) Prevederile art. 8 și 13 vor intra în vigoare de la data
eliminării controalelor la frontierele interne.
(3) Oricare dintre părți poate denunța prezentul acord în orice
moment, printr-o notificare scrisă transmisă prin canale
diplomatice. Denunțarea produce efecte după 6 luni de la data
transmiterii unei astfel de notificări celeilalte părți.

Semnat la Vidin la 19 mai 2009, în două exemplare originale, fiecare în limbile română, bulgară și engleză, toate textele
fiind egal autentice. În cazul unor diferențe de interpretare, textul în limba engleză va prevala.
Pentru Guvernul României,
Dan Nica,
viceprim-ministru, ministrul administrației și internelor

Pentru Guvernul Republicii Bulgaria,
Mihail Mikov,
ministrul afacerilor interne

ACORD
între Guvernul României și Guvernul Republicii Bulgaria privind înființarea și funcționarea
Centrului comun de contact de cooperare polițienească și vamală
Guvernul României și Guvernul Republicii Bulgaria, denumite în continuare părți contractante,
luând în considerare prevederile art. 7 alin. 2 din Acordul dintre Guvernul României și Guvernul Republicii Bulgaria privind
cooperarea între autoritățile de frontieră, semnat la Sofia la 22 decembrie 2004,
având în vedere Convenția privind asistența reciprocă și cooperarea între administrațiile vamale din 18 decembrie 1997,
întocmită în baza art. K.3 din Tratatul privind Uniunea Europeană (Convenția Napoli II),
luând în considerare prevederile Convenției semnate la Schengen la 19 iunie 1990 de punere în aplicare a Acordului
Schengen din 14 iunie 1985 între guvernele statelor Uniunii Economice Benelux, Republicii Federale Germania și Republicii
Franceze privind eliminarea treptată a controalelor la frontierele comune,
având în vedere importanța unei cooperări strânse între autoritățile competente ale părților contractante,
hotărâte să combată migrația ilegală și criminalitatea transfrontalieră și să stabilească siguranța și ordinea publică prin
prevenirea amenințărilor și, în principal, prin desfășurarea unei lupte eficiente împotriva criminalității, în special în domeniile
infracțiunilor legate de droguri, rețelelor infracționale privind migrația ilegală și traficului de vehicule furate,
dorind să îmbunătățească schimbul de informații între autoritățile lor competente,
au convenit următoarele:
ARTICOLUL 1

ARTICOLUL 2

Înființare

Definiții

(1) Părțile contractante înființează un centru comun de
contact (denumit în continuare CCC) pentru schimbul de
informații și cooperarea între autoritățile lor competente,
prevăzute la art. 3.
(2) CCC este localizat pe teritoriul României, la Giurgiu.
(3) CCC este continuator al activității Biroului comun de
contact româno-bulgar (Giurgiu—Ruse).

În scopul aplicării prevederilor prezentului acord, expresiile
de mai jos au următoarele înțelesuri:
— centrul comun de contact (CCC) — forma de cooperare
între autoritățile competente ale părților contractante;
— autorități competente — instituțiile împuternicite ale
părților contractante, prevăzute la art. 3;

MONITORUL OFICIAL AL ROMÂNIEI, PARTEA I, Nr. 375/7.VI.2010
— coordonator — reprezentantul desemnat din cadrul
autorităților competente ale părților contractante, care
organizează și coordonează activitatea personalului propriului
stat în CCC;
— personalul CCC — reprezentanții autorităților competente
ale părților contractante, care își desfășoară activitatea în cadrul
CCC.
ARTICOLUL 3
Autorități competente

Pentru partea română:
1. Ministerul Administrației și Internelor, prin:
— Inspectoratul General al Poliției de Frontieră;
— Inspectoratul General al Poliției Române;
2. Ministerul Finanțelor Publice, prin:
— Autoritatea Națională a Vămilor.
Pentru partea bulgară:
1. Ministerul de Interne, prin:
— Direcția Generală a Poliției de Frontieră;
— Direcția de migrație din cadrul Direcției Generale a Poliției
de Ordine Publică;
2. Ministerul de Finanțe, prin:
— Agenția Vamală.
ARTICOLUL 4
Sarcinile CCC

Sarcinile CCC sunt:
1. analiza și schimbul de date și informații în conformitate cu
un standard comun, care va fi stabilit prin regulamentul de
organizare și funcționare al CCC, prevăzut la art. 7 alin. (4);
2. transmiterea și coordonarea cererilor de asistență
referitoare la prevenirea și combaterea săvârșirii faptelor ilegale,
precum și ajutorul acordat pentru întocmirea unor asemenea
cereri. Cererile de asistență și răspunsul la acestea se vor face
în scris, cu respectarea condițiilor prevăzute la art. 13 și 14;
3. evaluarea comună a situației, pe baza informațiilor
obținute;
4. sprijinirea, prin schimb de date și informații, potrivit
prevederilor art. 5, a activităților desfășurate de către autoritățile
competente ale părților contractante.
ARTICOLUL 5
Schimbul de date și informații

Schimbul de date și informații prevăzut la art. 4 vizează, în
special, următoarele:
1. legislațiile statelor părților contractante;
2. circumstanțele care conduc la apariția de complicații la
trecerea frontierelor statelor părților contractante;
3. apariția situațiilor de urgență la frontierele statelor părților
contractante;
4. apariția situațiilor care pot influența realizarea controlului
la trecerea frontierei comune a statelor părților contractante;
5. persoane cărora li s-a refuzat intrarea pe teritoriul statelor
părților contractante;
6. încălcarea sau tentativele de încălcare a legislațiilor
naționale ale statelor părților contractante, în timpul trecerii
frontierelor statelor părților contractante;
7. combaterea criminalității transfrontaliere, în special a
traficului de ființe umane, migrației ilegale, contrabandei,
traficului ilegal de arme, materiale explozive, muniție, substanțe
radioactive, substanțe stupefiante, psihotrope și precursori,
precum și a operațiunilor intracomunitare ilegale cu mărfuri
accizate;
8. infracțiuni și contravenții în legătură cu autovehiculele;
9. modele de documente care sunt folosite pentru realizarea
de activități ilegale la frontierele statelor părților contractante;

9

10. bunuri care constituie valori istorice, culturale și
arheologice, precum și bunuri de patrimoniu național;
11. încălcări ale reglementărilor vamale comise de către
persoane fizice sau juridice;
12. readmisia persoanelor conform prevederilor Acordului
dintre Guvernul României și Guvernul Republicii Bulgaria privind
readmisia cetățenilor proprii și a străinilor, semnat la București
la 23 iunie 2000;
13. supravegherea traficului naval și monitorizarea navelor
suspecte pe fluviul Dunărea.
ARTICOLUL 6
Forme de comunicare

(1) Schimbul de date și informații între autoritățile
competente ale părților contractante se realizează în scris.
(2) O solicitare verbală va fi admisă în caz de urgență, cu
precizarea că solicitarea și răspunsul respectiv vor fi înregistrate
pe scurt într-un registru special și va fi confirmată în scris în
24 de ore de la primirea sa.
(3) Partea contractantă solicitantă trebuie să precizeze
scopurile la care ar folosi acea informație și dacă va fi folosită de
alte autorități competente.
(4) Toate cererile și răspunsurile trebuie să fie înregistrate în
mod corespunzător de către personalul CCC. Modul în care sunt
manipulate documentele în cadrul CCC trebuie să respecte
prevederile legislației naționale a statelor autorităților respective.
(5) Comunicarea se va desfășura în limba română, bulgară
sau engleză.
ARTICOLUL 7
Reguli generale de funcționare a CCC

(1) CCC nu are personalitate juridică.
(2) CCC funcționează permanent, 24 de ore din 24, 7 zile pe
săptămână.
(3) Managementul administrativ al CC este asigurat de
coordonatori, conform art. 10.
(4) Modalitățile practice de efectuare a serviciului vor fi
stabilite prin regulamentul de organizare și funcționare al CCC,
care va fi elaborat și aprobat de către autoritățile competente,
prevăzute la art. 3. Regulamentul de organizare și funcționare al
CCC se va aplica odată cu intrarea în vigoare a prezentului
acord.
ARTICOLUL 8
Echipamentul

(1) Partea română va pune la dispoziția celeilalte părți
contractante, cu titlu gratuit, spațiile necesare funcționării CCC,
echipamentele de birou, locuri de parcare, conform listei stabilite
prin regulamentul de organizare și funcționare al CCC.
(2) Echipamentele suplimentare, altele decât cele prevăzute
la alin. (1), vor fi asigurate de fiecare parte contractantă.
(3) Părțile contractante facilitează instalarea și exploatarea
rețelelor de telecomunicații și a materialelor informatice
necesare activității personalului CCC și conectarea acestora cu
instalațiile corespondente, precum și crearea unor rețele interne.
Comunicațiile fiecărei părți contractante sunt confidențiale și
inviolabile.
ARTICOLUL 9
Cheltuieli de exploatare

(1) Partea română acoperă cheltuielile legate de costurile
chiriei, ale utilităților, precum și costurile întreținerii birourilor și
ale sarcinilor locative.
(2) Fiecare parte contractantă acoperă individual costurile
legate de exploatarea și repararea dotărilor suplimentare,
prevăzute la art. 8 alin. (2).

10

MONITORUL OFICIAL AL ROMÂNIEI, PARTEA I, Nr. 375/7.VI.2010

(3) Alte cheltuieli decât cele prevăzute la alin. (1) și (2) sunt
acoperite de către fiecare parte contractantă, în funcție de
utilizare. Cheltuielile de reprezentare ale CCC, convenite de
către toți coordonatorii, sunt achitate în mod egal.
ARTICOLUL 10
Atribuțiile coordonatorilor

Coordonatorii au următoarele atribuții:
1. asigură funcționarea părții lor naționale din cadrul CCC și
iau măsurile necesare organizării și desfășurării activității
curente a acesteia. Hotărârile coordonatorilor sunt obligatorii
pentru personalul propriului stat;
2. organizează, de comun acord cu ceilalți coordonatori,
buna funcționare a CCC;
3. se informează reciproc despre componența personalului
propriului stat în CCC;
4. reprezintă CCC. De comun acord, poate fi desemnat doar
unul dintre coordonatori să asigure reprezentarea CCC, în ceea
ce privește activitățile din afara acestuia, cu aprobarea
autorităților naționale competente ale părților contractante.
ARTICOLUL 11
Personalul CCC

(1) Personalul CCC își îndeplinește atribuțiile în vederea
asigurării analizei și schimbului de date și informații în probleme
care decurg din aplicarea prevederilor prezentului acord și, de
asemenea, în scopul de a sprijini acțiunile coordonate în cazul
realizării acestora simultan de către mai multe autorități
competente ale părților contractante.
(2) Personalul CCC cooperează direct, fără a lua măsuri cu
caracter operativ.
(3) Numirea și numărul personalului CCC sunt aprobate de
șefii autorităților competente ale părților contractante.
(4) Personalul CCC își îndeplinește atribuțiile în limitele
competențelor și în conformitate cu legislația națională a statului
părții contractante pe care o reprezintă și respectă legislația
statului părții contractante pe teritoriul căruia este amplasat
CCC.
(5) Pe timpul serviciului, personalul CCC nu deține
armament, este obligat să poarte uniforma, însemne de
apartenență la autoritățile competente, precum și ecusoane de
identificare.
(6) Personalul CCC se deplasează la sediul CCC pe baza
legitimațiilor de serviciu și a unui document de călătorie valabil
pentru trecerea frontierei de stat. Mijloacele de transport de
serviciu care trec frontiera de stat comună sunt scutite de orice
taxe și impozite.
(7) În exercitarea atribuțiilor de serviciu personalul CCC se
consideră că își îndeplinește sarcinile de serviciu pe teritoriul
statului propriu.
ARTICOLUL 12
Însemnele comune

Emblema comună și alte însemne, care identifică CCC și
personalul acestuia, vor fi prevăzute în regulamentul de
organizare și funcționare al CCC, prevăzut la art. 7 alin. (4).
ARTICOLUL 13
Protecția datelor personale

Schimbul reciproc de date personale dintre autoritățile
competente ale părților contractante se va face în conformitate
cu legislația națională, respectându-se condițiile impuse de către
autoritatea competentă care le furnizează, și cu următoarele
principii, care se aplică în procesarea automată și neautomată
a datelor:

1. datele furnizate nu vor fi folosite în alte scopuri decât cele
pentru care au fost inițial furnizate, fără acordul autorității
competente trimițătoare;
2. datele furnizate vor fi distruse/corectate în cazul în care:
— datele se dovedesc a fi incorecte; sau
— autoritatea competentă trimițătoare anunță că datele au
fost strânse ori furnizate prin încălcarea legii; sau
— datele nu mai sunt necesare pentru scopul în care au fost
furnizate, în afară de cazul în care există o autorizație specifică
ca datele furnizate să fie folosite și în alte scopuri;
3. la cererea autorității competente trimițătoare, autoritatea
competentă a părții contractante primitoare poate furniza
informații despre folosirea lor;
4. autoritatea competentă trimițătoare se va asigura că datele
transmise sunt corecte și satisfăcătoare. În cazul în care,
ulterior, se stabilește că au fost transmise date incorecte sau
date care nu ar fi trebuit să fie trimise ori că datele transmise
legal în conformitate cu legislația statului autorității competente
transmițătoare sau primitoare ar trebui distruse ulterior,
autoritatea competentă primitoare ori trimițătoare trebuie să fie
imediat notificată pentru a le distruge sau pentru a face
corectările necesare conform pct. 2;
5. autoritatea competentă primitoare va avea datoria să
protejeze în mod eficient datele furnizate împotriva accesului
neautorizat, modificării sau circulației;
6. în caz de acces neautorizat sau diseminare a datelor
furnizate, autoritatea competentă a părții contractante primitoare
va informa imediat autoritatea competentă trimițătoare în
legătură cu împrejurările aferente accesului neautorizat sau
diseminării, precum și în legătură cu măsurile luate pentru
evitarea unor astfel de incidente pe viitor;
7. atât autoritatea competentă trimițătoare, cât și cea
primitoare sunt obligate să țină evidența trimiterii, primirii,
modificării sau distrugerii datelor;
8. atunci când sunt trimise, autoritatea competentă care
furnizează datele va specifica, în conformitate cu legislația
națională, termenul-limită pentru distrugerea datelor;
9. persoana despre care au fost sau vor fi trimise date poate
primi, în baza unei cereri scrise, informații despre datele
furnizate și scopul în care vor fi folosite, în conformitate cu
legislația națională a statelor părților contractante. Dacă
persoana la care se referă datele înaintează o cerere pentru
accesul, modificarea sau distrugerea acelor date, autoritatea
primitoare va lua o decizie, ținând cont de declarația autorității
competente trimițătoare;
10. autoritatea competentă care a primit o cerere pentru o
informație de la un cetățean al celeilalte părți contractante este
obligată să informeze imediat autoritatea competentă a celeilalte
părți contractante înainte de a furniza o astfel de informație;
11. datele pot fi furnizate și unei terțe părți numai dacă există
consimțământul scris de la autoritatea competentă trimițătoare;
12. se poate înregistra un refuz pentru furnizarea de date
dacă există o amenințare pentru securitatea națională sau
pentru ordinea publică;
13. părțile contractante se obligă să ia toate măsurile
necesare în conformitate cu legislația lor națională pentru a evita
pagubele produse unei terțe persoane care rezultă din
furnizarea, primirea sau utilizarea datelor și pentru a elimina
condițiile esențiale care duc la posibile consecințe nefavorabile.
ARTICOLUL 14
Schimbul de informații clasificate

Schimbul de informații clasificate se va realiza cu
respectarea dispozițiilor Acordului dintre Guvernul României și
Guvernul Republicii Bulgaria privind protecția reciprocă a
informațiilor clasificate, semnat la București la 13 aprilie 2006.

MONITORUL OFICIAL AL ROMÂNIEI, PARTEA I, Nr. 375/7.VI.2010
ARTICOLUL 15
Arhivarea documentelor

Documentele fiecărei părți contractante sunt arhivate
separat, în conformitate cu legislațiile naționale ale statelor lor.
Documentele și arhivele fiecărei părți contractante sunt
inviolabile.

11

securității naționale, altor interese publice importante sau în
cazul în care aceasta contravine prevederilor legislației sale
naționale. Cealaltă parte contractantă va fi informată în scris, în
timp util, despre motivele unui asemenea refuz.
ARTICOLUL 19
Dispoziții finale

ARTICOLUL 16
Soluționarea diferendelor

Orice diferend apărut pe timpul funcționării CCC se
soluționează de către coordonatori pe cale amiabilă. În caz
contrar, diferendele vor fi soluționate de către părțile
contractante pe calea negocierilor.
ARTICOLUL 17
Relația cu alte documente internaționale

Prezentul acord nu aduce atingere drepturilor și obligațiilor
părților contractante ce decurg din alte tratate internaționale la
care acestea sunt părți.
ARTICOLUL 18
Refuzul asistenței

Oricare dintre părțile contractante poate refuza asistența
temporar, total sau parțial, în cazul unor amenințări la adresa

(1) Prezentul acord intră în vigoare după 30 de zile de la data
primirii ultimei notificări prin care părțile contractante se
informează reciproc în legătură cu îndeplinirea procedurii legale
interne necesare pentru intrarea sa în vigoare.
(2) Prezentul acord se modifică și se completează prin
acordul scris al părților contractante. Modificările și completările
intră în vigoare potrivit alin. (1).
(3) Prezentul acord poate fi denunțat de oricare parte
contractantă. În caz de denunțare, acordul își încetează
valabilitatea la 6 luni de la data primirii unei astfel de notificări.
(4) Prezentul acord se încheie pentru o perioadă de 5 ani și
se prelungește automat pe perioade de câte 5 ani, dacă niciuna
dintre părțile contractante, cu 6 luni înainte de încetarea
termenului de valabilitate a acestuia, nu anunță despre intenția
sa de a-l denunța.

Semnat la Vidin la 19 mai 2009, în două exemplare, fiecare în limbile română, bulgară și engleză, toate textele fiind egal
autentice. În cazul diferențelor de interpretare, textul în limba engleză va prevala.
Pentru Guvernul României,
Dan Nica,
viceprim-ministru, ministrul administrației și internelor

Pentru Guvernul Republicii Bulgaria,
Mihail Mikov,
ministrul afacerilor interne

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Republicii Bulgaria
privind cooperarea polițienească transfrontalieră în materie
penală, semnat la Vidin la 19 mai 2009, și a Acordului
dintre Guvernul României și Guvernul Republicii Bulgaria
privind înființarea și funcționarea Centrului comun de contact
de cooperare polițienească și vamală, semnat la Vidin
la 19 mai 2009
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului dintre
Guvernul României și Guvernul Republicii Bulgaria privind cooperarea
polițienească transfrontalieră în materie penală, semnat la Vidin la 19 mai 2009,
și a Acordului dintre Guvernul României și Guvernul Republicii Bulgaria privind
înființarea și funcționarea Centrului comun de contact de cooperare polițienească
și vamală, semnat la Vidin la 19 mai 2009, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 iunie 2010.
Nr. 543.

12

MONITORUL OFICIAL AL ROMÂNIEI, PARTEA I, Nr. 375/7.VI.2010
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 351/2001 privind aprobarea Planului de amenajare
a teritoriului național — Secțiunea a IV-a — Rețeaua de localități
Parlamentul României adoptă prezenta lege.
Articol unic. — Legea nr. 351/2001 privind aprobarea
Planului de amenajare a teritoriului național — Secțiunea a IV-a —
Rețeaua de localități, publicată în Monitorul Oficial al României,
Partea I, nr. 408 din 24 iulie 2001, cu modificările și completările
ulterioare, se modifică și se completează după cum urmează:
1. La articolul 4, după alineatul (2) se introduce un nou
alineat, alineatul (21), cu următorul cuprins:
ă(21) Guvernul sprijină declararea de municipii noi, dacă
situația economică și socială a zonei va fi favorizată de acest
fapt, prin unificarea unuia sau mai multor municipii cu unul sau
mai multe orașe și/sau mai multe comune din imediata
vecinătate, în limitele aceluiași județ, pe baza hotărârilor
adoptate în acest sens de consiliile locale implicate, ca urmare
a acordului populației din unitățile administrativ-teritoriale
respective, exprimat prin referendumurile locale desfășurate în
condițiile legii.”
2. La articolul 4, alineatele (3) și (4) se modifică și vor
avea următorul cuprins:
ă(3) Pentru aplicarea dispozițiilor alin. (1), (2) și (21), Guvernul
asigură:
a) întocmirea, aprobarea și promovarea de către Ministerul
Administrației și Internelor a unor proiecte de lege pentru

declararea de orașe prin unificarea administrativă a două sau
mai multe comune sau, după caz, declararea de municipii, prin
înglobarea în cadrul unui oraș a mai multe comune sau prin
unificarea unuia sau mai multor municipii cu unul sau mai multe
orașe și/sau mai multe comune din imediata vecinătate, având
la bază scrisoarea comună de intenție a autorităților
administrației publice din unitățile administrativ-teritoriale
interesate și documentația corespunzătoare;
b) sume de la bugetul de stat, pentru cofinanțarea proiectelor
de investiții ale unităților administrativ-teritoriale nou-înființate,
care beneficiază de fonduri nerambursabile acordate de
Uniunea Europeană pentru dezvoltarea infrastructurii locale.
(4) Proiecte de lege având ca obiect declararea de orașe sau
municipii în condițiile alin. (1), (2) și (21) pot fi întocmite și
promovate și de alți inițiatori prevăzuți de Constituție, pe baza
hotărârilor adoptate în acest sens de consiliile locale implicate,
ca urmare a acordului populației din unitățile administrativteritoriale respective, exprimat prin referendumurile locale
desfășurate potrivit legii, fiind aplicabile și în aceste cazuri
prevederile alin. (3) lit. b).”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 3 iunie 2010.
Nr. 106.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 351/2001 privind aprobarea Planului de amenajare
a teritoriului național — Secțiunea a IV-a — Rețeaua de localități
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 351/2001 privind aprobarea Planului de amenajare a teritoriului național —
Secțiunea a IV-a — Rețeaua de localități și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 iunie 2010.
Nr. 548.

MONITORUL OFICIAL AL ROMÂNIEI, PARTEA I, Nr. 375/7.VI.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului
nr. 4/2010 privind reglementarea unor măsuri de
protecție socială pentru anul 2010
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 4 din
5 februarie 2010 privind reglementarea unor măsuri de protecție socială pentru
anul 2010, publicată în Monitorul Oficial al României, Partea I, nr. 93 din
10 februarie 2010.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 3 iunie 2010.
Nr. 107.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 4/2010 privind reglementarea
unor măsuri de protecție socială pe anul 2010
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 4/2010 privind reglementarea unor măsuri de protecție socială pe
anul 2010 și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU

București, 2 iunie 2010.
Nr. 549.

13

14

MONITORUL OFICIAL AL ROMÂNIEI, PARTEA I, Nr. 375/7.VI.2010
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind completarea art. 3 din Ordonanța Guvernului nr. 14/2007
pentru reglementarea modului și condițiilor de valorificare a bunurilor intrate, potrivit legii,
în proprietatea privată a statului
Parlamentul României adoptă prezenta lege.
Articol unic. — La articolul 3 din Ordonanța Guvernului
nr. 14/2007 pentru reglementarea modului și condițiilor de
valorificare a bunurilor intrate, potrivit legii, în proprietatea
privată a statului, republicată în Monitorul Oficial al României,
Partea I, nr. 195 din 27 martie 2009, după alineatul (2) se
introduce un nou alineat, alineatul (3), cu următorul cuprins:

ă(3) Bunurile mobile aflate la organele de valorificare sau la
deținător, pentru care s-a dispus restituirea prin hotărâre
judecătorească rămasă definitivă și irevocabilă sau prin
ordonanța procurorului, se consideră abandonate dacă
proprietarul sau persoana îndreptățită nu se prezintă pentru a
le ridica în termen de un an de la data pronunțării, pentru cei
prezenți, respectiv de la data comunicării, pentru cei absenți.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 3 iunie 2010.
Nr. 109.

PREȘEDINTELE ROMÂNIEI

DECRET
pentru promulgarea Legii privind completarea art. 3
din Ordonanța Guvernului nr. 14/2007 pentru reglementarea
modului și condițiilor de valorificare a bunurilor intrate,
potrivit legii, în proprietatea privată a statului
În temeiul prevederile art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind completarea art. 3 din Ordonanța
Guvernului nr. 14/2007 pentru reglementarea modului și condițiilor de valorificare
a bunurilor intrate, potrivit legii, în proprietatea privată a statului și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 2 iunie 2010.
Nr. 551.

MONITORUL OFICIAL AL ROMÂNIEI, PARTEA I, Nr. 375/7.VI.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind respingerea Ordonanței Guvernului nr. 8/2009
pentru completarea art. 21 din Ordonanța Guvernului nr. 119/1999
privind controlul intern și controlul financiar preventiv
Parlamentul României adoptă prezenta lege.
Articol unic. — Se respinge Ordonanța Guvernului nr. 8 din 10 iulie 2009
pentru completarea art. 21 din Ordonanța Guvernului nr. 119/1999 privind controlul
intern și controlul financiar preventiv, adoptată în temeiul art. 1 pct. I.15 din Legea
nr. 253/2009 privind abilitarea Guvernului de a emite ordonanțe și publicată în
Monitorul Oficial al României, Partea I, nr. 480 din 10 iulie 2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 3 iunie 2010.
Nr. 110.

PREȘEDINTELE ROMÂNIEI

DECRET
pentru promulgarea Legii privind respingerea Ordonanței
Guvernului nr. 8/2009 pentru completarea art. 21
din Ordonanța Guvernului nr. 119/1999
privind controlul intern și controlul financiar preventiv
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind respingerea Ordonanței
Guvernului nr. 8/2009 pentru completarea art. 21 din Ordonanța Guvernului
nr. 119/1999 privind controlul intern și controlul financiar preventiv și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 2 iunie 2010.
Nr. 552.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 375/7.VI.2010 conține 16 pagini.

Prețul: 3,20 lei

&JUYDGY|443617]
ISSN 1453—4495

