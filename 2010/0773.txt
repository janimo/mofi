PARTEA I

Anul 178 (XXII) — Nr. 773

Joi, 18 noiembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

LEGI ȘI DECRETE
210. — Lege privind unele măsuri prealabile lucrărilor de
construcție de rețele de transport și distribuție a
energiei electrice ........................................................
1.090. — Decret pentru promulgarea Legii privind unele
măsuri prealabile lucrărilor de construcție de rețele de
transport și distribuție a energiei electrice ..................

2–5

1.102. — Decret privind conferirea unor decorații ................

5–7

DECIZII ALE CURȚII CONSTITUȚIONALE
Decizia nr. 1.099 din 21 septembrie 2010 referitoare la
excepția de neconstituționalitate a prevederilor art. 2 și
3 din Ordonanța de urgență a Guvernului nr. 31/2009
privind unele măsuri în domeniul salarizării
personalului din sectorul bugetar și ale art. 2 din
Ordonanța de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie
2009 ..........................................................................
Decizia nr. 1.220 din 5 octombrie 2010 referitoare la excepția
de neconstituționalitate a prevederilor art. 222, 282 și
art. 298 alin. (2) ultima liniuță din Legea nr. 53/2003 —
Codul muncii, art. 73 din Legea nr. 168/1999 privind
soluționarea conflictelor de muncă și art. 28 alin. (2)
din Legea sindicatelor nr. 54/2003 ............................
Decizia nr. 1.224 din 5 octombrie 2010 referitoare la excepția
de neconstituționalitate a prevederilor art. 86 alin. (2)
și ale art. 94 alin. (1) lit. m) din Legea nr. 188/1999
privind Statutul funcționarilor publici ..........................
Decizia nr. 1.225 din 5 octombrie 2010 referitoare la excepția
de neconstituționalitate a prevederilor art. 4 din
Ordonanța de urgență a Guvernului nr. 223/2008
privind unele măsuri de reducere a unor cheltuieli
bugetare ....................................................................
HOTĂRÂRI ALE GUVERNULUI ROMÂNIEI
1.111. — Hotărâre pentru completarea anexei nr. 40 la
Hotărârea Guvernului nr. 971/2002 privind atestarea
domeniului public al județului Botoșani, precum și al
municipiilor, orașelor și comunelor din județul Botoșani

5

7–9

10–11

12–13

13–15

16

2

MONITORUL OFICIAL AL ROMÂNIEI, PARTEA I, Nr. 773/18.XI.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind unele măsuri prealabile lucrărilor de construcție de rețele de transport
și distribuție a energiei electrice
Parlamentul României adoptă prezenta lege.
Art. 1. — Prezenta lege stabilește cadrul juridic pentru luarea
unor măsuri de pregătire prealabilă a executării lucrărilor de
construcție de rețele de transport și distribuție a energiei
electrice.
Art. 2. — (1) Prin derogare de la prevederile Legii nr. 33/1994
privind exproprierea pentru cauză de utilitate publică, prin
prezenta lege se declară de utilitate publică toate lucrările de
construcție de rețele de transport și distribuție a energiei
electrice de interes național, județean și local, expropriator fiind
statul român prin operatorii de transport și distribuție a energiei
electrice.
(2) În înțelesul prezentei legi, prin lucrări de construcție de
rețele de transport și distribuție a energiei electrice de interes
local, județean sau național, denumite în continuare lucrări, se
înțelege lucrări de construire, dezvoltare, modernizare, extindere
ori deviere a rețelelor de transport și distribuție a energiei
electrice, stabilite ca atare de către autoritatea publică locală,
județeană sau centrală, după caz.
(3) Fac parte integrantă din categoria de lucrări de
construcție de rețele de transport și distribuție a energiei
electrice lucrările de construcție ori amplasare de clădiri,
instalații și alte amenajări necesare funcționării și/sau exploatării
tehnice a acestora.
(4) Terenurile necesare relocării utilităților în vederea
realizării lucrărilor de construcție de rețele de transport și
distribuție a energiei electrice, precum și cele necesare pentru
construirea, dezvoltarea, modernizarea, extinderea ori devierea
rețelelor de transport și distribuție a energiei electrice de interes
național, județean și local pot fi expropriate și se supun
prevederilor prezentei legi.
Art. 3. — (1) Documentația tehnico-economică aferentă
lucrărilor de construire, reabilitare, dezvoltare, modernizare,
extindere sau deviere a rețelelor de transport și distribuție a
energiei electrice de interes național, județean și local se
elaborează potrivit prevederilor Legii nr. 500/2002 privind
finanțele publice, cu modificările și completările ulterioare, ale
Legii administrației publice locale nr. 215/2001, republicată, cu
modificările și completările ulterioare, și ale celorlalte acte
normative aplicabile în materie de investiții publice, de către
operatorii de transport și cei de distribuție a energiei electrice
sau de către autoritățile administrației publice locale, după caz,
și va conține varianta finală a studiului de fezabilitate.
(2) Deținătorii cu orice titlu ai imobilelor afectate de
elaborarea studiului de fezabilitate pe culoarul de trecere a liniei
electrice sunt obligați, după o prealabilă înștiințare din partea
operatorilor de transport și/sau distribuție, să permită accesul
pentru efectuarea măsurătorilor topografice, a studiilor
geotehnice și a oricăror operațiuni necesare studiului de
fezabilitate.
(3) După avizarea de către Agenția Națională de Cadastru și
Publicitate Imobiliară, prin unitățile sale teritoriale, a fiecărei
documentații cadastral-juridice de expropriere, aceasta are
obligația de a transmite unităților administrativ-teritoriale lista
imobilelor situate pe culoarul de trecere a liniei electrice. După

transmiterea acestei liste se interzice emiterea oricărui aviz,
acord, permis sau autorizație cu privire la imobilele supuse
exproprierii.
(4) Documentațiile pentru eliberarea certificatelor de
urbanism necesare lucrărilor prevăzute la art. 2 se depun de
operatorii de transport și distribuție a energiei electrice.
(5) Certificatele de urbanism pentru lucrările ce fac obiectul
prezentei legi se eliberează și se comunică operatorilor de
transport și distribuție a energiei electrice în termen de 10 zile
calendaristice de la data depunerii documentației.
(6) Avizele, acordurile, permisele și autorizațiile solicitate prin
certificatele de urbanism, cu excepția acordului de mediu, se
eliberează și se comunică operatorilor de transport și distribuție
a energiei electrice în termen de 25 de zile calendaristice de la
data depunerii documentației pentru eliberarea lor.
(7) În conformitate cu prevederile Ordonanței de urgență a
Guvernului nr. 27/2003 privind procedura aprobării tacite,
aprobată cu modificări și completări prin Legea nr. 486/2003, cu
modificările și completările ulterioare, certificatele de urbanism,
avizele, acordurile, permisele și autorizațiile se consideră
acordate dacă acestea nu au fost transmise către operatorii de
transport și distribuție a energiei electrice în termenele
prevăzute la alin. (5) și (6).
(8) În cazul aprobării tacite a certificatelor de urbanism,
avizelor, acordurilor, permiselor și autorizațiilor, autoritățile
competente sunt obligate să emită documentul oficial în termen
de 5 zile lucrătoare de la data aprobării tacite.
(9) Pentru lucrările prevăzute la art. 2, autorizația de
construire se eliberează în termen de 15 zile calendaristice de
la data depunerii documentației complete.
(10) Lucrările de construcție de rețele de transport și
distribuție a energiei electrice se supun prevederilor Legii
nr. 50/1991 privind autorizarea executării lucrărilor de
construcții, republicată, cu modificările și completările ulterioare,
și ale Legii nr. 10/1995 privind calitatea în construcții, cu
modificările ulterioare.
(11) Certificatele de urbanism, avizele, acordurile, permisele
sau autorizațiile sunt valabile până la finalizarea executării
lucrărilor pentru care au fost eliberate, respectiv până la
eliberarea procesului-verbal de recepție finală a lucrărilor.
Art. 4. — (1) Pe baza documentației tehnico-economice
prevăzute la art. 3 alin. (1), Guvernul aprobă, prin hotărâre,
indicatorii tehnico-economici, amplasamentul lucrării, conform
variantei finale a studiului de fezabilitate, sursa de finanțare,
precum și declanșarea procedurii de expropriere a imobilelor
necesare, situate pe culoarul de trecere a liniei electrice, suma
globală a despăgubirilor estimată de către expropriator pe baza
unui raport de evaluare întocmit potrivit prevederilor alin. (7) și
termenul în care aceasta se virează într-un cont deschis pe
numele expropriatorului. Amplasamentul lucrării se aduce la
cunoștința publică prin afișarea la sediul consiliului local
respectiv, prin publicare pe pagina proprie de internet a
expropriatorului și va fi comunicat Agenției Naționale de
Cadastru și Publicitate Imobiliară în vederea notării intenției de

MONITORUL OFICIAL AL ROMÂNIEI, PARTEA I, Nr. 773/18.XI.2010
expropriere a imobilelor necesare, aflate pe culoarul de trecere
a liniei electrice. Amplasamentul se delimitează de celelalte
proprietăți prin bornarea tuturor punctelor topografice care îl
definesc. Autoritățile administrației publice locale vor include
coordonatele culoarului de trecere a liniei electrice în planurile
urbanistice generale ale localităților.
(2) După intrarea în vigoare a hotărârii Guvernului prevăzute
la alin. (1), expropriatorul întocmește documentațiile cadastraljuridice pentru fiecare imobil propus spre expropriere, având în
vedere și dispozițiile Legii cadastrului și publicității imobiliare
nr. 7/1996, republicată, cu modificările și completările ulterioare.
Documentațiile vor cuprinde și date privind încadrarea lucrării
în planurile de urbanism și amenajare a teritoriului, precum și
planuri cu amplasamentul lucrării care se avizează de Agenția
Națională de Cadastru și Publicitate Imobiliară, prin unitățile sale
teritoriale. Planul cu amplasamentul lucrării, pe fiecare unitate
administrativ-teritorială, care conține delimitarea imobilelor —
teren și/sau construcții — propuse pentru expropriere, cu
indicarea numelor și a prenumelor proprietarilor/deținătorilor,
precum și a ofertelor de despăgubire pe categorii de imobile,
stabilite pe baza unor rapoarte de evaluare întocmite de
evaluatori autorizați, se aduce la cunoștința publică prin afișarea
la sediul consiliului local respectiv, unde va rămâne afișat până
la finalizarea procedurii de expropriere, și prin publicare pe
pagina proprie de internet a expropriatorului.
(3) Sumele necesare pentru plata evaluatorilor autorizați și a
despăgubirilor stabilite conform prevederilor alin. (2) se pun la
dispoziția expropriatorului de către operatorii de transport și/sau
distribuție a energiei electrice, după caz, în termen de cel mult
30 de zile de la data intrării în vigoare a hotărârii Guvernului
prevăzute la alin. (1). Sumele respective sunt deductibile fiscal.
(4) Tabelele cu imobilele proprietate privată supuse
exproprierii, în condițiile prezentei legi, cuprinzând județul,
localitatea, indicatorul cadastral, suprafața, exprimată în m2,
precum și numele și prenumele proprietarului/deținătorului,
conform documentației cadastral-juridice, se vor afla la
expropriator și vor fi aduse la cunoștința publică prin afișare la
sediul consiliului local al fiecărei unități administrativ-teritoriale și
prin publicare pe pagina proprie de internet a expropriatorului, cu
10 zile înainte de data începerii activității comisiei prevăzute la
art. 6 alin. (1).
(5) Data începerii activității comisiei prevăzute la art. 6
alin. (1) și data la care vor fi afișate tabelele prevăzute la alin. (4)
se vor aduce la cunoștința persoanelor interesate prin
publicarea unui anunț într-un ziar local.
(6) În situația în care, ca urmare a definitivării proiectului
tehnic sau a detaliilor de execuție, amplasamentul lucrării se
modifică, expropriatorul va proceda la regularizarea datelor de
identificare a imobilelor supuse exproprierii și la actualizarea
tabelelor prevăzute la alin. (4), cu respectarea reglementărilor în
vigoare.
(7) Înainte de data începerii activității comisiei prevăzute la
art. 6 alin. (1), evaluatorii autorizați, specializați în evaluarea
proprietăților imobiliare, membri ai Asociației Naționale a
Evaluatorilor din România — ANEVAR, vor întocmi rapoarte de
evaluare a imobilelor supuse exproprierii, pentru fiecare unitate
administrativ-teritorială, pe fiecare categorie de folosință.
(8) Rapoartele de evaluare se întocmesc având în vedere
expertiza actualizată de Camera Notarilor Publici.
Art. 5. — (1) Plata despăgubirilor pentru imobilele expropriate
se face în baza cererilor adresate de către titularii drepturilor
reale, precum și de către orice persoană care justifică un interes
legitim.
(2) Cererea pentru plata despăgubirilor cuprinde numele și
prenumele titularilor drepturilor reale, adresa de domiciliu,
precum și actele doveditoare referitoare la existența drepturilor
reale asupra bunului imobil expropriat. Cererea, împreună cu

3

documentele doveditoare, originale și/sau copii legalizate, se
depune la sediul operatorilor de transport și/sau distribuție a
energiei electrice, în termen de 15 zile de la data aducerii la
cunoștința publică, prin afișare la sediul consiliului local pe raza
căruia se afla imobilul, a tabelelor prevăzute la art. 4 alin. (4).
(3) Dovada dreptului de proprietate și a celorlalte drepturi
reale asupra imobilelor expropriate se face prin orice mijloace de
probă admise de lege, inclusiv în zonele în care se aplică
Decretul-lege nr. 115/1938 pentru unificarea dispozițiilor
referitoare la cărțile funciare, cu modificările ulterioare, în funcție
de modalitatea de dobândire a drepturilor — convențională,
judiciară, legală sau succesorală, înțelegând prin dobândire și
constituirea sau reconstituirea dreptului de proprietate în temeiul
unor legi speciale.
(4) În cazul în care titularii drepturilor reale nu depun cererea
și/sau documentele doveditoare, potrivit prevederilor alin. (1) și
(2), expropriatorul va notifica acestora sumele propuse pentru
plata despăgubirilor și le va consemna într-un cont bancar
deschis pe numele expropriatului. Despăgubirile se acordă în
condițiile prezentei legi.
(5) În cazul în care despăgubirile referitoare la același imobil
sunt cerute în concurs sau în contradictoriu de mai multe
persoane aparent îndreptățite, despăgubirile se vor consemna
pe numele tuturor, urmând să fie împărțite potrivit legii civile.
Despăgubirea se acordă numai titularilor drepturilor dovedite
prin acte autentice și/sau hotărâri judecătorești definitive și
irevocabile. Eventualele litigii amână eliberarea despăgubirilor
consemnate, dar nu suspendă transferul dreptului de proprietate
către expropriator.
(6) În situația în care imobilele ce urmează a fi expropriate
fac obiectul unei succesiuni, iar succesorii nu sunt cunoscuți sau
nu pot prezenta certificat de moștenitor, dacă procedura
succesorală este deschisă, despăgubirea se va consemna pe
seama moștenitorilor aparenți. În ipoteza în care procedura
succesorală nu este deschisă, un reprezentant al
expropriatorului este îndreptățit să solicite deschiderea
succesiunii, iar suma reprezentând despăgubirile se
consemnează într-un cont distinct, pe seama moștenitorilor
aparenți. Despăgubirile se acordă numai succesorilor care își
vor dovedi calitatea cu certificatul de moștenitor sau cu
hotărârea judecătorească definitivă și irevocabilă.
(7) În cazul altor situații litigioase decât cele prevăzute la
alin. (5) și (6), sumele aferente exproprierii se consemnează pe
numele persoanelor aflate în litigiu, urmând a fi plătite în
condițiile prezentei legi.
(8) Prin derogare de la prevederile art. 21 alin. (5) din Legea
nr. 10/2001 privind regimul juridic al unor imobile preluate abuziv
în perioada 6 martie 1945—22 decembrie 1989, republicată, cu
modificările și completările ulterioare, imobilele pentru care s-au
formulat notificări de restituire vor fi expropriate în condițiile
prezentei legi.
(9) În cazul în care titularul sau unul dintre titularii dreptului
real, aflați în concurs, nu este de acord cu despăgubirea
stabilită, suma reprezentând despăgubirea se consemnează pe
numele titularului ori, după caz, al titularilor. Despăgubirea va fi
acordată pe baza cererii formulate în acest sens, însoțită de acte
autentice sau de hotărârea judecătorească definitivă și
irevocabilă de stabilire a cuantumului despăgubirii ori, după caz,
de declarația autentică de acceptare a cuantumului despăgubirii
prevăzute în hotărârea de stabilire a despăgubirii.
(10) Identificarea imobilelor supuse exproprierii, aflate în
litigiu, se va face numai în coordonate cadastrale, în
conformitate cu prevederile Legii nr. 7/1996, republicată, cu
modificările și completările ulterioare.
Art. 6. — (1) În termen de 5 zile de la data intrării în vigoare
a hotărârii Guvernului prevăzute la art. 4 alin. (1) expropriatorul
numește o comisie care verifică dreptul de proprietate ori alt

4

MONITORUL OFICIAL AL ROMÂNIEI, PARTEA I, Nr. 773/18.XI.2010

drept real în temeiul căruia cererea a fost formulată și constată
acceptarea sau, după caz, neacceptarea cuantumului
despăgubirii de către proprietar ori titularii altor drepturi reale
asupra imobilului supus exproprierii.
(2) La solicitarea comisiei prevăzute la alin. (1), solicitantul
are obligația să completeze documentația depusă privind
calitatea de titular al dreptului real pentru care solicită
despăgubirea, în termen de 15 zile. În caz contrar, comisia va
consemna despăgubirea pe numele solicitantului, însă plata
acesteia se va face numai la data la care solicitantul își va
dovedi dreptul în condițiile prezentei legi.
Art. 7. — Hotărârea de stabilire a cuantumului despăgubirilor,
emisă în condițiile prevăzute la art. 5 și 6, se comunică
solicitantului, precum și celorlalți titulari ori, după caz, titularilor
aparenți, se afișează în extras la sediul consiliului local în raza
căruia se afla situat imobilul expropriat și se publică în extras pe
pagina proprie de internet a expropriatorului.
Art. 8. — În termen de cel mult 90 de zile de la data emiterii
hotărârii de stabilire a cuantumului despăgubirilor, expropriatorul
efectuează, prin transfer bancar sau numerar, plata
despăgubirilor către titularii drepturilor reale asupra imobilelor
expropriate sau consemnarea acestora, în condițiile art. 5
alin. (4)—(7), (9) și ale art. 6 alin. (2).
Art. 9. — (1) Expropriatul nemulțumit de cuantumul
despăgubirii consemnate în condițiile art. 5 alin. (4)—(7), (9) și
ale art. 6 alin. (2) se poate adresa instanței judecătorești
competente în termen de 30 de zile de la data la care i-a fost
comunicată hotărârea de stabilire a cuantumului despăgubirii,
sub sancțiunea decăderii, fără a putea contesta transferul
dreptului de proprietate către expropriator asupra imobilului
supus exproprierii, iar exercitarea căilor de atac nu suspendă
efectele hotărârii de stabilire a cuantumului despăgubirii,
respectiv transferul dreptului de proprietate asupra imobilului.
(2) În cazul în care hotărârea nu a fost comunicată, orice
persoană care se consideră îndreptățită la despăgubire pentru
exproprierea imobilului se poate adresa instanței judecătorești
competente, în termen de 3 ani de la data afișării hotărârii de
stabilire a cuantumului despăgubirii, în condițiile art. 7, sub
sancțiunea decăderii.
(3) Acțiunea formulată în conformitate cu prevederile
prezentului articol se soluționează potrivit dispozițiilor Legii
nr. 33/1994, în ceea ce privește stabilirea despăgubirii. La
calcularea cuantumului despăgubirii, experții și instanța de
judecată se vor raporta la valoarea din momentul transferului
dreptului de proprietate.
(4) Atât procedura de expropriere, cât și lucrările de utilitate
publică care fac obiectul prezentei legi nu pot fi suspendate sau
sistate la cererea vreunei persoane care invocă existența unor
litigii privind posesia ori proprietatea imobilului expropriat.
Art. 10. — (1) Cererile adresate instanței judecătorești pentru
stabilirea, în contradictoriu cu statul român, a dreptului la
despăgubire pentru expropriere și a cuantumului acesteia sunt
scutite de taxa judiciară de timbru și sunt de competența
instanțelor de drept comun.
(2) Cheltuielile necesare pentru realizarea expertizelor de
evaluare a cuantumului despăgubirilor cuvenite ca urmare a
exproprierii în cadrul litigiilor prevăzute la alin. (1) sunt avansate
în conformitate cu procedura de drept comun.
(3) Pentru realizarea documentațiilor cadastral-juridice
prevăzute la art. 4 alin. (2), precum și a rapoartelor de evaluare
prevăzute la art. 4 alin. (7) se percep tarife diminuate cu 50%
față de cele practicate pentru documentații/rapoarte similare, de
interes comun.

Art. 11. — (1) Actele juridice care se încheie după data
comunicării hotărârii de stabilire a cuantumului despăgubirii sau
după data plății ori, după caz, a consemnării sumelor stabilite
ca despăgubiri, pentru constituirea sau transferul de drepturi
reale având ca obiect imobilele afectate de expropriere sunt
lovite de nulitate absolută, cu excepția celor care clarifică ulterior
exproprierii situația juridică a imobilelor, în cazurile prevăzute la
art. 5 alin. (4)—(7), (9) și art. 6 alin. (2).
(2) Începând cu data intrării în vigoare a hotărârii Guvernului
prevăzute la art. 4 alin. (1), actele juridice prin care se face
trecerea din extravilan în intravilan, precum și cele prin care se
face trecerea din domeniul public în domeniul privat al unităților
administrativ-teritoriale, referitoare la imobilele necesar a fi
expropriate, potrivit studiului de fezabilitate, sunt lovite de
nulitate absolută.
Art. 12. — (1) Scoaterea, definitivă ori temporară, a
terenurilor necesare pentru lucrările definite la art. 2 din circuitul
agricol și, respectiv, din fondul forestier național se exceptează
de la plata taxelor prevăzute la art. 92 alin. (4) din Legea fondului
funciar nr. 18/1991, republicată, cu modificările și completările
ulterioare, respectiv a taxelor și a celorlalte sume datorate
potrivit art. 33 alin. (2), art. 36 alin. (2), art. 37 alin. (1) lit. f),
art. 41 și 42 din Legea nr. 46/2008 — Codul silvic, cu modificările
și completările ulterioare.
(2) Exceptarea prevăzută la alin. (1) se aplică indiferent de
modul de trecere a terenurilor respective în domeniul public al
statului, potrivit legii.
Art. 13. — Transferul imobilelor din proprietatea privată în
proprietatea publică a statului și în administrarea
expropriatorului operează de drept la data plății despăgubirilor
pentru expropriere sau, după caz, la data consemnării acestora,
în condițiile prezentei legi.
Art. 14. — Secretarii unităților administrativ-teritoriale în care
sunt situate imobilele ce urmează a fi supuse exproprierii,
precum și notarii publici sunt obligați să comunice, în termen de
5 zile de la cererea expropriatorului, informațiile cu privire la
deschiderea procedurilor succesorale.
Art. 15. — Serviciile privind înregistrarea, avizarea și
recepționarea documentațiilor cadastral-juridice sunt scutite de
la plata taxelor, iar taxele aferente procedurii de intabulare
pentru terenurile necesare realizării lucrărilor de construire de
rețele de transport și distribuție a energiei electrice definite la
art. 2, precum și orice alte taxe datorate bugetului de stat sau
bugetelor locale sunt scutite de la plată.
Art. 16. — Orice avize, acorduri, permise sau autorizații
emise unor terțe persoane pentru imobilele supuse exproprierii
de la data avizării de către Agenția Națională de Cadastru și
Publicitate Imobiliară, prin unitățile sale teritoriale, a
documentațiilor cadastral-juridice sunt lovite de nulitate
absolută.
Art. 17. — În termen de 30 de zile de la intrarea în vigoare a
prezentei legi, Guvernul, la propunerea Ministerului Justiției și a
Ministerului Economiei, Comerțului și Mediului de Afaceri, va
elabora și va aproba prin hotărâre normele metodologice de
punere în aplicare a prezentei legi.
Art. 18. — Pentru lucrările aflate în procedură de expropriere
la data intrării în vigoare a prezentei legi, Guvernul va emite câte
o hotărâre pentru fiecare lucrare în parte, prin care va aproba
declanșarea procedurii de expropriere pentru toate imobilele
rămase de expropriat, precum și suma globală estimată a
despăgubirilor.

MONITORUL OFICIAL AL ROMÂNIEI, PARTEA I, Nr. 773/18.XI.2010
Art. 19. — Orice documentație tehnică sau de evaluare
realizată anterior intrării în vigoare a prezentei legi se consideră
valabilă.

5

Art. 20. — Dispozițiile prezentei legi se completează în mod
corespunzător cu prevederile Legii nr. 33/1994, precum și cu
cele ale Codului civil și ale Codului de procedură civilă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 11 noiembrie 2010.
Nr. 210.

PREȘEDINTELE ROMÂNIEI

DECRET
pentru promulgarea Legii privind unele măsuri prealabile
lucrărilor de construcție de rețele de transport și distribuție
a energiei electrice
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind unele măsuri prealabile lucrărilor
de construcție de rețele de transport și distribuție a energiei electrice și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 noiembrie 2010.
Nr. 1.090.

PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale art. 6, 7 și 8
și ale art. 11 din Legea nr. 29/2000 privind sistemul național de decorații al României, cu modificările și completările ulterioare,
având în vedere propunerea ministrului apărării naționale,
cu prilejul Zilei Statului Major General, în semn de apreciere a serviciilor deosebite aduse Armatei României, pentru
rezultatele remarcabile obținute în procesul de instruire a categoriilor de forțe, precum și pentru înaltul profesionalism dovedit în
executarea misiunilor încredințate,
Președintele României d e c r e t e a z ă:
Art. 1. — Se conferă Ordinul Național Steaua României
în grad de Cavaler, cu însemn pentru militari, domnului
general-locotenent doctor Frunzeti Gheorghe Teodor.

Art. 2. — Se conferă Ordinul Național Pentru Merit în grad
de Ofițer, cu însemn pentru militari:
— domnului general-maior Tabarcia Nicolae Niculae;
— domnului general de brigadă Mureșan Vasile Ioan.

6

MONITORUL OFICIAL AL ROMÂNIEI, PARTEA I, Nr. 773/18.XI.2010

Art. 3. — Se conferă Ordinul Național Pentru Merit în grad
de Cavaler, cu însemn pentru militari:
— domnului colonel Bălălău Ion Adrian;
— domnului comandor Mălăelea Matei Ion.
Art. 4. — Se conferă Ordinul Virtutea Militară în grad de Mare
Ofițer, cu însemn pentru militari, domnului colonel Moraru
Pompiliu Vasile.
Art. 5. — Se conferă Ordinul Virtutea Militară în grad de
Ofițer, cu însemn pentru militari:
— domnului general-maior doctor Bălăceanu Iosif Virgil;
— domnului general-maior doctor Chiriță Octavian Mihai;
— domnului general-maior Petre Constantin Valentin;
— domnului colonel Bucur Marin Marian;
— domnului colonel Ciorășteanu Petrache Stănel;
— domnului colonel Obrinteschi Dumitru Florin-Vică;
— domnului colonel Șuta Mircea Mircea-Dan;
— domnului locotenent-colonel Suciu Nicolae Mircea.
Art. 6. — Se conferă Ordinul Virtutea Militară în grad de
Cavaler, cu însemn pentru militari:
— domnului general de brigadă Tomescu Aurică
Tomiță-Cătălin;
— domnului comandor Avrămescu Constantin Costel;
— domnului colonel doctor Barbu Alecu Cristian;
— domnului colonel Chirca Dorin Dorin;
— domnului colonel Condruz Staicu Stan;
— domnului colonel Lupu Ilie Ilie;
— domnului colonel Măncuță Constantin Dorinel;
— domnului colonel Oprea Vladimir Gabriel;
— domnului colonel Panica Emil Gheorghe;
— domnului colonel Tonea Nicolae Adrian;
— domnului locotenent-colonel Ștefan Ionel Sorin.
Art. 7. — Se conferă Ordinul Virtutea Militară în grad de
Cavaler, cu însemn pentru civili:
— doamnei Goția Dorin Cristina-Gabriela;
— doamnei Tamaș Ioan Romanița.
Art. 8. — Se conferă Ordinul Virtutea Aeronautică în grad de
Cavaler, cu însemn pentru militari:
— domnului general de flotilă aeriană Râpan Năstase
Florian;
— domnului comandor Petruș Dumitru Marian.
Art. 9. — Se conferă Ordinul Virtutea Aeronautică în grad de
Cavaler, cu însemn pentru civili, domnului Radu Virgil
Florin-Dan.
Art. 10. — Se conferă Ordinul Virtutea Maritimă în grad de
Ofițer, cu însemn pentru militari:
— domnului contraamiral de flotilă Dumistrăcel Costache
Cătălin-Silviu;
— domnului comandor Ciorobea Petre Constantin;
— domnului comandor Learschi Anatolie Sorin.
Art. 11. — Se conferă Ordinul Virtutea Maritimă în grad de
Ofițer, cu însemn pentru civili, doamnei Preda Mihai
Luiza-Mihaela.
Art. 12. — Se conferă Ordinul Virtutea Maritimă în grad de
Cavaler, cu însemn pentru militari, domnului comandor Gîdiuță
Gheorghe Victor.
Art. 13. — Se conferă Ordinul Virtutea Maritimă în grad de
Cavaler, cu însemn pentru civili:
— doamnei Moraru Constantin Angelica;
— doamnei Vasile Ion Magdalena.

Art. 14. — Se conferă Ordinul Meritul Sanitar în grad de
Cavaler, cu însemn pentru civili:
— doamnei doctor Dulgheru Mihai Mihaela-Elena;
— domnului doctor Grădinar Costică Constantin;
— domnului doctor Matei Evdochian-Ioan Adrian-Ion.
Art. 15. — Se conferă Crucea Națională Serviciul Credincios
clasa a III-a, cu însemn pentru militari:
— doamnei plutonier-adjutant Harabagiu Gheorghe
Dorina-Marilena;
— domnului plutonier-adjutant Pipoș Georgică Titi.
Art. 16. — Se conferă Medalia Națională Pentru Merit clasa
a III-a, cu însemn pentru civili:
— domnului Băruță Ștefan Gheorghe;
— domnului Ciurdea Vasile Emil-Adrian.
Art. 17. — Se conferă Medalia Virtutea Militară clasa a II-a,
cu însemn pentru militari, domnului plutonier-adjutant Filipoiu
Nicolae Ștefan.
Art. 18. — Se conferă Medalia Virtutea Militară clasa a III-a,
cu însemn pentru militari:
— domnului maistru militar principal Manea Manole
Viorel-Cristian;
— domnului plutonier-adjutant principal Rogoz Costică Marian;
— domnului maistru militar clasa I Șerban Gheorghe Cristian;
— domnului plutonier-adjutant Brașoveanu Constantin
Karol-Constantin;
— domnului plutonier-adjutant Dragomir Neculai Ovidiu;
— domnului plutonier-adjutant Peptine Costache Gabriel;
— doamnei plutonier-major Perț Gheorghe Nicoleta;
— domnului maistru militar clasa a II-a Mihăilescu Valeriu
Gabriel;
— domnului maistru militar clasa a II-a Olteanu Ioan
Liviu-Șerban;
— domnului sergent-major Cărbunaru Ion Mihai-Cătălin.
Art. 19. — Se conferă Medalia Virtutea Militară clasa a III-a,
cu însemn pentru civili:
— domnului Andreescu Emil Emil;
— domnului Bercea Niculae Ioan;
— doamnei Hera Constantin Victoria;
— domnului Orbeci Ion Aurel-Viorel;
— doamnei Safta Vladislav Simina;
— domnului Segărceanu-Pascu Paul Dumitru;
— domnului Uzea Ion Ștefan.
Art. 20. — Se conferă Medalia Virtutea Aeronautică clasa I,
cu însemn pentru militari, domnului maistru militar clasa a II-a
Rînzescu Ștefan Irinel-Dorin.
Art. 21. — Se conferă Medalia Virtutea Aeronautică clasa
a II-a, cu însemn pentru militari, domnului maistru militar clasa
a II-a Dominte Grigore Costel-Dan.
Art. 22. — Se conferă Medalia Virtutea Aeronautică clasa
a III-a, cu însemn pentru militari, domnului plutonier-adjutant
principal Marcu Hariton Mircea.
Art. 23. — Se conferă Medalia Virtutea Aeronautică clasa
a III-a, cu însemn pentru civili:
— doamnei Cărășan Gheorghe Maria-Ana;
— doamnei Grăjdan Vasile Daniela-Marcela;
— doamnei Șerban Marin Nicoleta.

7

MONITORUL OFICIAL AL ROMÂNIEI, PARTEA I, Nr. 773/18.XI.2010
Art. 24. — Se conferă Medalia Virtutea Maritimă clasa I, cu
însemn pentru militari, domnului plutonier-adjutant principal
Frăsineanu Gheorghe Tinel.
Art. 25. — Se conferă Medalia Virtutea Maritimă clasa a II-a,
cu însemn pentru militari:
— domnului plutonier-adjutant Roșculeț Vasile Nicu;
— domnului maistru militar clasa I Tănasă Ștefan Laurențiu;
— domnului maistru militar clasa a II-a Anghel Ștefan Petre.

Art. 26. — Se conferă Medalia Virtutea Maritimă clasa a III-a,
cu însemn pentru militari:
— domnului maistru militar principal Popa Neculai Nicolae;
— domnului maistru militar clasa I Enula Dumitru Constantin.
Art. 27. — Se conferă Medalia Virtutea Maritimă clasa a III-a,
cu însemn pentru civili:
— domnului Burcea Teodor Cristian;
— doamnei Cucoranu Florin Adeliny-Ingrid;
— domnului Ungureanu Panait Gheorghe;
— doamnei Simion Marin Cerasela.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 15 noiembrie 2010.
Nr. 1.102.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.099
din 21 septembrie 2010

referitoare la excepția de neconstituționalitate a prevederilor art. 2 și 3 din Ordonanța de urgență
a Guvernului nr. 31/2009 privind unele măsuri în domeniul salarizării personalului din sectorul
bugetar și ale art. 2 din Ordonanța de urgență a Guvernului nr. 41/2009 privind unele măsuri
în domeniul salarizării personalului din sectorul bugetar pentru perioada mai—decembrie 2009
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru

perioada mai—decembrie 2009, excepție ridicată de Sindicatul
Liber al Învățământului din județul Covasna în Dosarul
nr. 1.987/119/2009 al Tribunalului Covasna.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în dosarele
nr. 670D/2010—674D/2010, nr. 850D/2010—855D/2010,
nr. 864D/2010, nr. 868D/2010—874D/2010, nr. 913D/2010,
nr. 922D/2010—924D/2010, nr. 933D/2010—nr. 936D/2010,
nr. 1.044D/2010, nr. 1.045D/2010, nr. 1.218D/2010,
nr. 1.222D/2010, nr. 1.223D/2010, nr. 1.229D/2010 și
nr. 1.351D/2010, având același obiect al excepției de
neconstituționalitate, excepție ridicată de Sindicatul
Învățământului Preuniversitar Satu Mare, Sindicatul Liber al
Învățământului din județul Covasna, Sindicatul ăPaul Popescu
Neveanu” Timișoara, Sindicatul Învățământului Preuniversitar
Buzău și Sindicatul Independent al Învățământului Preuniversitar
din județul Timiș în dosarele nr. 4.563/83/2009, 2.057/119/2009,
2.058/119/2009, 2.059/119/2009, 5.256/30/2009, 2.547/83/2009,

8

MONITORUL OFICIAL AL ROMÂNIEI, PARTEA I, Nr. 773/18.XI.2010

2.555/83/2009, 2.697/83/2009, 2.549/83/2009, 1.988/119/2009,
2.129/119/2009, 2.126/119/2009, 2.128/119/2009, 2.130/119/2009,
2.197/114/2009, 2.548/83/2009, 2.686/83/2009, 2.207/119/2009,
2.202/119/2009, 2.200/119/2009, 2.199/119/2009, 2.209/119/2009,
2.204/119/2009, 2.208/119/2009, 76/119/2010, 2.132/119/2009,
79/119/2010, 2.127/119/2009, 77/119/2010, 78/119/2010,
6.015/30/2009, 5.652/30/2009, 5.382/30/2009 și 2.550/30/2009
ale Tribunalului Satu Mare — Secția civilă, Tribunalului Covasna,
Tribunalului Timiș — Secția civilă, Curții de Apel Oradea — Secția
civilă mixtă și Tribunalului Buzău — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere identitatea de obiect a excepțiilor
de neconstituționalitate, pune în discuție, din oficiu, problema
conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 670D/2010—674D/2010,
nr. 850D/2010—855D/2010, nr. 864D/2010, nr. 868D/2010—
874D/2010, nr. 913D/2010, nr. 922D/2010—924D/2010,
nr. 933D/2010—nr. 936D/2010, nr. 1.044D/2010, nr. 1.045D/2010,
nr. 1.218D/2010, nr. 1.222D/2010, nr. 1.223D/2010,
nr. 1.229D/2010 și nr. 1.351D/2010 la Dosarul nr. 669D/2010,
care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate
ca urmare a abrogării prevederilor de lege criticate prin Legeacadru nr. 330/2009.
C U R T E A,

având în vedere actele și lucrările dosarelor, constată
următoarele:
Prin încheierile din 17 decembrie 2009 și din 7, 11, 14, 20, 27
și 28 ianuarie 2010, din 4, 8, 19 și 22 februarie 2010 și, respectiv,
12 și 17 martie 2010, pronunțate în dosarele nr. 4.563/83/2009,
2.057/119/2009,
2.058/119/2009,
2.059/119/2009,
5.256/30/2009, 2.547/83/2009, 2.555/83/2009, 2.697/83/2009,
2.549/83/2009, 1.987/119/2009, 1.988/119/2009, 2.129/119/2009,
2.126/119/2009, 2.128/119/2009, 2.130/119/2009, 2.197/114/2009,
2.548/83/2009, 2.686/83/2009, 2.207/119/2009, 2.202/119/2009,
2.200/119/2009, 2.199/119/2009, 2.209/119/2009, 2.204/119/2009,
2.208/119/2009, 76/119/2010, 2.132/119/2009, 79/119/2010,
2.127/119/2009, 77/119/2010, 78/119/2010, 6.015/30/2009,
5.652/30/2009, 5.382/30/2009 și 2.550/30/2009, Tribunalul
Satu Mare — Secția civilă, Tribunalul Covasna, Tribunalul
Timiș — Secția civilă, Curtea de Apel Oradea — Secția civilă
mixtă și Tribunalul Buzău — Secția civilă au sesizat Curtea
Constituțională cu excepția de neconstituționalitate a
prevederilor art. 2 și 3 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar și ale art. 2 din
Ordonanța de urgență a Guvernului nr. 41/2009 privind

unele măsuri în domeniul salarizării personalului din
sectorul bugetar pentru perioada mai—decembrie 2009.
Excepția a fost ridicată de Sindicatul Învățământului
Preuniversitar Satu Mare, Sindicatul Liber al Învățământului din
județul Covasna, Sindicatul ăPaul Popescu Neveanu” Timișoara,
Sindicatul Învățământului Preuniversitar Buzău și Sindicatul
Independent al Învățământului Preuniversitar din județul Timiș.
În motivarea excepției de neconstituționalitate autorii
acesteia susțin, în esență, că prin adoptarea acestor ordonanțe
de urgență Guvernul refuză să aplice o lege adoptată de
Parlament, ceea ce încalcă prevederile constituționale ale art. 1
alin. (4) și (5), precum și pe cele ale art. 61 alin. (1). De
asemenea, se arată că Guvernul a adoptat ordonanța de
urgență cu încălcarea exigențelor stabilite de art. 115 alin. (4) și
(6) din Constituție, întrucât nu a indicat situația extraordinară
care a stat la baza emiterii acesteia, nu a motivat corespunzător
urgența acestei reglementări și a afectat drepturile
constituționale ale personalului didactic, și anume dreptul la un
nivel de trai decent și protecția socială a muncii. Totodată,
consideră a fi încălcate și prevederile art. 102 alin. (1) și (2),
precum și ale art. 141 din Constituție, întrucât Guvernul nu a
consultat Consiliul Economic și Social atunci când a adoptat
aceste ordonanțe de urgență.
În final, arată că prin Ordonanța de urgență a Guvernului
nr. 31/2009 și Ordonanța de urgență a Guvernului nr. 41/2009
se modifică din nou Legea nr. 221/2008, făcând imposibilă
acordarea creșterilor salariale prevăzute de acest act normativ
adoptat de Parlament, ceea ce reprezintă o încălcare a rolului și
funcțiilor Guvernului și o dovadă în plus a imixtiunii Executivului
în activitatea Legislativului.
Instanțele de judecată consideră excepția neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, și ale art. 2 din
Ordonanța de urgență a Guvernului nr. 41/2009 privind unele

MONITORUL OFICIAL AL ROMÂNIEI, PARTEA I, Nr. 773/18.XI.2010
măsuri în domeniul salarizării personalului din sectorul bugetar
pentru perioada mai—decembrie 2009, publicată în Monitorul
Oficial al României, Partea I, nr. 286 din 30 aprilie 2009.
Dispozițiile constituționale considerate a fi încălcate sunt cele
ale art. 1 alin. (4) și (5) referitoare la principiul separației și
echilibrul puterilor în stat, precum și la obligativitatea respectării
Constituției, a supremației sale și a legilor, art. 20 referitoare la
tratatele internaționale privind drepturile omului, art. 41 privind
munca și protecția socială a muncii, art. 61 privind rolul și
structura Parlamentului, art. 102 privind rolul și structura
Guvernului, art. 111 privind informarea Parlamentului, art. 115
alin. (4) și (6) privind condițiile de adoptare a ordonanțelor de
urgență, precum și ale art. 141 privind Consiliul Economic și
Social.
Examinând excepția de neconstituționalitate, Curtea
constată că prevederile art. 2 din Ordonanța de urgență a
Guvernului nr. 31/2009 și ale art. 2 din Ordonanța de urgență a
Guvernului nr. 41/2009 completau, respectiv modificau
dispoziții ale Ordonanței Guvernului nr. 15/2008 privind
creșterile salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008. Acest din urmă
act normativ a fost abrogat prin dispozițiile art. 48 alin. (1)
pct. 16 din partea a lll-a cap. VI din Legea-cadru nr. 330/2009
privind salarizarea unitară a personalului plătit din fonduri

9

publice, publicată în Monitorul Oficial al României, Partea I,
nr. 762 din 9 noiembrie 2009. Actul normativ abrogator se referă,
printre altele, și la salarizarea personalului didactic, dar, având
în vedere că susținerile autorilor excepției privesc modificarea
neconstituțională prin intermediul unor ordonanțe de urgență a
unor domenii ce au fost inițial prevăzute prin lege, Curtea
constată că obiectul criticii nu se mai conservă.
De aceea, având în vedere prevederile art. 29 alin. (1) și (6)
din Legea nr. 47/1992, excepția de neconstituționalitate a
prevederilor art. 2 din Ordonanța de urgență a Guvernului
nr. 31/2009 și ale art. 2 din Ordonanța de urgență a Guvernului
nr. 41/2009 este inadmisibilă.
În baza aceluiași temei legal, excepția de neconstituționalitate este inadmisibilă și în ceea ce privește dispozițiile
art. 3 din Ordonanța de urgență a Guvernului nr. 31/2009, care
a fost abrogat prin dispozițiile art. 3 din Ordonanța de urgență a
Guvernului nr. 41/2009 privind unele măsuri în domeniul
salarizării personalului din sectorul bugetar pentru perioada
mai—decembrie 2009, publicată în Monitorul Oficial al
României, Partea I, nr. 286 din 30 aprilie 2009.
De altfel, în sensul celor arătate, pentru critici de
neconstituționalitate similare, Curtea s-a pronunțat prin Decizia
nr. 650 din 11 mai 2010, publicată în Monitorul Oficial al
României, Partea I, nr. 434 din 29 iunie 2010.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de urgență a
Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—decembrie 2009, excepție ridicată de Sindicatul Învățământului Preuniversitar Satu Mare, Sindicatul Liber al Învățământului din
județul Covasna, Sindicatul ăPaul Popescu Neveanu” Timișoara, Sindicatul Învățământului Preuniversitar Buzău și Sindicatul
Independent al Învățământului Preuniversitar din județul Timiș în dosarele nr. 4.563/83/2009, 2.057/119/2009, 2.058/119/2009,
2.059/119/2009, 5.256/30/2009, 2.547/83/2009, 2.555/83/2009, 2.697/83/2009, 2.549/83/2009, 1.987/119/2009, 1.988/119/2009,
2.129/119/2009, 2.126/119/2009, 2.128/119/2009, 2.130/119/2009, 2.197/114/2009, 2.548/83/2009, 2.686/83/2009,
2.207/119/2009, 2.202/119/2009, 2.200/119/2009, 2.199/119/2009, 2.209/119/2009, 2.204/119/2009, 2.208/119/2009, 76/119/2010,
2.132/119/2009, 79/119/2010, 2.127/119/2009, 77/119/2010, 78/119/2010, 6.015/30/2009, 5.652/30/2009, 5.382/30/2009 și
2.550/30/2009 ale Tribunalului Satu Mare — Secția civilă, Tribunalului Covasna, Tribunalului Timiș — Secția civilă, Curții de Apel
Oradea — Secția civilă mixtă și Tribunalului Buzău — Secția civilă.
Definitivă și general obligatorie.
Pronunțată în ședința publică din data de 21 septembrie 2010.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

10

MONITORUL OFICIAL AL ROMÂNIEI, PARTEA I, Nr. 773/18.XI.2010
CURTEA CONSTITUȚIONALĂ

D E C I Z I A Nr. 1.220
din 5 octombrie 2010

referitoare la excepția de neconstituționalitate a prevederilor art. 222, 282 și art. 298 alin. (2)
ultima liniuță din Legea nr. 53/2003 — Codul muncii, art. 73 din Legea nr. 168/1999
privind soluționarea conflictelor de muncă și art. 28 alin. (2) din Legea sindicatelor nr. 54/2003
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 222, 282 și art. 298 alin. (2) ultima liniuță
din Legea nr. 53/2003 — Codul muncii, art. 73 din Legea
nr. 168/1999 privind soluționarea conflictelor de muncă și art. 28
alin. (2) din Legea sindicatelor nr. 54/2003, excepție ridicată de
Societatea Comercială ăPetrom” — S.A. din București în Dosarul
nr. 1.525/90/2009 al Tribunalului Vâlcea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în Dosarul
nr. 637D/2010, având ca obiect excepția de neconstituționalitate
a prevederilor art. 222, 282 și art. 298 alin. (2) ultima liniuță din
Legea nr. 53/2003 — Codul muncii, art. 73 din Legea
nr. 168/1999 privind soluționarea conflictelor de muncă și art. 28
alin. (2) din Legea sindicatelor nr. 54/2003. Excepția a fost ridicată
de Societatea Comercială ăPetrom” — S.A. din București în
Dosarul nr. 1.522/90/2009 al Tribunalului Vâlcea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 636D/2010 și 637D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 637D/2010 la Dosarul
nr. 636D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.
C U R T E A,

având în vedere actele și lucrările dosarelor, constată
următoarele:
Prin încheierile din 9 februarie 2010, pronunțate în dosarele
nr. 1.525/90/2009 și 1.522/90/2009, Tribunalul Vâlcea —
Secția civilă a sesizat Curtea Constituțională cu excepția de
neconstituționalitate a dispozițiilor art. 222, 282 și art. 298
alin. (2) ultima liniuță din Legea nr. 53/2003 —Codul muncii,
art. 73 din Legea nr. 168/1999 privind soluționarea
conflictelor de muncă și art. 28 alin. (2) din Legea
sindicatelor nr. 54/2003, excepție ridicată de Societatea
Comercială ăPetrom” — S.A. din București în cauze având ca
obiect pretenții bănești.

În motivarea excepției de neconstituționalitate autorul
arată că soluția actuală consacrată de legiuitorul român este
într-o vădită contradicție cu litera și spiritul Constituției prin
aceea că încalcă egalitatea în fața legii a unității și a salariaților,
care presupune egalitatea de arme juridice utilizate în conflictele
de muncă, încalcă dreptul de apărare al unității al cărui exercițiu
nu poate fi restrâns. În situația de față, legiuitorul încalcă Legea
fundamentală când impune ca, în cazul conflictelor numite ăde
interese”, partenerii de dialog social să fie exclusiv sindicatele,
iar în cazul conflictelor numite ăde muncă” acești parteneri să
nu mai aibă niciun rol, fiind imposibil pentru unitate să îi atragă
în cadrul procesual al acțiunilor declanșate de salariați. Așadar,
clasificarea pe care o face legiuitorul nu trebuie să dea naștere
în practica rezolvării conflictelor de muncă la inegalități ori
inechități, între unitate și salariați. Față de această evidență,
autorul excepției critică dispozițiile legale pentru că impun o
diferențiere abruptă, arbitrară de regim juridic, între conflictele de
interese și cele de drepturi. Rolul sindicatelor în rezolvarea
conflictelor de drepturi reliefează incoerența legislativă.
Inadaptarea la realitatea socială este dublată de incoerența
legislativă a consacrării unor soluții diferite pentru ăsubipoteza
conflictelor de drepturi”. Prin urmare, dispozițiile legale criticate
încalcă, în opinia autorului, principiul efectivității juridice,
menținerea lor în legislația actuală reprezintă o incoerență
legislativă în privința calității procesuale a sindicatelor la
rezolvarea conflictelor de drepturi și, în același timp, vatămă, în
esență, dreptul la apărare și la un proces echitabil.
În ceea ce privește pretinsa neconstituționalitate a
dispozițiilor art. 298 alin. (2) ultima liniuță din Legea nr. 53/2003 —
Codul muncii, autorul apreciază că textul de lege criticat, prin
formularea sa imprecisă, poate ridica dificultăți de interpretare și
aplicare a legii. În acest sens, face referire la normele
procedurale aplicabile în spețele acestuia, care au ca obiect
conflicte de muncă, arătând că art. 298 alin. (2) ultima liniuță din
Codul muncii nu este în măsură să clarifice care dintre acestea
urmează să se aplice. Astfel, se arată că prevederile art. 72 din
Legea nr. 168/1999 privind soluționarea conflictelor de muncă
sunt diferite de cele ale art. 284 din Codul muncii, care
reglementează aceeași materie, respectiv instanța competentă
să soluționeze aceste conflicte. Cu toate că, din perspectiva
principiilor de aplicare a legii în timp, în speță, ar trebui să fie
incidente reglementările mai noi, respectiv cele ale Codului
muncii, caracterul special pe care îl are Legea nr. 168/1999 față
de dreptul comun în materie, reglementat de Codul muncii,
poate conduce la o concluzie contrară, potrivit căreia incidente
ar fi dispozițiile legii speciale. Toate aceste argumente duc la
concluzia că prevederile art. 298 alin. (2) ultima liniuță din Codul
muncii încalcă principiul efectivității juridice, consacrat de Curtea
Europeană a Drepturilor Omului. În plus față de acestea, autorul
excepției consideră că, prin dispozițiile art. 62 alin. (1) și art. 63
alin. (3) din Legea nr. 24/2000 privind normele de tehnică
legislativă pentru elaborarea actelor normative, legiuitorul a
impus cu caracter imperativ abrogarea expresă directă,
excluzând, prin urmare, abrogarea implicită. Acest mod de
abordare a fost determinat atât pentru a asigura coerența
sistemului legislativ, cât și pentru a asigura eficacitatea
principiului separației puterilor în stat, întrucât nu permite
judecătorului să legifereze expres unde legiuitorul a tăcut,
respectiv să constate abrogarea, deși legiuitorul nu a făcut-o.

MONITORUL OFICIAL AL ROMÂNIEI, PARTEA I, Nr. 773/18.XI.2010
Tribunalul Vâlcea — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 222, 282 și 298 alin. (2) ultima liniuță din Legea
nr. 53/2003 — Codul muncii, publicată în Monitorul Oficial al
României, Partea I, nr. 72 din 5 februarie 2003, cu modificările
și completările ulterioare, art. 73 din Legea nr. 168/1999 privind
soluționarea conflictelor de muncă, publicată în Monitorul Oficial
al României, Partea I, nr. 582 din 29 noiembrie 1999, cu
modificările și completările ulterioare, și ale art. 28 alin. (2) din
Legea sindicatelor nr. 54/2003, publicată în Monitorul Oficial al
României, Partea I, nr. 73 din 5 februarie 2003, dispoziții care au
următorul conținut:
Art. 222, 282 și art. 298 alin. (2) ultima liniuță din Codul muncii:
— Art. 222: ăLa cererea membrilor lor, sindicatele pot să îi
reprezinte pe aceștia în cadrul conflictelor de drepturi.”;
— Art. 282: ăPot fi părți în conflictele de muncă:
a) salariații, precum și orice altă persoană titulară a unui
drept sau a unei obligații în temeiul prezentului cod, al altor legi
sau al contractelor colective de muncă;
b) angajatorii — persoane fizice și/sau persoane juridice —,
agenții de muncă temporară, utilizatorii, precum și orice altă
persoană care beneficiază de o muncă desfășurată în condițiile
prezentului cod;
c) sindicatele și patronatele;
d) alte persoane juridice sau fizice care au această vocație
în temeiul legilor speciale sau al Codului de procedură civilă.”;
— Art. 298 alin. (2) ultima liniuță: ăPe data intrării în vigoare
a prezentului cod se abrogă: [... ] orice alte dispoziții contrare.”

11

— Art. 73 din Legea nr. 168/1999: ăCererile pot fi formulate
de cei ale căror drepturi au fost încălcate, după cum urmează:
a) măsurile unilaterale de executare, modificare, suspendare
sau încetare a contractului de muncă, inclusiv deciziile de
imputare sau angajamentele de plată a unor sume de bani, pot
fi contestate în termen de 30 de zile de la data la care cel
interesat a luat cunoștință de măsura dispusă;
b) constatarea nulității unui contract individual sau colectiv
de muncă poate fi cerută de părți pe întreaga perioadă în care
contractul respectiv este în ființă;
c) constatarea încetării unui contract colectiv de muncă poate
fi cerută până la încheierea unui nou contract colectiv de muncă;
d) plata despăgubirilor pentru pagubele cauzate și restituirea
unor sume care au format obiectul unor plăți nedatorate pot fi
cerute de salariați în termen de 3 ani de la data producerii
pagubei.”;
— Art. 28 alin. (2) din Legea nr. 54/2003: ăÎn exercitarea
atribuțiilor prevăzute la alin. (1) organizațiile sindicale au dreptul
de a întreprinde orice acțiune prevăzută de lege, inclusiv de a
formula acțiune în justiție în numele membrilor lor, fără a avea
nevoie de un mandat expres din partea celor în cauză. Acțiunea
nu va putea fi introdusă sau continuată de organizația sindicală
dacă cel în cauză se opune sau renunță la judecată.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (3), (4) și (5) privind statul român, art. 9 referitor
la sindicatele, patronatele și asociațiile profesionale, art. 16 alin. (1)
și (2) privind egalitatea în drepturi, art. 20 referitoare la tratatele
internaționale privind drepturile omului, art. 24 alin. (1) privind
dreptul la apărare, art. 40 alin. (1) referitor la dreptul de asociere,
art. 41 alin. (5) privind munca și protecția socială a muncii,
art. 53 alin. (1) și (2) referitor la restrângerea exercițiului unor
drepturi sau al unor libertăți, art. 73 alin. (3) lit. p) privind
reglementarea, prin lege organică, a raporturilor de muncă,
sindicatelor, patronatelor și protecției sociale și art. 79 alin. (1)
privind rolul Consiliului Legislativ. De asemenea, autorul
excepției invocă și încălcarea dispozițiilor art. 6 paragrafele 1 și
3 lit. b) din Convenția pentru apărarea drepturilor omului și a
libertăților fundamentale privind dreptul la un proces echitabil.
Curtea constată că, prin mai multe decizii, spre exemplu, prin
Decizia nr. 1.017 din 7 iulie 2009, publicată în Monitorul Oficial
al României, Partea I, nr. 567 din 14 august 2009, și prin Decizia
nr. 705 din 25 mai 2010, publicată în Monitorul Oficial al
României, Partea I, nr. 430 din 28 iunie 2010, aceasta a respins
ca inadmisibile critici identice de neconstituționalitate. Pentru
aceleași considerente, soluția deciziilor menționate își păstrează
valabilitatea și în cauza de față, iar excepția de
neconstituționalitate ridicată va fi respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 222, 282 și art. 298 alin. (2) ultima liniuță
din Legea nr. 53/2003 — Codul muncii, art. 73 din Legea nr. 168/1999 privind soluționarea conflictelor de muncă și art. 28 alin. (2)
din Legea sindicatelor nr. 54/2003, excepție ridicată de Societatea Comercială ăPetrom” — S.A. din București în dosarele
nr. 1.525/90/2009 și nr. 1.522/90/2009 ale Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

12

MONITORUL OFICIAL AL ROMÂNIEI, PARTEA I, Nr. 773/18.XI.2010
CURTEA CONSTITUȚIONALĂ

D E C I Z I A Nr. 1.224
din 5 octombrie 2010

referitoare la excepția de neconstituționalitate a prevederilor art. 86 alin. (2) și ale art. 94 alin. (1)
lit. m) din Legea nr. 188/1999 privind Statutul funcționarilor publici
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 86 alin. (2) și ale art. 94 alin. (1) lit. m) din
Legea nr. 188/1999 privind Statutul funcționarilor publici,
excepție ridicată de Tania Olteanu în Dosarul nr. 3.513/90/2009
al Tribunalului Vâlcea — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, apreciind că
nu se impune reconsiderarea jurisprudenței pe care Curtea
Constituțională a dezvoltat-o deja în această materie.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2010, pronunțată în Dosarul
nr. 3.513/90/2009, Tribunalul Vâlcea — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 86 alin. (2) și ale art. 94 alin. (1) lit. m) din
Legea nr. 188/1999 privind Statutul funcționarilor publici.
Excepția a fost ridicată de Tania Olteanu într-o cauză având ca
obiect o acțiune în anulare a unui act administrativ.
În motivarea excepției de neconstituționalitate autoarea
acesteia arată că dispozițiile de lege criticate creează
discriminarea persoanei suspendate din funcția publică față de
ceilalți funcționari publici și o afectează sub aspectul dreptului la
măsuri de protecție socială și de asistență medicală gratuită.
Astfel, pe perioada suspendării din funcție, aceasta nu
realizează venituri, nici măcar la nivelul salariului minim pe țară,
garantat de Constituție, ceea ce contravine și prevederilor
ăRecomandărilor nr. 89/13.09.1989 și nr. 16/2003 ale Consiliului
de Miniștri al Consiliului Europei”, precum și ăRegulamentului
nr. 26/2004” al Comisiei Europene, acest din urmă act european
impunând, la art. 24 paragraful 2, și limitarea în timp a perioadei
de suspendare.
Tribunalul Vâlcea — Secția comercială și de contencios
administrativ consideră că excepția de neconstituționalitate
este neîntemeiată, observând că dispozițiile din Legea
fundamentală invocate de autoarea excepției nu se referă în
niciun fel la suspendarea raportului de serviciu al funcționarului
public în condițiile prevăzute de textele de lege criticate.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 86 alin. (2) și ale art. 94 alin. (1) lit. m) din Legea
nr. 188/1999 privind Statutul funcționarilor publici, republicată în
Monitorul Oficial al României, Partea I, nr. 365 din 29 mai 2007,
care au următorul cuprins:
— Art. 86 alin. (2): ă(2) În cazul în care funcționarul public
este trimis în judecată pentru săvârșirea unei infracțiuni de
natura celor prevăzute la art. 54 lit. h), persoana care are
competență legală de numire în funcția publică va dispune
suspendarea funcționarului public din funcția publică pe care o
deține.”;
— Art. 94 alin. (1) lit. m): ă(1) Raportul de serviciu se
suspendă de drept atunci când funcționarul public se află în una
dintre următoarele situații: (...)
m) în cazul în care s-a dispus trimiterea în judecată pentru
săvârșirea unei infracțiuni de natura celor prevăzute la art. 54
lit. h).”
Dispozițiile art. 54 lit. h), la care textele de lege criticate fac
referire, prevăd că poate ocupa o funcție publică persoana care
îndeplinește și condiția de a nu fi fost condamnată pentru
săvârșirea unei infracțiuni contra umanității, contra statului sau
contra autorității, de serviciu sau în legătură cu serviciul, care
împiedică înfăptuirea justiției, de fals ori a unor fapte de corupție
sau a unei infracțiuni săvârșite cu intenție, care ar face-o
incompatibilă cu exercitarea funcției publice, cu excepția situației
în care a intervenit reabilitarea.
În opinia autorului excepției, textele de lege criticate
contravin dispozițiilor constituționale ale art. 16 — Egalitatea în
drepturi, ale art. 23 alin. (11) privind prezumția de nevinovăție,
ale art. 34 — Dreptul la ocrotirea sănătății și ale art. 41 alin. (2)
privind dreptul salariaților la măsuri de protecție socială. De
asemenea, este invocat și art. 6 paragraful 2 din Convenția
pentru apărarea drepturilor omului și a libertăților fundamentale,
referitoare la prezumția de nevinovăție.
Examinând excepția de neconstituționalitate, Curtea observă
că s-a mai pronunțat asupra constituționalității dispozițiilor de
lege ce fac obiectul prezentei excepții. Astfel, prin Decizia
nr. 539 din 27 aprilie 2010, publicată în Monitorul Oficial al
României, Partea I, nr. 361 din 2 iunie 2010, a statuat, în acord
cu jurisprudența sa anterioară, că măsura suspendării din

MONITORUL OFICIAL AL ROMÂNIEI, PARTEA I, Nr. 773/18.XI.2010
funcție se aplică tuturor funcționarilor publici aflați în situația
prevăzută în ipoteza normei legale, astfel că nu poate fi reținută
critica de neconstituționalitate privind încălcarea art. 16 alin. (1)
din Constituție referitor la egalitatea cetățenilor în fața legii și a
autorităților publice, fără privilegii și fără discriminări.
Cu privire la critica referitoare la prevederile art. 41 din
Constituție, Curtea a reținut că și aceasta este neîntemeiată,
întrucât, pe de-o parte, măsura suspendării este temporară, iar
pe de altă parte, este justificată de trimiterea în judecată a
funcționarului public pentru infracțiuni de o gravitate deosebită.
De asemenea, Curtea a reținut că sancțiunea administrativă
a suspendării funcționarului public din funcția publică pe care
acesta o deține, în cazul în care s-a dispus trimiterea în judecată
a acestuia, are ca finalitate protejarea autorității sau a instituției
publice față de pericolul continuării activității ilicite și al extinderii
consecințelor periculoase ale faptei penale săvârșite de către
funcționarul public. Or, ținând cont de natura administrativă a
acestei măsuri, nu se pune problema nerespectării prezumției
de nevinovăție, care va trebui, însă, respectată, pe tot parcursul

13

desfășurării întregului proces penal pornit împotriva respectivului
funcționar public, până la rămânerea definitivă a hotărârii de
condamnare.
Totodată, Curtea a observat că, în conformitate cu art. 86
alin. (3) din Legea nr. 188/1999, dacă instanța judecătorească
dispune achitarea sau încetarea procesului penal, suspendarea
din funcția publică încetează, iar funcționarul public respectiv își
va relua activitatea în funcția publică deținută anterior și îi vor fi
achitate drepturile salariale aferente perioadei de suspendare.
În ceea ce privește dispozițiile art. 34 din Legea
fundamentală referitoare la dreptul la ocrotirea sănătății, instanța
de contencios constituțional a constatat că acestea nu au
incidență în cauză.
Întrucât nu au intervenit elemente noi, de natură să
determine schimbarea acestei jurisprudențe a Curții
Constituționale, soluția pronunțată prin decizia menționată și
argumentele pe care aceasta s-a bazat își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 86 alin. (2) și ale art. 94 alin. (1) lit. m) din
Legea nr. 188/1999 privind Statutul funcționarilor publici, excepție ridicată de Tania Olteanu în Dosarul nr. 3.513/90/2009 al
Tribunalului Vâlcea — Secția comercială și de contencios administrativ.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.225
din 5 octombrie 2010

referitoare la excepția de neconstituționalitate a prevederilor art. 4 din Ordonanța de urgență
a Guvernului nr. 223/2008 privind unele măsuri de reducere a unor cheltuieli bugetare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4 din Ordonanța de urgență a Guvernului

nr. 223/2008 privind unele măsuri de reducere a unor cheltuieli
bugetare, excepție ridicată de Primăria Comunei Abrămuț în
Dosarul nr. 303/35/CA/2009 al Curții de Apel Oradea — Secția
comercială și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în dosarele
nr. 792—794D/2010 având ca obiect excepția de
neconstituționalitate a prevederilor art. 4 din Ordonanța de
urgență a Guvernului nr. 223/2008. Excepția a fost ridicată de
Primăria Comunei Viișoara, Primăria Comunei Tarcea și
Primăria Comunei Buduslău din județul Bihor în dosarele
nr. 309/35/CA/2009, 314/35/CA/2009 și 321/35/CA/2009 ale
Curții de Apel Oradea — Secția comercială și de contencios
administrativ și fiscal.

14

MONITORUL OFICIAL AL ROMÂNIEI, PARTEA I, Nr. 773/18.XI.2010

La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 790D și 792—794D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 792—794D/2010 la Dosarul
nr. 790D/2010, care este primul înregistrat la Curte.
Cauza este în stare de judecată.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 1 februarie 2010, pronunțate în
dosarele
nr.
303/35/CA/2009,
309/35/CA/2009,
314/35/CA/2009 și 321/35/CA/2009, Curtea de Apel Oradea —
Secția comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 4 din Ordonanța de
urgență a Guvernului nr. 223/2008 privind unele măsuri de
reducere a unor cheltuieli bugetare, excepție ridicată de
Primăria Comunei Abrămuț, Primăria Comunei Viișoara,
Primăria Comunei Tarcea și Primăria Comunei Buduslău din
județul Bihor în cauze civile având ca obiect acțiuni de anulare
a Ordonanței de urgență a Guvernului nr. 223/2008.
În motivarea excepțiilor de neconstituționalitate se arată
că efectul juridic și economic al dispozițiilor de lege criticate
reprezintă blocarea investițiilor începute, intrarea în blocaj
financiar, nașterea unor litigii cu operatorii economici care pun în
executare proiectele de investiții, nemulțumiri în rândul
populației și al opiniei publice locale, în timp ce autoritățile nu
își pot respecta termenele de execuție a lucrărilor începute și
nu vor putea efectua plățile conform contractelor. Se consideră
că dispozițiile criticate aduc o gravă încălcare a principiului
autonomiei locale, inclusiv a celei financiare, echivalând cu
confiscarea banilor primăriilor, ce constituie o naționalizare
mascată.
Se apreciază că la adoptarea ordonanței de urgență a
Guvernului nu s-a justificat existența unei situații extraordinare
care să îndrituiască Guvernul să emită acest act normativ.
Se mai arată că dispozițiile criticate au un caracter
ăeminamente politicianist”, fiind îndreptate în special împotriva
administrațiilor publice locale în care trăiesc populații de
minoritate maghiară.
În ceea ce privește pretinsa încălcare a prevederilor art. 15
alin. (2) din Constituție, se apreciază că textul criticat are efect
retroactiv, întrucât se aplică raporturilor juridice încheiate și
intrate în vigoare anterior datei de 31 decembrie 2008, fără ca
hotărârile de Guvern care au generat aceste raporturi juridice
să fie modificate sau abrogate.
Cu privire la neconcordanța dispozițiilor de lege criticate prin
raportare la prevederile art. 44 din Legea fundamentală, se arată
că, prin alocarea în baza unor hotărâri de Guvern a unor sume
de bani, administrația publică locală a devenit proprietară
deplină a acestora, fără nicio obligație de returnare în anumite
condiții. Însă, ca efect al adoptării art. 4 din Ordonanța de
urgență a Guvernului nr. 223/2008, acest drept de proprietate a
dispărut.

Se mai consideră că dispozițiile criticate încalcă prevederile
art. 53 din Constituție, întrucât textul criticat restrânge dreptul
corelativ obligației Guvernului de a sprijini administrațiile publice
locale, respectiv dreptul la alocații de la bugetul consolidat, în
forma pe care o ia în Parlament legea bugetului anual.
Se arată că proiectele începute și aflate în derulare pentru
care administrația publică locală a obținut finanțarea de la
bugetul consolidat, care vizează proiecte de infrastructură,
agricultură, protecție socială, învățământ și sănătate, nu vor mai
beneficia de fonduri de finanțare.
Curtea de Apel Oradea — Secția comercială și de
contencios administrativ și fiscal apreciază că excepția de
neconstituționalitate invocată este întemeiată, întrucât
dispozițiile de lege criticate contravin prevederilor art. 15 alin. (2),
art. 44 alin. (1)—(4) și art. 115 alin. (1)—(6) din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 din Ordonanța de urgență a Guvernului
nr. 223/2008 privind unele măsuri de reducere a unor cheltuieli
bugetare, publicată în Monitorul Oficial al României, Partea I,
nr. 899 din 31 decembrie 2008, aprobată prin Legea nr. 258/2009,
având următorul cuprins: ă(1) Sumele defalcate din taxa pe
valoarea adăugată acordate în anul 2008 prin hotărâri ale
Guvernului bugetelor locale pentru acoperirea unor cheltuieli
curente și de capital rămase neutilizate la finele anului se
restituie la bugetul de stat.
(2) Regularizarea cu bugetul de stat a sumelor prevăzute la
alin. (1) se realizează până la data de 8 ianuarie 2009”.
În opinia autorilor excepției de neconstituționalitate, textele
de lege criticate contravin dispozițiilor constituționale cuprinse
în art. 15 alin. (2) privind neretroactivitatea legii, art. 44 alin. (1)—
(4) referitor la dreptul de proprietate privată, art. 53 privind
restrângerea exercițiului unor drepturi sau al unor libertăți și
art. 115 alin. (1)—(4) și (6) referitor la delegarea legislativă.
Examinând excepția de neconstituționalitate, Curtea
constată că, în privința constituționalității dispozițiilor de lege
criticate, aceasta s-a mai pronunțat prin Decizia nr. 573 din
4 mai 2010, publicată în Monitorul Oficial al României, Partea I,
nr. 410 din 21 iunie 2010. Cu acel prilej, Curtea a statuat că, în
ceea ce privește critica raportată la prevederile art. 15 alin. (2)
din Constituție, prevederile art. 4 din Ordonanța de urgență a
Guvernului nr. 223/2008 se aplică începând de la data intrării în
vigoare a actului normativ, prin intermediul acestora statul
îndeplinindu-și obligația de protejare a intereselor naționale în
activitatea economică, financiară și valutară, astfel cum aceasta
este prevăzută în cuprinsul dispozițiilor art. 135 alin. (2) lit. b)
din Constituție. De asemenea, s-a arătat că la adoptarea actului
au fost avute în vedere presiunile și riscurile determinate de

MONITORUL OFICIAL AL ROMÂNIEI, PARTEA I, Nr. 773/18.XI.2010
evoluțiile economice interne și externe, necesitatea susținerii
creșterii economice și reducerii inflației, precum și asigurarea
cu prioritate a sumelor destinate finanțării proiectelor de
infrastructură și a cofinanțării proiectelor finanțate din fonduri
europene și a contribuției României la bugetul comunitar. Pentru
evitarea acestor riscuri a fost necesară adoptarea unei politici
de restrângere a cheltuielilor bugetare. Întrucât dispozițiile de
lege criticate vizează interesul general public și constituie situații
de urgență și extraordinare, a căror reglementare nu poate fi
amânată, s-a apreciat că acestea au fost adoptate în deplină
concordanță cu prevederile art. 115 alin. (4) din Constituție.
Astfel cum este definită autonomia publică locală prin legea
specială, respectiv Legea administrației publice locale,
republicată, cu modificările și completările ulterioare, nr. 215/2001
în cuprinsul art. 3, aceasta constă în dreptul și capacitatea
efectivă a autorităților administrației publice locale de a soluționa
și de a gestiona, în numele și în interesul colectivităților locale pe
care le reprezintă, treburile publice, în condițiile legii. Curtea
Constituțională a statuat în jurisprudența sa, de exemplu, prin
Decizia nr. 154 din 30 martie 2004, publicată în Monitorul Oficial
al României, Partea I, nr. 466 din 25 mai 2004, că principiul
autonomiei locale ănu presupune totala independență și
competența exclusivă a autorităților publice din unitățile
administrativ-teritoriale, ci acestea sunt obligate să se supună
reglementărilor legale general valabile pe întreg teritoriul țării și
dispozițiilor legale adoptate pentru protejarea intereselor
naționale”.
De asemenea, textul de lege criticat se află într-o deplină
concordanță și cu prevederile art. 137 alin. (1) din Constituție,
referitor la formarea, administrarea, întrebuințarea și controlul
resurselor financiare. În același timp, Curtea a constatat că
textul de lege criticat face referire la acoperirea unor cheltuieli
curente și de capital, iar nu pentru asigurarea finanțării de
investiții, care să antreneze raporturi juridice contractuale cu
obligații de plată asumate, fundamentate exclusiv pe această

15

categorie de venituri la bugetul local. De altfel, nu există o
obligație legală ca, la nivel local, finanțarea unor investiții să fie
asigurată din sume provenite exclusiv de la bugetul de stat, cum
ar fi și sumele defalcate din taxa pe valoarea adăugată, alocate
de Guvernul României. Mai mult decât atât, în conformitate cu
dispozițiile art. 30 din Legea nr. 500/2002 privind finanțele
publice, Guvernul poate aloca, în situații excepționale, sume din
Fondul de rezervă, pentru unitățile care nu dispun de resursele
financiare pentru realizarea proiectelor de investiții începute.
Referitor la pretinsa neconcordanță a textului de lege criticat
cu dispozițiile art. 115 alin. (6), raportat la prevederile art. 44 din
Constituție, Curtea a constatat că textul de lege criticat nu
vizează măsuri de trecere silită a unor bunuri în proprietatea
publică. Sumele defalcate din taxa pe valoarea adăugată
acordate în anul 2008, prin hotărâri ale Guvernului, bugetelor
locale pentru acoperirea unor cheltuieli curente și de capital
rămase neutilizate la finele anului, nu constituie drept de
proprietate în sensul prevăzut de art. 44 și 135 din Constituție.
Aceste resurse financiare se supun reglementării speciale
privind sistemul financiar, cărora textul de lege criticat li se
conformează, astfel încât nu se poate reține neconcordanța
textului de lege criticat cu dispozițiile constituționale invocate,
acesta constituind doar o derogare de la prevederile art. 58
alin. (1) din Legea nr. 273/2006 privind finanțele publice locale.
Pentru aceleași considerente, nu poate fi reținută critica de
neconstituționalitate a dispozițiilor de lege criticate prin raportare
la prevederile art. 53 din Constituție.
Întrucât nu au intervenit elemente noi, care să justifice
reconsiderarea jurisprudenței în materie, considerentele și
soluția expuse în decizia de mai sus își păstrează valabilitatea
și în prezenta cauză, astfel încât excepția de
neconstituționalitate a dispozițiilor art. 4 din Ordonanța de
urgență a Guvernului nr. 223/2008 urmează a fi respinsă ca
neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 din Ordonanța de urgență a Guvernului nr. 223/2008 privind
unele măsuri de reducere a unor cheltuieli bugetare, excepție ridicată de Primăria Comunei Abrămuț, Primăria Comunei Viișoara,
Primăria Comunei Tarcea și Primăria Comunei Buduslău din județul Bihor în dosarele nr. 303/35/CA/2009,
309/35/CA/2009, 314/35/CA/2009 și nr. 321/35/CA/2009 ale Curții de Apel Oradea — Secția comercială și de contencios
administrativ și fiscal.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,
AUGUSTIN ZEGREAN
Magistrat-asistent,
Cristina Toma

16

MONITORUL OFICIAL AL ROMÂNIEI, PARTEA I, Nr. 773/18.XI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru completarea anexei nr. 40 la Hotărârea Guvernului nr. 971/2002 privind atestarea domeniului
public al județului Botoșani, precum și al municipiilor, orașelor și comunelor din județul Botoșani
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — În anexa nr. 40 ăInventarul bunurilor care
aparțin domeniului public al comunei Mihai Eminescu” la
Hotărârea Guvernului nr. 971/2002 privind atestarea domeniului
public al județului Botoșani, precum și al municipiilor, orașelor
și comunelor din județul Botoșani, publicată în Monitorul Oficial

al României, Partea I, nr. 692 și 692 bis din 20 septembrie 2002,
cu modificările și completările ulterioare, după poziția nr. 354 se
introduce o nouă poziție, poziția nr. 355, conform anexei care
face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 3 noiembrie 2010.
Nr. 1.111.
ANEXĂ

Completări la inventarul bunurilor care aparțin domeniului public al comunei Mihai Eminescu
Nr.
crt.

355

Codul
de
clasificare

Denumirea bunului

Elementele de identificare

Rețea canalizare și stație
Cătămărăști-Deal, Ipotești
epurare — satele
și Cătămărăști-Vale
Cătămărăști-Deal, Ipotești
Lungimea de 16,08 km
și Cătămărăști-Vale

1.8.7.

Georgeta N. Stoica

Anul
dobândirii sau
dării în
folosință

2010

Valoarea
de inventar
— lei —

Situația juridică actuală

5.487.012

Domeniul public al comunei
Mihai Eminescu, conform
Hotărârii Consiliului local
nr. 93/2010

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 773/18.XI.2010 conține 16 pagini.

Prețul: 3,20 lei

&JUYDGY|447592]
ISSN 1453—4495

