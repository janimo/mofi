PARTEA I

Anul 178 (XXII) — Nr. 687

Marți, 12 octombrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

938.

— Hotărâre privind preluarea unei activități finanțate
integral din venituri proprii de la Ministerul Agriculturii
și Dezvoltării Rurale la Ministerul Mediului și Pădurilor......

2

1.014. — Hotărâre privind aprobarea înființării pe lângă
Senatul României a unor activități finanțate integral din
venituri proprii ............................................................

3

1.015. — Hotărâre pentru modificarea anexei la Hotărârea
Guvernului nr. 364/2010 privind aprobarea cifrelor de
școlarizare pentru învățământul preuniversitar și
superior de stat în anul școlar/universitar 2010—2011 ....

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
791.

— Ordin al ministrului transporturilor și infrastructurii
privind împuternicirea inspectorilor aeronautici pentru
supervizarea siguranței zborului ................................

4–8

1.818. — Ordin al ministrului afacerilor externe privind
extinderea activității Consulatului General al României
la Bălți, Republica Moldova ........................................

8–9

ACTE ALE CONSILIULUI CONCURENȚEI
499.

— Ordin pentru punerea în aplicare a Regulamentului
privind analiza și soluționarea plângerilor referitoare la
încălcarea prevederilor art. 5, 6 și 9 din Legea
concurenței nr. 21/1996 și a prevederilor art. 101 și 102
din Tratatul privind funcționarea Uniunii Europene ........

9–16

2

MONITORUL OFICIAL AL ROMÂNIEI, PARTEA I, Nr. 687/12.X.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind preluarea unei activități finanțate integral din venituri proprii de la Ministerul Agriculturii
și Dezvoltării Rurale la Ministerul Mediului și Pădurilor
În baza art. 92 alin. (4) din Legea fondului funciar nr. 18/1991, republicată, cu modificările și completările ulterioare,
în temeiul art. 108 din Constituția României, republicată, și al art. 67 din Legea nr. 500/2002 privind finanțele publice, cu
modificările și completările ulterioare,
Guvernul României adoptă prezenta hotărâre.
Art. 1. — (1) Începând cu data intrării în vigoare a prezentei
hotărâri se preia de la Ministerul Agriculturii și Dezvoltării Rurale
la Ministerul Mediului și Pădurilor o activitate finanțată integral
din venituri proprii, prin care se realizează proiectarea și
executarea lucrărilor prevăzute în proiectele de amenajare și
ameliorare prin împădurire a terenurilor degradate, precum și
pentru plata compensației prevăzute la art. 101 din Legea
nr. 46/2008 — Codul silvic, cu modificările și completările
ulterioare.
(2) Activitatea prevăzută la alin. (1) se încadrează la capitolul
bugetar la care este încadrată instituția publică care o
organizează.
Art. 2. — Veniturile proprii din care se finanțează activitatea
prevăzută la art. 1 alin. (1) provin din:
a) taxa pentru folosirea definitivă a terenurilor forestiere în
alte scopuri decât producția forestieră și defrișarea de păduri,
prevăzută în anexa nr. 2 la Legea fondului funciar nr. 18/1991,
republicată, cu modificările și completările ulterioare;
b) dobânzi încasate, în condițiile legii, la disponibilitățile
bănești, la depozitele constituite din venituri încasate din
realizările activității prevăzute la art. 1 alin. (1).
Art. 3. — (1) Bugetul de venituri și cheltuieli pentru activitatea
prevăzută la art. 1 alin. (1) se aprobă odată cu bugetul
Ministerului Mediului și Pădurilor, potrivit legii.
(2) Excedentul anual rezultat din execuția bugetului de
venituri și cheltuieli al activității prevăzute la art. 1 alin. (1) se
reportează anul următor cu aceeași destinație.

(3) Execuția de casă a bugetului de venituri și cheltuieli a
activității prevăzute la art. 1 alin. (1) se efectuează prin
Trezoreria Statului, potrivit legii.
(4) Raportarea execuției de casă a bugetului de venituri și
cheltuieli pentru activitatea prevăzută la art. 1 alin. (1) se
efectuează în conformitate cu instrucțiunile emise de Ministerul
Finanțelor Publice, potrivit legii.
Art. 4. — În relațiile contractuale activitatea prevăzută la
art. 1 alin. (1) este reprezentată de persoanele autorizate ale
instituției publice pe lângă care se organizează.
Art. 5. — Veniturile proprii prevăzute la art. 2 se evidențiază
în Fondul de ameliorare a fondului funciar cu destinație silvică.
Art. 6. — (1) Normele metodologice privind constituirea și
utilizarea Fondului de ameliorare a fondului funciar cu destinație
silvică se aprobă prin ordin al conducătorului autorității publice
centrale care răspunde de silvicultură.
(2) Contractele aflate în derulare la data intrării în vigoare a
prezentei hotărâri, care au ca obiect proiecte de amenajare și
ameliorare prin împădurire a terenurilor degradate și sunt
finanțate din Fondul de ameliorare a fondului funciar, rămân
valabile.
Art. 7. — Pe data intrării în vigoare a prezentei hotărâri se
abrogă art. 2 alin. (1) lit. b) din Hotărârea Guvernului nr. 7/2003
privind înființarea pe lângă Ministerul Agriculturii și Dezvoltării
Rurale a unei activități finanțate integral din venituri proprii,
publicată în Monitorul Oficial al României, Partea I, nr. 50 din
29 ianuarie 2003.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu
București, 8 septembrie 2010.
Nr. 938.

MONITORUL OFICIAL AL ROMÂNIEI, PARTEA I, Nr. 687/12.X.2010

3

GUVERNUL ROMÂNIEI

HOTĂRÂRE
privind aprobarea înființării pe lângă Senatul României a unor activități finanțate integral
din venituri proprii
În temeiul art. 108 din Constituția României, republicată, al art. 67 din Legea nr. 500/2002 privind finanțele publice, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă înființarea pe lângă Senatul României a
următoarelor activități finanțate integral din venituri proprii:
a) asigurarea serviciilor de alimentație publică pentru
parlamentari, salariați ai Senatului și Camerei Deputaților și/sau
participanți la acțiunile organizate în cadrul Senatului;
b) organizarea și coordonarea programului de vizitare a
spațiilor Senatului;
c) organizarea de manifestări culturale, sportive, artistice,
efectuarea de studii, proiecte, prestări servicii și altele asemenea.
Art. 2. — Veniturile obținute din activitățile prevăzute la art. 1
se încasează, se administrează și se contabilizează potrivit
dispozițiilor legale. Aceste venituri se utilizează pentru
acoperirea cheltuielilor aferente activităților finanțate integral din
venituri proprii și pentru dezvoltarea acestor activități.
Art. 3. — Modul de organizare a activităților prevăzute la art. 1
se stabilește prin hotărâre a Biroului permanent al Senatului.

Art. 4. — Bugetul de venituri și cheltuieli al activităților
prevăzute la art. 1 se constituie ca anexă la bugetul Senatului,
fiind aprobat odată cu acesta, potrivit legii.
Art. 5. — (1) Execuția de casă a bugetului de venituri și
cheltuieli al activităților prevăzute la art. 1 se realizează prin
Trezoreria Statului, conform prevederilor legale.
(2) Raportarea execuției de casă a bugetului de venituri și cheltuieli
al activităților prevăzute la art. 1 se efectuează în conformitate cu
instrucțiunile transmise de Ministerul Finanțelor Publice.
Art. 6. — În situația în care, la momentul înființării activităților
finanțate integral din veniturile proprii, acestea nu dispun de
fonduri suficiente, în baza documentațiilor temeinic
fundamentate, ordonatorul principal de credite poate acorda
împrumuturi, fără dobândă, din bugetul propriu pe bază de
convenții, potrivit legii.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Secretarul general al Senatului,
Ion Moraru
p. Ministrul finanțelor publice,
Gheorghe Gherghina,
secretar de stat

București, 6 octombrie 2010.
Nr. 1.014.

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 364/2010 privind aprobarea cifrelor
de școlarizare pentru învățământul preuniversitar și superior de stat în anul școlar/universitar 2010—2011
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — În anexa la Hotărârea Guvernului
nr. 364/2010 privind aprobarea cifrelor de școlarizare pentru
învățământul preuniversitar și superior de stat în anul
școlar/universitar 2010—2011, publicată în Monitorul Oficial al
României, Partea I, nr. 273 din 27 aprilie 2010, cu modificările

ulterioare, la punctul VI ăÎnvățământ superior”, subpunctele 2 și
4 se modifică și vor avea următorul cuprins:
ă2. universitare de masterat
35.5105,6)
...............................................................................................
4. universitare de doctorat
3.5305,6)”.

PRIM-MINISTRU

EMIL BOC

București, 6 octombrie 2010.
Nr. 1.015.

Contrasemnează:
Viceprim-ministru,
Markó Béla
p. Ministrul educației, cercetării, tineretului și sportului,
Iulia Adriana Oana Badea,
secretar de stat
Ministrul apărării naționale,
Gabriel Oprea
p. Ministrul finanțelor publice,
Gheorghe Gherghina,
secretar de stat

4

MONITORUL OFICIAL AL ROMÂNIEI, PARTEA I, Nr. 687/12.X.2010

ACTE ALE ORGANELOR DE SPECIALITATE
ALE ADMINISTRAȚIEI PUBICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind împuternicirea inspectorilor aeronautici pentru supervizarea siguranței zborului
Pentru îndeplinirea atribuțiilor ce revin Ministerului Transporturilor și Infrastructurii ca autoritate de stat în domeniul
transporturilor,
având în vedere cerințele menționate în raportul auditului USOAP pentru România, efectuat de Organizația Aviației Civile
Internaționale în anul 2009, referitoare la necesitatea stabilirii unui mecanism consistent privind împuternicirea inspectorilor
aeronautici pentru supervizarea siguranței zborului,
în temeiul prevederilor art. 4 lit. b), e) și f), art. 5 alin. (1) și art. 97 din Ordonanța Guvernului nr. 29/1997 privind Codul aerian
civil, republicată, cu modificările și completările ulterioare, ale art. 4 pct. 4.1—4.4 din anexa la Hotărârea Guvernului nr. 405/1993
privind înființarea Autorității Aeronautice Civile Române, cu modificările ulterioare, precum și ale art. 5 alin. (4) din Hotărârea
Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările și completările
ulterioare,
ministrul transporturilor și infrastructurii emite următorul ordin:
Art. 1. — (1) În scopul asigurării supervizării siguranței
zborului în aviația civilă, Regia Autonomă ăAutoritatea
Aeronautică Civilă Română”, denumită în continuare AACR,
efectuează prin inspectorii aeronautici pentru supervizarea
siguranței zborului, nominalizați și împuterniciți în condițiile
prezentului ordin, activități specifice de inspecție și/sau audit la
agenții aeronautici civili care desfășoară activități aeronautice
civile pe teritoriul României.
(2) Termenii utilizați în prezentul ordin au sensul stabilit în
Ordonanța Guvernului nr. 29/1997 privind Codul aerian civil,
republicată, cu modificările și completările ulterioare, denumită
în continuare Codul aerian civil.
Art. 2. — Inspectorii aeronautici pentru supervizarea
siguranței zborului efectuează activitățile de inspecție și/sau
audit în domeniul supervizării siguranței zborului pentru:
a) personalul aeronautic civil și centrele de pregătire ale
acestuia (PEL);
b) operațiuni aeriene civile (OPS);
c) aeronavele civile înmatriculate în România, agenții
aeronautici civili din domeniul navigabilității aeronavelor și
procesele conexe acesteia (AIR);
d) furnizorii de servicii de navigație aeriană pentru aviația
civilă și tehnica aeronautică aferentă (ANS);
e) aerodromurile civile, agenții aeronautici aeroportuari civili
și tehnica aeronautică aferentă (AGA);
f) aeronavele civile din țări terțe care utilizează aerodromurile
civile din România și echipajele acestor aeronave (SAFA).
Art. 3. — (1) Nominalizarea unui inspector aeronautic pentru
supervizarea siguranței zborului se face prin decizie a
directorului general al AACR, în condițiile îndeplinirii
următoarelor cerințe:
a) să facă dovada unei calificări profesionale și/sau a
absolvirii unui curs sau program de instruire/pregătire
corespunzătoare domeniului de supervizare, în conformitate cu
legislația, reglementările și procedurile aplicabile în vigoare;
b) să aibă experiență relevantă de minimum 5 ani în
domeniul specific de supervizare, în conformitate cu legislația
și reglementările aplicabile în vigoare, precum și cu procedurile
elaborate de AACR în acest sens.
(2) Pentru fiecare inspector aeronautic pentru supervizarea
siguranței zborului nominalizat conform alin. (1), AACR emite o

împuternicire în regim de document nominal securizat, care va
conține: numele titularului, numărul împuternicirii, domeniul de
competență conform art. 2 și zonele de acces codificate A, B, C
și D. Împuternicirea este nominală, netransmisibilă și trebuie să
fie utilizată numai în interes de serviciu. Formatul împuternicirii
este prezentat în anexa nr. 1.
(3) Zonele de acces prevăzute la alin. (2) permit următoarele:
— A — accesul la bordul aeronavelor aflate în zbor;
— B — accesul la și în aeronavele aflate la sol, inclusiv la
cele din zonele de securitate ale aeroporturilor;
— C — accesul în zonele operaționale ale agenților
aeronautici civili, cu excepția accesului la și în aeronavele aflate
în zbor sau la sol. Prin zone operaționale se înțelege zonele și
spațiile în care se desfășoară activitățile aeronautice civile
supuse certificării și supravegherii conform reglementărilor de
aviație civilă aplicabile;
— D — accesul în sediile și spațiile administrative utilizate
de agenții aeronautici civili, cu excepția zonelor operaționale.
(4) Evidența inspectorilor aeronautici pentru supervizarea
siguranței zborului și a împuternicirilor emise conform alin. (2) se
realizează prin înscrierea acestora în Registrul unic al AACR de
evidență a inspectorilor aeronautici pentru supervizarea
siguranței zborului, document gestionat de AACR conform
procedurii elaborate în acest sens.
Art. 4. — Pe toată durata efectuării activităților de supervizare
a siguranței zborului în aviația civilă, inspectorii aeronautici
pentru supervizarea siguranței zborului au următoarele obligații
și competențe:
a) să respecte prevederile legale aplicabile activităților
aeronautice civile pentru care sunt împuterniciți;
b) să verifice și/sau să evalueze, în limitele competențelor
acordate, conformarea agenților aeronautici civili și a
personalului aeronautic civil la prevederile reglementărilor
aeronautice civile aplicabile;
c) să utilizeze principii, proceduri și tehnici de inspecție și
audit aplicabile activităților supuse supervizării;
d) să asigure informarea operativă și corectă, conform
procedurilor interne ale AACR, cu privire la neconformitățile
constatate în cadrul activităților supuse supervizării;
e) să întocmească rapoartele de inspecție/audit specifice și
să asigure difuzarea și păstrarea corespunzătoare a acestora;

MONITORUL OFICIAL AL ROMÂNIEI, PARTEA I, Nr. 687/12.X.2010
f) să asigure confidențialitatea și securitatea datelor și
informațiilor la care au acces în exercitarea atribuțiilor de
serviciu;
g) să respecte limitele de competență și de acces stabilite
prin împuternicirea acordată;
h) să aplice imediat măsurile prevăzute de legislația și
reglementările de aviație civilă în cazul constatării abaterilor de
la
prevederile
acestora,
dacă
prin
continuarea
activității/activităților respective se pune în pericol siguranța
zborului, cum ar fi:
(i) suspendarea temporară a activității specifice a
agenților aeronautici civili sau a personalului
aeronautic civil inspectat, inclusiv măsura opririi de la
zbor a unei aeronave și/sau a membrilor echipajului
acesteia până la remedierea corespunzătoare a
deficiențelor constatate;
(ii) suspendarea sau limitarea privilegiilor asociate
licențelor/calificărilor/autorizărilor în cazul personalului
aeronautic civil licențiat în România;
(iii) impunerea de condiții, limitări sau restricții activităților
agenților aeronautici civili până la remedierea
corespunzătoare a deficiențelor constatate;
(iv) luarea măsurilor prevăzute la art. 621 din Codul
aerian civil pentru aeronavele și echipajele străine
care utilizează aerodromurile civile din România, cu
respectarea legislației și procedurilor aplicabile în
vigoare.
Art. 5. — (1) Agenții aeronautici civili care desfășoară
activități aeronautice civile pe teritoriul României sunt obligați să
asigure inspectorilor aeronautici pentru supervizarea siguranței
zborului, posesori ai împuternicirii nominale prevăzute la art. 3
alin. (2), următoarele:
a) accesul nerestricționat în cadrul organizațiilor lor, la sediile
și spațiile administrative, în zonele operaționale care trebuie
inspectate, precum și accesul la bordul aeronavelor, în cazul
efectuării unor inspecții la platformă sau în zbor, indiferent de
regimul de proprietate al acestora, conform zonelor de acces
menționate în împuternicire și cu respectarea reglementărilor în
vigoare privind securitatea aeronautică;
b) accesul la toate documentele/informațiile solicitate de
inspectorii aeronautici pentru realizarea scopului inspecției/
auditului și furnizarea de copii la cererea acestora.
(2) Măsurile dispuse de către inspectorii aeronautici pentru
supervizarea siguranței zborului prevăzute la art. 4 lit. h) sunt
obligatorii pentru toți agenții aeronautici civili.
(3) Nerespectarea prevederilor alin. (1) și (2) de către un
agent aeronautic civil român sau de către personalul aeronautic
civil poate atrage, după caz, suspendarea sau restricționarea
de către AACR a documentelor de certificare deținute de acesta,
amendă contravențională ori sesizarea organului de urmărire
penală, conform legii.
(4) Administratorii aerodromurilor și furnizorii de servicii de
navigație aeriană din România au obligația de a colabora cu
inspectorii aeronautici pentru supervizarea siguranței zborului,

pentru punerea în practică a măsurilor dispuse de către aceștia
în conformitate cu prevederile art. 4 lit. h).
Art. 6. — (1) Se împuternicesc inspectorii aeronautici pentru
supervizarea siguranței zborului să acționeze ca agenți
constatatori pentru constatarea contravențiilor prevăzute la
art. 93 alin. (1) lit. a), b) și d)—j) din Codul aerian civil și la art. 16
din Hotărârea Guvernului nr. 1.172/2003 pentru aprobarea
procedurii de autorizare a zborurilor cu aeronave civile și de stat
în spațiul aerian național, precum și pentru aplicarea amenzilor
aferente, cu respectarea prevederilor Ordonanței Guvernului
nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările
și completările ulterioare.
(2) Lista inspectorilor aeronautici pentru supervizarea
siguranței zborului împuterniciți potrivit prevederilor prezentului
ordin și care acționează ca agenți constatatori conform
prevederilor alin. (1) se publică pe site-ul AACR. În listă se vor
menționa pentru fiecare inspector: numele și prenumele,
numărul împuternicirii, domeniile pentru care a fost împuternicit,
precum și zonele de acces.
(3) Constatarea contravențiilor și aplicarea amenzilor
prevăzute la alin. (1) se fac pe baza procesului-verbal de
constatare a contravențiilor și aplicare a amenzilor, ale cărui
model și conținut sunt prevăzute în anexa nr. 2.
(4) În termen de 30 de zile de la intrarea în vigoare a
prezentului ordin, AACR va elabora un program de pregătire a
inspectorilor pentru supervizarea siguranței zborului în domeniul
legislației privind contravențiile.
Art. 7. — În termen de 3 luni de la intrarea în vigoare a
prezentului ordin, AACR va stabili, prin decizie a directorului
general, cerințele de calificare/pregătire/instruire pentru
nominalizarea ca inspectori pentru supervizarea siguranței
zborului, prevăzute la art. 3 alin. (1) lit. a), precum și procedura
prevăzută la art. 3 alin. (4).
Art. 8. — La data intrării în vigoare a prezentului ordin,
Ordinul ministrului lucrărilor publice, transporturilor și locuinței
nr. 1.931/2001 privind acordarea unor împuterniciri inspectorilor
Regiei Autonome ăAutoritatea Aeronautică Civilă Română”, care
efectuează inspecții specifice pentru asigurarea siguranței
zborului, publicat în Monitorul Oficial al României, Partea I, nr. 51
din 24 ianuarie 2002, și Ordinul ministrului transporturilor
nr. 410/2007 pentru împuternicirea persoanelor cu atribuții de
constatare și sancționare a unor contravenții prevăzute de Codul
aerian civil, publicat în Monitorul Oficial al României, Partea I,
nr. 416 din 21 iunie 2007, se abrogă.
Art. 9. — Anexele nr. 1 și 2 fac parte integrantă din prezentul
ordin.
Art. 10. — Prezentul ordin se publică în Monitorul Oficial al
României, Partea I.
Art. 11. — AACR, inspectorii aeronautici pentru
supervizarea siguranței zborului, agenții aeronautici civili și
personalul aeronautic civil care desfășoară activități specifice
pe teritoriul României vor duce la îndeplinire prevederile
prezentului ordin.

Ministrul transporturilor și infrastructurii,
Anca Daniela Boagiu

București, 5 octombrie 2010.
Nr. 791.

5

6

MONITORUL OFICIAL AL ROMÂNIEI, PARTEA I, Nr. 687/12.X.2010
ANEXA Nr. 1*)

ÎMPUTERNICIRE

— model —

*) Anexa nr. 1 este reprodusă în facsimil.

7

MONITORUL OFICIAL AL ROMÂNIEI, PARTEA I, Nr. 687/12.X.2010

ANEXA Nr. 2

MINISTERUL TRANSPORTURILOR ȘI INFRASTRUCTURII
REGIA AUTONOMĂ ăAUTORITATEA AERONAUTICĂ CIVILĂ ROMÂNĂ”

Sediul: București, șos. București—Ploiești nr. 38—40, sectorul 1
Telefon ......................., fax ......................., e-mail .................................
PROCES-VERBAL

de constatare a contravențiilor și aplicare a amenzilor
Nr. .....................
— model —
Încheiat în ziua ........ luna ............... anul ........., în localitatea ...................., județul ............, la .........................................
(sediul)

Subsemnatul/Subsemnații, ...................................................................................................................., în calitate de agent
constatator/agenți constatatori împuternicit/împuterniciți de către Ministerul Transporturilor și Infrastructurii, cu sediul în București,
bd. Dinicu Golescu nr. 38, sectorul 1, în baza Împuternicirii nr. ....................................................................., eliberată de Regia
Autonomă ăAutoritatea Aeronautică Civilă Română”, cu ocazia: .......................................................................................................
.............................................................................................................................................................................................................
.............................................................................................................................................................................................................,
am constatat următoarele (descrierea faptei: data și ora comiterii, locul unde s-a comis, prezentarea tuturor acelor aspecte,
împrejurări ce pot servi la evidențierea gravității faptei)*:
..............................................................................................................................................................................................
.....................................................................................................................................................................................................
............................................................................................................................................................................................. .
Faptele prezentate mai sus constituie contravenții prevăzute de: .........................................................., săvârșită/săvârșite
de persoana juridică/fizică ................................................................, cu sediul/domiciliul în localitatea ................................................,
str. ..................................... nr. ........, sectorul/județul ..............................., înmatriculată la registrul comerțului
sub nr. ................................., C.U.I. ...................................., reprezentată de dl/dna ............................................................,
CNP ..............................., posesor/posesoare al/a BI/CI/pașaport seria ....... nr. ............, eliberat de ........................................... la
data de ................., având funcția/ocupația de................................, locul de muncă ......................................., cu domiciliul în
localitatea ......................................, str. ......................... nr. ......, bl. ........., sc. ....., ap. ...., sectorul/județul .................................. .
Față de contravențiile constatate, contravenientul se sancționează cu amendă de: ................................., în conformitate
cu art. ..... alin. ......... lit. ............ din ................................................. .
Agent(i) constatator(i),
............................................
..........................................

Martor(i),
...........................................
..........................................

(semnături)

(semnături)

Alte mențiuni:
1. Împotriva prezentului proces-verbal contravenientul poate face plângere în termen de 15 zile de la data
înmânării/comunicării acestuia, în condițiile legii.
2. Prezentul proces-verbal s-a încheiat în 3 (trei) exemplare, din care un exemplar s-a înmânat astăzi ....../....../.........
contravenientului sau i se va comunica acestuia împreună cu înștiințarea de plată prin poștă, cu aviz de primire, în cel mult o lună
de la data încheierii.
3. Obiecțiile contravenientului:
...............................................................................................................................................................................................
............................................................................................................................................................................................. .
Contravenient,
..........................
(semnătura)

Contravenientul nu este de față/refuză să semneze/nu poate semna .............................................., împrejurarea fiind
confirmată de martorul:
numele/prenumele .................................., cu domiciliul în localitatea ....................., str. ........................ nr. ........, bl. ..........,
sc. ......, ap. ........., sectorul/județul .............................., CNP........................................., posesor al BI/CI seria ...... nr. ........., eliberat
de .............................. la data de .................................... .
Martor(i),
..........................
..........................
(semnături)

* În situația în care spațiul alocat prezentării faptei este insuficient, scrierea se continuă separat, pe alte file, în 3 exemplare, semnate pe fiecare pagină
de toate părțile, acestea constituind anexă — parte integrantă a prezentului proces-verbal.

8

MONITORUL OFICIAL AL ROMÂNIEI, PARTEA I, Nr. 687/12.X.2010
Motivele pentru care prezentul proces-verbal a fost încheiat în lipsa martorilor:
...............................................................................................................................................................................................
...............................................................................................................................................................................................
...............................................................................................................................................................................................
Înștiințare de plată

Prin prezenta vă aducem la cunoștință că, în termen de 15 zile de la data înmânării sau comunicării procesului-verbal de
constatare și sancționare a contravențiilor seria ............... nr. ..............., încheiat în ziua ............ luna .........anul ..........
la ................................................., sunteți obligat la plata unei amenzi contravenționale în valoare de ............................ .
Plata se va efectua în contul nr. ........................................., deschis la .............................................., urmând ca, în termenul
de 15 zile precizat mai sus, să procedați la predarea sau comunicarea prin poștă, cu aviz de primire, a unei copii a chitanței de
plată sau a unui alt document doveditor al efectuării plații la sediul Regiei Autonome ăAutoritatea Aeronautică Civilă Română”.
În situația neachitării amenzii contravenționale în termen de 15 zile de la data înmânării sau comunicării procesului-verbal
de constatare și sancționare a contravențiilor se va proceda la executarea silită, cu respectarea prevederilor legale incidente în
vigoare.
Agent(i) constatator(i),
............................................
............................................

Contravenient,
................................
................................

(semnături)

(semnătura)

MINISTERUL AFACERILOR EXTERNE

ORDIN
privind extinderea activității Consulatului General al României la Bălți, Republica Moldova
Având în vedere Memorandumul interior nr. G5-1/3.802 din 7 aprilie 2010 și acordul autorităților Republicii Moldova,
transmis prin Nota verbală nr. PD 03/2/8.675 din 19 mai 2010,
ținând cont de prevederile art. 7 din Constituția României, republicată,
în temeiul art. 4 alin. (5) și al art. 9 alin. (1) teza a II-a din Hotărârea Guvernului nr. 100/2004 privind organizarea și
funcționarea Ministerului Afacerilor Externe, cu modificările și completările ulterioare, precum și al art. 4 alin. (5) din Convenția de
la Viena din 24 aprilie 1963 privind relațiile consulare, ratificată de România prin Decretul nr. 481/1971,
ministrul afacerilor externe emite următorul ordin:
Art. 1. — Începând cu data publicării în Monitorul Oficial al
României, Partea I, a prezentului ordin, Consulatul General al
României la Bălți își extinde activitatea prin intermediul unui
birou consular, denumit în continuare Biroul Ungheni, care va
funcționa în orașul Ungheni, Republica Moldova.
Art. 2. — Biroul Ungheni al Consulatului General al României
la Bălți gestionează activitatea consulară desfășurată de
Consulatul General în relația cu cetățenii români și străini care
solicită asistență consulară, protecție consulară, eliberarea de
permise de mic trafic de frontieră pentru cetățenii Republicii
Moldova în conformitate cu prevederile Acordului dintre
Guvernul României și Guvernul Republicii Moldova privind micul
trafic de frontieră, semnat la București la 13 noiembrie 2009,
ratificat prin Legea nr. 10/2010, intrat în vigoare la data de
26 februarie 2010, și cu autoritățile locale din raionul Ungheni —
Republica Moldova.
Art. 3. — (1) Biroul Ungheni al Consulatului General al
României la Bălți funcționează cu următoarea schemă de
personal:
— un consul — membru al personalului consular al
României, acreditat la Consulatul General al României la Bălți;
— funcționari consulari — personal lucrător și nelucrător în
cadrul Consulatului General al României la Bălți și/sau personal
selecționat de pe plan local.
(2) Personalul consular care deservește Biroul Ungheni al
Consulatului General al României la Bălți este selecționat din cadrul
personalului Consulatului General și este desemnat prin dispoziție a

consulului general al României la Bălți, cu avizul obligatoriu al
Direcției generale afaceri consulare și al Direcției generale resurse
umane din cadrul Ministerului Afacerilor Externe.
Art. 4. — (1) Cheltuielile aferente funcționării Biroului
Ungheni al Consulatului General al României la Bălți sunt
suportate din bugetul prevăzut pentru Consulatul General al
României la Bălți.
(2) Evidența financiar-contabilă a activității Biroului Ungheni
al Consulatului General al României la Bălți se efectuează de
către personalul cu atribuții financiar-contabile al Consulatului
General.
(3) Încasările rezultate din colectarea taxelor consulare, a
taxelor pentru serviciile efectuate în regim de urgență și
recuperările de cheltuieli pentru efectuarea de servicii consulare
se depun săptămânal în conturile bancare special prevăzute ale
Consulatului General al României la Bălți.
Art. 5. — Se aprobă fișa de competențe ale Biroului Ungheni
al Consulatului General al României la Bălți, prevăzută în anexa
care face parte integrantă din prezentul ordin.
Art. 6. — Departamentul consular, Departamentul resurse
umane din cadrul Ministerului Afacerilor Externe, Ambasada
României la Chișinău și Consulatul General al României la Bălți
asigură îndeplinirea prevederilor prezentului ordin prin
efectuarea formalităților și obținerea autorizațiilor necesare atât
în România, cât și în Republica Moldova.
Art. 7. — Prezentul ordin se publică în Monitorul Oficial al
României, Partea I.

p. Ministrul afacerilor externe,
Anton Niculescu,
secretar de stat
București, 6 octombrie 2010.
Nr. 1.818.

MONITORUL OFICIAL AL ROMÂNIEI, PARTEA I, Nr. 687/12.X.2010

9
ANEXĂ

FIȘĂ

de competențe ale Biroului Ungheni al Consulatului General al României la Bălți (Republica Moldova)
Articol unic. — Biroul consular din Ungheni (Republica
Moldova), parte integrantă a Consulatului General al României
la Bălți, în afara sediului acestuia, funcționează în temeiul art. 4
alin. (5) din Convenția de la Viena din 24 aprilie 1963 privind
relațiile consulare, ratificată de România prin Decretul nr. 481/1971,
și are următoarele competențe:
1. protejează în statul de reședință interesele României și
ale cetățenilor săi, persoane fizice sau juridice, în limitele admise
de dreptul internațional;
2. favorizează dezvoltarea relațiilor comerciale, economice,
culturale și științifice dintre România și statul de reședință și
promovează în orice alt mod relații amicale între acestea în
cadrul dispozițiilor Convenției de la Viena din 1963 privind
relațiile consulare;
3. obține informații, prin toate mijloacele licite, despre
condițiile și evoluția vieții comerciale, economice, culturale și
științifice a statului de reședință, face rapoarte în această
privință către centrala Ministerului Afacerilor Externe al României
și dă informații persoanelor interesate;
4. acordă ajutor persoanelor fizice și juridice române;
5. acționează în calitate de notar și de ofițer de stare civilă și
exercită funcții similare, precum și unele funcții de ordin
administrativ, în măsura în care legile și regulamentele statului
de reședință nu se opun acestora;
6. apără interesele cetățenilor români, persoane fizice sau
juridice, în succesiunile de pe teritoriul statului de reședință, în
conformitate cu legile și regulamentele statului de reședință;
7. exercită orice alte funcții care îi sunt încredințate de către
centrala Ministerului Afacerilor Externe, care nu sunt interzise
de legile și regulamentele statului de reședință sau la care statul
de reședință nu se opune ori care sunt menționate în acordurile
internaționale în vigoare dintre statul trimițător și statul de
reședință;
8. își desfășoară activitatea sub coordonarea șefului
Consulatului General al României la Bălți;
9. îndeplinește funcțiile consulare prevăzute de Convenția
de la Viena cu privire la relațiile consulare din 24 aprilie 1963, de

Acordul dintre Guvernul României și Guvernul Republicii
Moldova privind micul trafic de frontieră, semnat la București la
13 noiembrie 2009, ratificat prin Legea nr. 10/2010, intrat în
vigoare la data de 26 februarie 2010, și de reglementările interne
în materie, dintre care, în special, următoarele:
a) urmărește modul de respectare a cadrului juridic bilateral,
precum și a înțelegerilor multilaterale la care România și
Republica Moldova sunt părți;
b) informează, la cerere, cetățenii români sau străini asupra
cadrului juridic bilateral și a principalelor reglementări legale în
vigoare;
c) îndeplinește, la cererea persoanelor fizice și juridice
române și străine, actele notariale prevăzute de lege;
d) întocmește actele de stare civilă pentru cetățenii români
aflați în străinătate, la cererea acestora;
e) transmite în centrala Ministerului Afacerilor Externe actele
de stare civilă primite de la autoritățile statului de reședință;
f) urmărește respectarea acordurilor bilaterale în materie
consulară;
g) asigură asistența consulară asociațiilor românilor din
teritoriul de competență și bisericilor românești;
h) semnează întreaga corespondență a Biroului consular cu
autoritățile locale din zona de competență — în cazul șefului de
birou;
i) predă săptămânal încasările consulare serviciului financiarcontabil al Consulatului General al României la Bălți cu
completarea registrelor consulare, potrivit instrucțiunilor centralei
Ministerului Afacerilor Externe;
j) soluționează cererile primite la ghișeu, inclusiv cererile de
eliberare a permiselor de mic trafic de frontieră, în conformitate
cu prevederile Acordului dintre Guvernul României și Guvernul
Republicii Moldova, ratificat prin Legea nr. 10/2010, intrat în
vigoare la data de 26 februarie 2010;
k) îndeplinește orice altă sarcină de serviciu care îi este
transmisă, pe cale ierarhică.

ACTE ALE CONSILIULUI CONCURENȚEI
CONSILIUL CONCURENȚEI

ORDIN
pentru punerea în aplicare a Regulamentului privind analiza și soluționarea plângerilor referitoare
la încălcarea prevederilor art. 5, 6 și 9 din Legea concurenței nr. 21/1996 și a prevederilor art. 101
și 102 din Tratatul privind funcționarea Uniunii Europene
În baza prevederilor art. 20 alin. (4) lit. d), ale art. 21 alin. (2) și ale art. 27 alin. (2) și (4), precum și ale art. 28 alin. (1) din
Legea concurenței nr. 21/1996, republicată, cu modificările și completările ulterioare,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței
se pune în aplicare Regulamentul privind analiza și soluționarea
plângerilor referitoare la încălcarea prevederilor art. 5, 6 și 9 din
Legea concurenței nr. 21/1996 și a prevederilor art. 101 și 102
din Tratatul privind funcționarea Uniunii Europene, prevăzut în
anexa care face parte integrantă din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — La data intrării în vigoare a prezentului ordin,
Ordinul președintelui Consiliului Concurenței nr. 81/2004 privind
punerea în aplicare a Regulamentului pentru aplicarea

10

MONITORUL OFICIAL AL ROMÂNIEI, PARTEA I, Nr. 687/12.X.2010

prevederilor art. 5 și 6 din Legea concurenței nr. 21/1996, cu
modificările și completările ulterioare, privind practicile
anticoncurențiale în cazul plângerilor, publicat în Monitorul
Oficial al României, Partea I, nr. 430 din 13 mai 2004, și Ordinul
președintelui Consiliului Concurenței nr. 90/2005 pentru punerea
în aplicare a Instrucțiunilor privind soluționarea de către Consiliul

Concurenței a plângerilor referitoare la prevederile art. 5 și 6 din
Legea concurenței nr. 21/1996, cu modificările și completările
ulterioare, publicat în Monitorul Oficial al României, Partea I,
nr. 472 din 3 iunie 2005, se abrogă.
Art. 4. — Prezentul ordin intră în vigoare la data publicării în
Monitorul Oficial al României, Partea I.

Președintele Consiliului Concurenței,
Bogdan Marius Chirițoiu
București, 5 octombrie 2010.
Nr. 499.
ANEXĂ

REGULAMENT
privind analiza și soluționarea plângerilor referitoare la încălcarea prevederilor art. 5, 6 și 9
din Legea concurenței nr. 21/1996 și a prevederilor art. 101 și 102 din Tratatul privind funcționarea Uniunii Europene
În temeiul art. 27 alin. (1) și (2) din Legea concurenței nr. 21/1996, republicată, cu modificările și completările ulterioare,
Consiliul Concurenței adoptă prezentul regulament.
CAPITOLUL I
Introducere
1. Prezentul regulament reglementează procedurile privind
analiza și soluționarea de către Consiliul Concurenței a
plângerilor referitoare la încălcarea prevederilor art. 5, 6 și 9 din
Legea concurenței nr. 21/1996, republicată, cu modificările și
completările ulterioare (denumită în continuare lege) și a
prevederilor art. 101 și 102 din Tratatul privind funcționarea
Uniunii Europene (denumit în continuare TFUE).
2. Consiliul Concurenței dorește să încurajeze cetățenii,
întreprinderile și asociațiile de protecție a consumatorilor să i se
adreseze, ca autoritate publică abilitată, pentru a semnala
posibilele încălcări ale regulilor de concurență.
La nivelul Consiliului Concurenței există două modalități
pentru a realiza acest lucru. Prima modalitate de denunțare a
posibilelor încălcări ale regulilor de concurență constă în
transmiterea unei plângeri. Cea de-a doua modalitate constă în
furnizarea unei sesizări privind posibile comportamente
anticoncurențiale, sesizare care nu îndeplinește condițiile
prevăzute de prezentul regulament pentru a fi considerată
plângere, dar poate constitui punctul de pornire pentru
declanșarea din oficiu a unor investigații de către Consiliul
Concurenței.
3. Pentru a fi admisibilă, în sensul art. 40 din lege, o plângere
trebuie să conțină anumite informații specifice. De aceea,
trebuie întocmit un formular prin care reclamanții să fie ajutați
să prezinte Consiliului Concurenței faptele pertinente.
Prezentarea informațiilor prevăzute în acest formular constituie
o condiție indispensabilă pentru ca plângerea să fie considerată
admisibilă în sensul art. 40 din lege.
4. Persoanele fizice sau juridice care aleg să depună o
plângere la Consiliul Concurenței au posibilitatea de a fi asociate
îndeaproape la procedurile inițiate în vederea soluționării
acesteia. Astfel, reclamanții au posibilitatea de a-și exprima
punctul de vedere în cazul în care Consiliul Concurenței
consideră că nu există motive suficiente pentru a da curs
plângerii. Atunci când Consiliul Concurenței suspendă sau
respinge o plângere, în baza art. 13 din Regulamentul (CE)
nr. 1/2003 al Consiliului din 16 decembrie 2002 privind punerea

în aplicare a normelor de concurență prevăzute la articolele 81
și 82 din tratat (denumit în continuare Regulamentul nr. 1/2003),
deoarece Comisia Europeană sau o altă autoritate de
concurență a unui stat membru analizează ori a analizat
plângerea respectivă, reclamantul este informat cu privire la
identitatea autorității respective. De asemenea, reclamanții au
dreptul de a fi audiați și dreptul de acces la dosarul Consiliului
Concurenței, potrivit reglementărilor specifice cu privire la
acestea.
5. Persoanelor fizice sau juridice care depun o plângere în
condițiile prezentului regulament prin care denunță o încălcare
a art. 5 din lege la care au fost parte li se va acorda un termen
rezonabil în care să poată formula o cerere de clemență în
conformitate cu prevederile Instrucțiunilor privind condițiile și
criteriile de aplicare a unei politici de clemență potrivit
prevederilor art. 51 alin. (2) din Legea concurenței nr. 21/1996,
puse în aplicare prin Ordinul președintelui Consiliului
Concurenței nr. 300/2009.
6. Pentru asigurarea certitudinii juridice, comunicările de
documente prevăzute de prezentul regulament trebuie efectuate
în termenele prevăzute.
CAPITOLUL II
Criterii privind admisibilitatea unei plângeri
ARTICOLUL 1
Obiectul plângerii

În scopul intervenției Consiliului Concurenței, o plângere
înaintată conform prevederilor art. 40 din lege poate avea ca
obiect doar o pretinsă încălcare a art. 5, 6 sau 9 din lege și a
art. 101 sau 102 din TFUE, după caz.
ARTICOLUL 2
Condiția demonstrării unui interes legitim

(1) În conformitate cu prevederile art. 40 din lege, doar
persoanele fizice sau juridice care demonstrează un interes
legitim sunt îndreptățite să înainteze Consiliului Concurenței o
plângere referitoare la o posibilă încălcare a art. 5, 6 sau 9 din
lege și a art. 101 sau 102 din TFUE.

MONITORUL OFICIAL AL ROMÂNIEI, PARTEA I, Nr. 687/12.X.2010
(2) Reclamanții trebuie să demonstreze interesul lor legitim.
Consiliul Concurenței este îndreptățit, fără a aduce atingere
dreptului său de a declanșa o investigație din oficiu, să nu dea
curs plângerii unei persoane fizice sau juridice care nu poate
demonstra un interes legitim.
(3) Consiliul Concurenței poate verifica, în orice etapă a
procedurii, dacă este îndeplinită sau nu această condiție. În
practica Consiliului Concurenței, condiția cu privire la interesul
legitim nu a ridicat decât rareori îndoieli, în măsura în care
majoritatea reclamanților au fost afectați în mod direct de
pretinsa încălcare a legii. În mod particular, în cazul asociațiilor
de protecție a consumatorilor legal înregistrate există un interes
indirect care poate fi considerat acceptabil din punctul de vedere
al posibilității de formulare a unei plângeri.
(4) Cu toate acestea, există situații în care condiția unui
interes legitim, în sensul art. 40 din lege, necesită o analiză
suplimentară, pentru a se stabili dacă aceasta este îndeplinită.
Cea mai bună orientare în acest sens poate fi furnizată printr-un
set neexhaustiv de exemple, după cum urmează:
a) O asociație de întreprinderi poate invoca un interes legitim
în introducerea unei plângeri, chiar dacă asociația nu este
afectată în mod direct de comportamentul denunțat, ca o
întreprindere ce operează pe piața relevantă sau pe o piață
conexă, cu condiția ca, pe de o parte, asociația să aibă dreptul
de a reprezenta interesele membrilor săi și, pe de altă parte,
comportamentul denunțat să fie susceptibil de a leza interesele
membrilor asociației.
Consiliul Concurenței este îndreptățit însă să nu dea curs
unei plângeri a unei asociații de întreprinderi ai cărei membri nu
au participat la operațiuni comerciale de tipul celor denunțate în
cadrul plângerii.
Din aceste considerente se poate deduce că întreprinderile,
ele însele sau prin asociațiile care sunt împuternicite să le
reprezinte interesele, pot valorifica un interes legitim atunci când
operează pe piața relevantă sau când comportamentul denunțat
este susceptibil de a le afecta în mod direct interesele.
Un interes legitim poate fi invocat, de exemplu, de către
părțile unei înțelegeri sau practici denunțate, de către concurenții
ale căror interese au fost pe nedrept afectate de
comportamentul care constituie subiectul plângerii ori de către
întreprinderile excluse dintr-un sistem de distribuție.
b) Asociațiile de consumatori pot și ele să depună plângeri la
Consiliul Concurenței.
Consiliul Concurenței consideră că pot avea un interes
legitim și consumatorii individuali ale căror interese economice
sunt afectate în mod direct prin faptul că sunt cumpărători ai
bunurilor sau serviciilor care constituie obiectul unei încălcări a
legii.
c) Consiliul Concurenței consideră că nu au un interes
legitim, în sensul art. 40 din lege, persoanele sau organizațiile
care acționează în virtutea unor considerente de interes general,
fără a demonstra că ele sau membrii lor sunt în măsură a fi
afectați în mod direct și nefavorabil de încălcarea legii (pro bono
publico), cu excepția prevăzută la lit. b).
Autoritățile publice locale pot avea un interes legitim, în
calitatea acestora de cumpărători ori de utilizatori ai bunurilor
sau serviciilor afectate de comportamentul împotriva căruia
depun plângere. Acestea însă nu sunt considerate ca având un
interes legitim, în sensul art. 40 din lege, în măsura în care aduc
în atenția Consiliului Concurenței pretinse încălcări pro bono
publico.

11

ARTICOLUL 3
Completarea formularului de plângere

(1) Plângerile depuse de către persoanele fizice sau juridice
trebuie să conțină toate informațiile și documentele solicitate prin
formularul de plângere prevăzut în anexa care face parte
integrantă din prezentul regulament. Persoanele fizice și juridice
trebuie să furnizeze și copii ale documentelor relevante pentru
a susține plângerea depusă, documente care le sunt în mod
rezonabil disponibile, și, în măsura posibilului, să indice
Consiliului Concurenței de unde pot fi obținute informații și
documente relevante în cauză, care nu le sunt disponibile
reclamanților.
(2) Plângerea se transmite la Consiliul Concurenței în
3 exemplare, dintre care unul va fi, în măsura posibilului, în
format electronic. În situația în care plângerea sau documentele
care o însoțesc conțin secrete de afaceri ori alte informații
confidențiale, reclamantul va face o solicitare motivată pentru
asigurarea confidențialității acestora și va transmite, de
asemenea, o versiune neconfidențială a plângerii, precum și a
fiecărui document care o însoțește.
(3) În cazul în care Consiliul Concurenței constată că
informațiile, inclusiv documentele conținute în formularul de
plângere, sunt incomplete, va informa de îndată, în scris,
reclamantul despre acest fapt și va fixa un termen în cadrul
căruia să completeze plângerea.
(4) Consiliul Concurenței poate acorda o derogare, în sensul
ca reclamantul să furnizeze doar o anumită parte a informațiilor
și/sau a documentelor prevăzute în formularul de plângere,
atunci când consideră că acestea nu sunt necesare pentru
examinarea cazului. Consiliul Concurenței are în vedere că
această posibilitate este menită, în special, să faciliteze
întocmirea plângerilor de către asociațiile de consumatori, atunci
când acestea nu au acces la informații specifice provenind din
sfera operatorilor economici împotriva cărora se plâng, informații
altfel necesare pentru întocmirea unei plângeri conform
prevederilor formularului de plângere.
(5) După primirea tuturor informațiilor și documentelor
prevăzute în formularul de plângere, Consiliul Concurenței va
informa în scris reclamantul cu privire la data la care plângerea
este considerată completă. De la această dată începe să curgă
termenul prevăzut la art. 40 alin. (2) din lege.
(6) Dacă reclamantul nu furnizează informațiile și
documentele solicitate pentru a completa integral formularul de
plângere și nu obține o derogare de la această obligație,
Consiliul Concurenței va înștiința, în scris, reclamantul asupra
faptului că solicitarea depusă nu îndeplinește condițiile
prevăzute de prezentul regulament pentru a fi calificată ca o
plângere, iar informațiile furnizate vor fi considerate de Consiliul
Concurenței ca o informare generală, ce poate fi utilă la
declanșarea unor investigații din oficiu.
CAPITOLUL III
Procedurile de analiză a plângerilor
ARTICOLUL 4
Analiza faptelor

(1) Examinarea unei plângeri implică două aspecte, și anume
analiza faptelor care trebuie stabilite pentru a dovedi încălcarea
art. 5, 6 sau 9 din lege și a art. 101 ori 102 din TFUE, după caz,

12

MONITORUL OFICIAL AL ROMÂNIEI, PARTEA I, Nr. 687/12.X.2010

pe de o parte, și încadrarea legală a comportamentului ce
constituie obiectul plângerii, pe de altă parte.
(2) În cazul în care, deși sunt îndeplinite condițiile prevăzute
de art. 1, 2 și 3 din prezentul regulament, plângerea nu
motivează suficient acuzațiile avansate, aceasta poate fi
respinsă. Pentru a respinge o plângere pe motiv că obiectul ei,
reprezentat de comportamentul denunțat, nu încalcă regulile de
concurență sau nu intră sub incidența acestora, Consiliul
Concurenței nu este obligat să ia în considerare circumstanțele
care nu au fost aduse în atenția sa de către reclamant și pe care
le-ar fi putut descoperi doar printr-o investigare a cazului.

din TFUE anumitor categorii de înțelegeri, decizii ale asociațiilor
de întreprinderi sau practici concertate, denumite regulamente
de exceptare pe categorii, care se aplică în mod corespunzător.
(6) Pentru ca beneficiul exceptării să fie retras de către
Consiliul Concurenței, acesta, după ce a procedat la o analiză
individuală, trebuie să ajungă la concluzia că acordul căruia i se
aplică aceste regulamente de exceptare pe categorii are efecte
incompatibile cu art. 5 alin. (2) sau (3) din lege.

ARTICOLUL 5

(1) Pe baza analizei efectuate în cadrul compartimentelor de
specialitate, Consiliul Concurenței va hotărî, după caz:
a) declanșarea unei investigații;
b) emiterea unei decizii de respingere a plângerii, în cazul în
care plângerea nu prezintă suficient temei de fapt și de drept
pentru a justifica declanșarea unei investigații;
c) transmiterea unei înștiințări, în scris, cu privire la faptul că
plângerea nu intră sub incidența legii;
d) transmiterea unei înștiințări, în scris, a reclamantului cu
privire la faptul că plângerea nu va fi analizată de Consiliul
Concurenței, întrucât Comisia Europeană sau o altă autoritate
de concurență dintr-un alt stat membru instrumentează sau a
instrumentat aceeași plângere.
(2) Consiliul Concurenței poate decide să declanșeze
procedura de investigație privind o eventuală încălcare a art. 5,
6 sau 9 din lege și a art. 101 sau 102 din TFUE în orice moment,
dar nu mai târziu de expirarea termenului de 60 de zile, prevăzut
de art. 40 alin. (2) din lege, pentru emiterea unei decizii
referitoare la o plângere. Termenul de 60 de zile începe să curgă
de la data la care i se confirmă reclamantului faptul că plângerea
este considerată completă și îndeplinește toate condițiile, potrivit
art. 3 alin. (4) din prezentul regulament.
(3) În cazul plângerilor privind o posibilă încălcare a art. 9 din
lege, în situația în care se constată, la o primă evaluare,
existența unor posibile fapte de natură anticoncurențială
prohibite expres de lege, Consiliul Concurenței poate comunica
autorității sau instituției administrației publice centrale ori locale
rezultatele primei sale evaluări cu privire la natura faptelor care
formează obiectul plângerii și poate da acesteia posibilitatea de
a-și exprima punctul de vedere, respectiv de a adopta măsurile
și remediile necesare restabilirii unui mediu concurențial normal.
La expirarea termenului legal de 60 de zile pentru analiza
plângerii, în funcție de poziția exprimată sau adoptată de
autoritatea ori instituția administrației publice centrale sau locale,
Consiliul Concurenței poate decide declanșarea unei investigații
sau respingerea plângerii, conform prevederilor art. 40 alin. (1)
sau (2) din lege.
(4) Declanșarea procedurii de investigație poate fi făcută
publică în orice mod, inclusiv pe pagina oficială de internet a
Consiliului Concurenței.
(5) Procedura de investigație se va derula potrivit dispozițiilor
art. 41—44 din lege. Raportul asupra investigației, cu excepția
prevăzută la art. 42 alin. (1) din lege, va fi comunicat părților în
cauză, împreună cu convocarea pentru audiere, cu solicitarea
ca, până la o anumită dată stabilită, acestea să comunice
Consiliului Concurenței, în scris, observațiile lor asupra
conținutului raportului. Termenul pentru comunicarea
observațiilor de către părțile implicate va fi stabilit de la caz la
caz, avându-se în vedere complexitatea cazului, și nu va fi mai

Încadrarea legală a faptelor

(1) Criteriile pentru încadrarea legală a unei înțelegeri sau
practici nu pot fi prevăzute în mod exhaustiv. Cu toate acestea,
reclamanții trebuie să se refere la regulamentele și instrucțiunile
adoptate de Consiliul Concurenței și, în măsura în care au
cunoștință de acestea, la cele emise de Comisia Europeană, la
practica și la jurisprudența comunitară. Încadrarea legală exactă
a unei înțelegeri sau practici este atributul Consiliului
Concurenței, iar părțile nu sunt obligate să ofere o încadrare
exactă, ci opinia lor în această privință.
(2) Înțelegerile și practicile intră sub incidența legii atunci
când sunt capabile să afecteze concurența pe piața românească
ori pe o parte a acesteia, în cazul art. 5 din lege, sau în măsura
în care pot afecta activitatea economică ori pot prejudicia
consumatorii, în cazul art. 6 din lege. Ori de câte ori Consiliul
Concurenței aplică prevederile art. 5 și 6 din lege, în măsura în
care faptele analizate pot afecta comerțul dintre statele membre,
acesta aplică, de asemenea, prevederile art. 101 și 102 din
TFUE. Atunci când o înțelegere sau practică nu este capabilă să
afecteze comerțul dintre statele membre, se poate aplica
legislația națională, nu și legislația comunitară.
(3) Acțiunile sau inacțiunile autorităților și instituțiilor
administrației publice centrale ori locale, precum limitarea
libertății comerțului sau a autonomiei întreprinderilor, exercitate
cu respectarea reglementărilor legale și/sau stabilirea de condiții
discriminatorii pentru activitatea întreprinderilor, sunt interzise
dacă restrâng, împiedică sau denaturează concurența.
Autoritățile și instituțiile publice au obligația activă de a asigura
respectarea liberei concurențe, iar restricțiile de la aceasta
trebuie să fie justificate temeinic pe motive de interes public
general și să fie limitate ca durată și arie geografică în măsura
maximă posibilă.
(4) Înțelegerile dintre întreprinderi, deciziile asociațiilor de
întreprinderi sau practicile concertate care nu presupun o
restricționare apreciabilă a concurenței nu cad sub incidența
art. 5 din lege, potrivit prevederilor art. 8 din lege, care se aplică
în mod corespunzător.
(5) Înțelegerile, deciziile și practicile concertate prevăzute la
art. 5 alin. (1) din lege, care îndeplinesc condițiile prevăzute la
art. 5 alin. (2) din lege sau se încadrează în categoriile prevăzute
la art. 5 alin. (3) din lege, sunt considerate legale fără a fi
necesare notificarea acestora de către părți și emiterea unei
decizii de către Consiliul Concurenței. Categoriile de înțelegeri,
decizii și practici concertate, exceptate prin aplicarea
prevederilor art. 5 alin. (2) din lege, precum și condițiile și
criteriile de încadrare pe categorii sunt cele stabilite în
regulamentele Consiliului Uniunii Europene sau ale Comisiei
Europene cu privire la aplicarea prevederilor art. 101 alin. (3)

ARTICOLUL 6
Soluționarea plângerilor

MONITORUL OFICIAL AL ROMÂNIEI, PARTEA I, Nr. 687/12.X.2010
scurt de o lună de la data transmiterii raportului asupra
investigației.
(6) Persoanelor a căror audiere a fost admisă conform art. 43
alin. (2) din lege li se va trimite, cu cel puțin două săptămâni
înainte de data fixată pentru audiere, o copie a raportului asupra
investigației, numai la cerere și dacă președintele Consiliului
Concurenței apreciază că este util în interesul investigației,
împreună cu convocările pentru audiere.
(7) În convocarea pentru audiere se vor preciza:
a) data fixată pentru audiere;
b) posibilitatea și condițiile în care poate fi consultat dosarul
cauzei la sediul Consiliului Concurenței;
c) data până la care părțile implicate pot transmite, în scris,
observațiile lor asupra conținutului raportului de investigație;
d) faptul că neprezentarea sau renunțarea la audiere,
precum și refuzul oricărei depoziții nu constituie, conform art. 43
alin. (3) din lege, impedimente pentru continuarea procedurii de
investigație în cazul respectiv.
(8) Consiliul Concurenței nu este obligat să declanșeze o
investigație pe baza fiecărei plângeri primite, pentru a stabili
dacă a fost săvârșită o încălcare a legii. Consiliul Concurenței
are datoria de a analiza cu atenție elementele de fapt și de drept
aduse în atenția sa de către reclamant, în scopul de a stabili
dacă aceste elemente indică un comportament care este în
măsură să încalce prevederile art. 5, 6 sau 9 din lege și
prevederile art. 101 sau 102 din TFUE, după caz.
(9) Atunci când Consiliul Concurenței, în urma analizei
plângerii, consideră că, pe baza informațiilor pe care le are în
posesie, nu sunt suficiente temeiuri pentru a justifica
declanșarea unei investigații, va informa autorul plângerii despre
intenția sa de a respinge plângerea, inclusiv despre motivele
care stau la baza acestei intenții, și va stabili un termen
rezonabil în cadrul căruia acesta să își prezinte punctul de
vedere verbal în fața comisiei care coordonează compartimentul
de specialitate implicat. Reclamantul își poate exprima punctul
de vedere și în scris. Consiliul Concurenței nu este obligat să ia
în considerare orice alte informații sau documente transmise
ulterior expirării acestui termen de către reclamant, inclusiv în
scris.
(10) Prin excepție de la prevederile alin. (2), reclamantul
poate solicita o prelungire a termenului fixat pentru furnizarea
punctului său de vedere. În funcție de circumstanțele cazului,
Consiliul Concurenței poate acorda o astfel de prorogare, dar
va stabili un termen rezonabil, astfel încât Consiliul Concurenței
să poată adopta soluția finală în termenul de 60 de zile prevăzut
la art. 40 alin. (2) din lege.
(11) În cazul în care reclamantul își exprimă punctul de
vedere în termenul stabilit de Consiliul Concurenței, iar
informațiile și documentele suplimentare furnizate sunt de
natură a schimba analiza preliminară efectuată, Consiliul
Concurenței poate declanșa procedura de investigație privind
întreprinderile împotriva cărora a fost formulată plângerea.
(12) În cazul în care reclamantul își exprimă punctul de
vedere în termenul stabilit de Consiliul Concurenței, iar
informațiile și documentele suplimentare furnizate nu duc la o
evaluare diferită a plângerii, Consiliul Concurenței va respinge
plângerea prin decizie. Respingerea plângerii se face, potrivit
art. 7 din prezentul regulament, prin decizie a comisiei
Consiliului Concurenței care coordonează compartimentul de
specialitate implicat în analiză.

13

(13) Dacă autorul plângerii nu se prezintă sau nu transmite
punctul său de vedere în scris în termenul stabilit de Consiliul
Concurenței, plângerea va fi considerată ca fiind retrasă.
(14) În cazul în care plângerea înaintată nu cade sub
incidența legii, Consiliul Concurenței va răspunde, în scris, în
termen de 30 de zile de la înregistrarea plângerii.
(15) Atunci când Consiliul Concurenței suspendă sau
respinge o plângere în temeiul art. 13 din Regulamentul
nr. 1/2003, acesta informează de îndată reclamantul, în scris,
cu privire la autoritatea de concurență care instrumentează sau
a instrumentat cauza.
ARTICOLUL 7
Decizia de respingere a unei plângeri

(1) Atunci când Consiliul Concurenței respinge o plângere
prin decizie, în baza art. 40 alin. (2) din lege, trebuie să arate
motivele care au stat la baza acestei decizii, într-un mod care
este adecvat actului în discuție și luând în considerare
circumstanțele fiecărui caz în parte.
(2) Expunerea motivelor avute în vedere trebuie să se facă
într-un mod clar și neechivoc, astfel încât să îi permită
reclamantului să verifice motivele deciziei, iar instanței
judecătorești competente să exercite controlul asupra deciziei
respective. Cu toate acestea, Consiliul Concurenței nu este
obligat să adopte o poziție asupra fiecărui argument invocat de
reclamant în susținerea plângerii sale, fiind suficient să expună
considerentele de fapt și de drept care justifică adoptarea
deciziei.
(3) Consiliul Concurenței comunică autorului decizia, în scris,
cu precizarea motivelor, în termen de maximum 60 de zile de la
data la care acestuia i se confirmă faptul că plângerea este
completă și îndeplinește toate condițiile prevăzute în prezentul
regulament. Decizia de respingere a plângerii poate fi atacată la
Curtea de Apel București, Secția de contencios administrativ și
fiscal, în termen de 30 de zile de la comunicare.
(4) Decizia de respingere a plângerii îl împiedică pe
reclamant să solicite redeschiderea procedurii, în afară de cazul
în care acesta aduce noi elemente de probă semnificative.
Corespondența ulterioară cu reclamantul cu privire la aceeași
presupusă încălcare a legii nu va fi considerată ca fiind o nouă
plângere, cu excepția cazului în care informații și documente noi
semnificative, care susțin afirmațiile din cuprinsul plângerii, sunt
aduse în atenția Consiliului Concurenței. Cu toate acestea,
dreptul Consiliului Concurenței de a redeschide din oficiu un caz
rămâne rezervat.
ARTICOLUL 8
Drepturi procedurale ale reclamantului

(1) În cazul în care Consiliul Concurenței informează
reclamantul cu privire la intenția sa de a respinge plângerea în
temeiul art. 40 alin. (2) din lege, reclamantul poate solicita
accesul la documentele pe care Consiliul Concurenței își
bazează analiza preliminară. Reclamantul nu poate avea acces
la secretele de afaceri și la alte informații confidențiale care
aparțin altor părți implicate în procedură.
(2) Documentele la care reclamantul a avut acces în
contextul procedurilor puse în aplicare de Consiliul Concurenței
în temeiul art. 5, 6 sau 9 din lege și al art. 101 sau 102 din TFUE,
după caz, nu pot fi utilizate de reclamant decât în proceduri
judiciare sau administrative având ca obiect aplicarea
respectivelor dispoziții din lege, respectiv tratat.

14

MONITORUL OFICIAL AL ROMÂNIEI, PARTEA I, Nr. 687/12.X.2010

(3) Dacă în urma analizei unei plângeri se declanșează
procedura de investigație, la finalul investigației președintele
Consiliului Concurenței, conform prevederilor art. 43 alin. (2) din
lege, poate admite audierea autorului plângerii, la cererea
acestuia. Cu toate acestea, procedurile Consiliului Concurenței
în cazurile de concurență nu constituie proceduri contradictorii
între reclamant, pe de o parte, și întreprinderile investigate, pe
de altă parte. Din acest motiv, drepturile procedurale ale
reclamanților sunt mult mai limitate decât dreptul la apărare al
întreprinderilor investigate.
(4) Reclamantului a cărui audiere a fost admisă de către
președintele Consiliului Concurenței i se va trimite o copie a
raportului de investigație numai la cerere și dacă președintele
Consiliului Concurenței apreciază că este util în interesul
investigației. În acest caz, Consiliul Concurenței transmite
reclamantului o copie a versiunii neconfidențiale a raportului de
investigație și stabilește un termen în care reclamantul își poate
exprima punctul de vedere în scris.
(5) Conform prevederilor art. 43 alin. (3) din lege,
neprezentarea sau renunțarea la audiere, precum și refuzul
oricărei depoziții sau declarații nu constituie impedimente pentru
continuarea procedurii de investigație.
ARTICOLUL 9
Tratamentul informațiilor confidențiale

(1) Informațiile, inclusiv documentele primite în cadrul
procedurii de analiză a unei plângeri, nu vor fi comunicate sau
făcute publice de către Consiliul Concurenței, în măsura în care
acestea conțin secrete de afaceri sau alte informații
confidențiale ale oricărei persoane.
(2) Orice reclamant care transmite Consiliului Concurenței
informații și documente în baza art. 40 din lege, precum și orice
alte informații și documente transmise în cadrul aceleiași
proceduri trebuie să identifice în mod clar toate informațiile
confidențiale, motivând caracterul confidențial, și să furnizeze o
variantă neconfidențială a acestora.
(3) Dacă reclamantul nu furnizează o versiune
neconfidențială a plângerii, respectiv a documentelor care o
însoțesc, acestea sunt considerate că nu conțin informații
confidențiale.
(4) Persoanele fizice care semnalează Consiliului
Concurenței eventualele încălcări ale art. 5, 6 sau 9 din lege și
ale art. 101 sau 102 din TFUE, după caz, pot solicita să nu li se
dezvăluie identitatea față de întreprinderile vizate de acuzațiile
în cauză. Consiliul Concurenței va respecta solicitarea acestora
de a rămâne anonimi, mai puțin în cazul în care o astfel de
cerere este vădit nejustificată.
(5) Consiliul Concurenței poate solicita reclamanților,
întreprinderilor sau asociațiilor de întreprinderi și autorităților și
instituțiilor administrației publice centrale ori locale care
furnizează informații și documente în cadrul procedurii de
analiză a plângerii să identifice documentele sau părțile din
anumite documente pe care aceștia le consideră a conține
secrete de afaceri ori alte informații confidențiale aparținând lor
și să identifice părțile față de care aceste documente să fie
considerate confidențiale. Consiliul Concurenței poate stabili un
termen în care reclamantul, întreprinderile sau asociațiile de
întreprinderi și autoritățile și instituțiile administrației publice
centrale ori locale să detalieze solicitarea de protejare a
confidențialității cu privire la fiecare document sau parte dintr-un
document, să furnizeze Consiliului Concurenței o versiune

neconfidențială a documentelor ori declarațiilor în care pasajele
confidențiale au fost șterse și să furnizeze o descriere concisă
a fiecărei piese ce conține o informație ștearsă.
(6) Dacă reclamantul, întreprinderile ori asociațiile de
întreprinderi ori autoritățile și instituțiile administrației publice
centrale sau locale nu se conformează cererii Consiliului
Concurenței, documentele ori declarațiile în cauză sunt
considerate că nu conțin informații confidențiale.
(7) Calificarea informațiilor ca fiind confidențiale nu împiedică
Consiliul Concurenței să divulge și să folosească aceste
informații atunci când este necesar să probeze o încălcare a
prevederilor art. 5, 6 sau 9 din lege și a prevederilor art. 101 sau
102 din TFUE, după caz. Atunci când secretele de afaceri sau
informațiile confidențiale sunt necesare pentru demonstrarea
unei încălcări a legii, Consiliul Concurenței trebuie să analizeze,
pentru fiecare document în parte, dacă necesitatea de a
dezvălui acea informație este mai mare decât afectarea care ar
rezulta din dezvăluire.
CAPITOLUL IV
Acțiunile în despăgubire pentru încălcarea
regulilor de concurență
ARTICOLUL 10
Complementaritatea de roluri a autorității publice și a
persoanelor fizice și juridice în vederea aplicării art. 5, 6
și 61 din lege și a art. 101 și 102 din TFUE, după caz

(1) Instanțele judecătorești sunt și ele competente să apere
drepturile persoanelor fizice și ale celor juridice care decurg din
încălcarea prevederilor art. 5 și 6 din lege și a prevederilor
art. 101 și 102 din TFUE. Având în vedere recomandările
Comisiei Europene, Consiliul Concurenței încurajează acțiunile
formulate de către persoanele afectate de acțiunile și
comportamentele anticoncurențiale, pentru repararea daunelor
suferite.
(2) Instanțele judecătorești pot decide asupra validității sau
nulității contractelor încheiate, în baza art. 49 din lege, și numai
ele pot acorda despăgubiri persoanelor fizice și juridice în cazul
încălcării art. 5 și 6 din lege și a art. 101 și 102 din TFUE. Pentru
a asigura eficacitatea deplină a regulilor în domeniul
concurenței, orice persoană poate solicita despăgubiri pentru
prejudiciile suferite cauzate de un contract sau de un
comportament susceptibil să restrângă ori să denatureze
concurența. Aceste acțiuni în recuperarea daunelor în fața
instanțelor judecătorești, având natura de a descuraja
întreprinderile de a încheia sau de a aplica acordurile ori
practicile care restrâng concurența, sunt susceptibile să
contribuie semnificativ la menținerea unei concurențe efective.
(3) Acțiunea în fața instanțelor judecătorești are următoarele
avantaje pentru persoanele afectate de acțiunile și
comportamentele anticoncurențiale:
a) instanțele judecătorești pot acorda despăgubiri pentru
pierderile suferite ca o consecință a încălcării art. 5 și 6 din lege
și a art. 101 și 102 din TFUE, după caz, pot dispune măsuri
asigurătorii și pot acorda cheltuieli de judecată;
b) instanțele judecătorești pot decide asupra revendicărilor
referitoare la plăți sau la executarea obligațiilor contractuale
întemeiate pe un contract sau acord analizat conform
prevederilor art. 5 din lege, respectiv conform prevederilor
art. 101 din TFUE.

MONITORUL OFICIAL AL ROMÂNIEI, PARTEA I, Nr. 687/12.X.2010
(4) Acțiunile în despăgubire pot fi intentate atât de cei afectați
direct de către un comportament anticoncurențial, cât și de
persoanele afectate în mod indirect, de exemplu, de persoanele
care cumpără bunuri și servicii de la cei afectați în mod direct.
Astfel de acțiuni pot fi intentate atât înainte, cât și după emiterea
unei decizii de sancționare de către Consiliul Concurenței.
Deciziile Consiliului Concurenței prin care sunt aplicate amenzi
contravenționale, rămase definitive și irevocabile, creează o
prezumție irefragabilă privind existența faptului ilicit cauzator de
prejudicii.

15

(2) La data intrării în vigoare a prezentului regulament,
Regulamentul pentru aplicarea prevederilor art. 5 și 6 din Legea
concurenței nr. 21/1996, cu modificările și completările
ulterioare, privind practicile anticoncurențiale în cazul plângerilor,
pus în aplicare prin Ordinul președintelui Consiliului Concurenței
nr. 81/2004, publicat în Monitorul Oficial al României, Partea I,
nr. 430 din 13 mai 2004, și Instrucțiunile privind soluționarea de
către Consiliul Concurenței a plângerilor referitoare la
prevederile art. 5 și 6 din Legea concurenței nr. 21/1996, cu

ARTICOLUL 11

modificările și completările ulterioare, puse în aplicare prin

Prevederi finale

(1) Prezentul regulament este pus în aplicare prin ordin al
președintelui Consiliului Concurenței și se publică în Monitorul
Oficial al României, Partea I.

Ordinul președintelui Consiliului Concurenței nr. 90/2005,
publicate în Monitorul Oficial al României, Partea I, nr. 472 din
3 iunie 2005, se abrogă.

ANEXĂ
la regulament

FORMULAR DE PLÂNGERE

I. Informații privind reclamantul și întreprinderea sau
asociația de întreprinderi/autoritatea ori instituția
administrației publice centrale sau locale împotriva căreia
se formulează plângerea
1. Furnizați informații complete cu privire la identitatea
persoanei fizice sau juridice care depune plângerea. În cazul în
care autorul plângerii este o întreprindere, identificați grupul de
întreprinderi din care face parte și furnizați o prezentare succintă
a naturii și a domeniului de activitate. Furnizați numele unei
persoane de contact (inclusiv număr de telefon, adresă poștală
și electronică) de la care pot fi obținute explicații suplimentare.
2. Identificați întreprinderea (întreprinderile) sau asociația de
întreprinderi/autoritatea ori instituția administrației publice
centrale sau locale al cărei comportament constituie obiectul
plângerii. În cazul întreprinderilor, furnizați toate informațiile
disponibile cu privire la grupul de întreprinderi din care aceasta
(acestea) face (fac) parte și cu privire la natura și domeniul de
activitate al acesteia (acestora). Indicați poziția reclamantului
față de întreprinderea sau asociația de întreprinderi pârâte (de
exemplu, client, concurent etc.).
II. Detalii privind presupusa încălcare a legii și informații
și documente în susținerea acestora
3. Prezentați în detaliu faptele din care rezultă, în opinia
dumneavoastră, că s-a săvârșit o încălcare a prevederilor
art. 5, 6 sau 9 din lege și a prevederilor art. 101 sau 102 din
TFUE, după caz. Indicați, în special, natura produselor (bunuri
sau servicii) afectate de pretinsa încălcare și explicați, atunci
când este necesar, relațiile comerciale privind aceste produse.
Furnizați toate detaliile disponibile despre înțelegerile sau
practicile întreprinderilor ori asociațiilor de întreprinderi/acțiunile
sau inacțiunile autorităților și instituțiilor administrației publice
centrale ori locale care constituie obiectul plângerii. Indicați, în
măsura posibilului, cotele de piață estimative deținute de către
întreprinderea/întreprinderile împotriva cărora este formulată
plângerea.

4. Transmiteți toate documentele aflate în posesia
dumneavoastră referitoare sau aflate în directă legătură cu
faptele din plângere (de exemplu: texte ale acordurilor, minute
ale întâlnirilor sau ale negocierilor, termeni ai tranzacțiilor,
documente de afaceri, circulare, corespondență, note ale
conversațiilor telefonice etc.). Precizați numele și adresa
persoanelor în măsură să depună mărturie asupra faptelor
susținute în plângere și, în particular, ale persoanelor afectate de
pretinsa încălcare a prevederilor legii. Transmiteți statistici sau
alte date aflate în posesia dumneavoastră referitoare la faptele
susținute (de exemplu, referitoare la evoluția prețurilor, cantități
vândute etc.).
5. Prezentați punctul dumneavoastră de vedere referitor la
dimensiunea pieței geografice pe care a avut loc presupusa
încălcare a legii și explicați, dacă nu reiese în mod evident, în ce
măsură a fost afectată concurența. În cazul încălcării art. 101
sau 102 din TFUE, explicați suplimentar și în ce măsură este
afectat comerțul dintre statele membre.
6. Menționați dacă, din informațiile de care dispuneți,
întreprinderea sau asociația de întreprinderi/autoritatea și
instituția administrației publice centrale ori locale împotriva
căreia formulați plângerea are cunoștință de intenția
dumneavoastră de a vă adresa autorității de concurență în
legătură cu faptele prezentate în plângere.
III. Soluționarea plângerii de către Consiliul Concurenței
și interesul legitim
7. Explicați ce concluzii sau măsuri așteptați ca rezultat al
procedurii întreprinse de Consiliul Concurenței.
8. Prezentați motivele în temeiul cărora invocați un interes
legitim ca reclamant în temeiul art. 40 din lege. Prezentați, în
special, modul în care comportamentul reclamat vă afectează
și explicați modul în care, din punctul dumneavoastră de vedere,
intervenția Consiliului Concurenței va putea remedia prejudiciul
prezumat.

16

MONITORUL OFICIAL AL ROMÂNIEI, PARTEA I, Nr. 687/12.X.2010

IV. Proceduri declanșate în fața altor autorități de
concurență și a instanțelor judecătorești
9. Specificați dacă v-ați adresat cu privire la aceleași
probleme sau la probleme strâns legate de acestea unei
autorități de concurență dintr-un alt stat membru sau Comisiei
Europene și/sau dacă a fost intentat un proces în fața instanțelor

judecătorești. În caz afirmativ, furnizați informații complete
referitoare la autoritatea administrativă sau judecătorească în
cauză și informațiile pe care le-ați prezentat.
10. Prezentați o declarație pe propria răspundere din care să
reiasă că informațiile cuprinse în acest formular și în anexele la
acesta sunt de bună-credință.

Data și semnătura
.......................

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 687/12.X.2010 conține 16 pagini.

Prețul: 3,20 lei

&JUYDGY|446731]
ISSN 1453—4495

