PARTEA I

Anul 178 (XXII) — Nr. 45

Miercuri, 20 ianuarie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.593 din 26 noiembrie 2009 referitoare la excepția
de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii ....

2–3

Decizia nr. 1.636 din 10 decembrie 2009 referitoare la
sesizarea de neconstituționalitate a Legii pentru
modificarea și completarea Legii camerelor de comerț
din România nr. 335/2007 și a Legii nr. 26/1990 privind
registrul comerțului ....................................................

4–10

Opinie separată ....................................................................

10–11

Decizia nr. 1.642 din 10 decembrie 2009 referitoare la
excepția de neconstituționalitate a dispozițiilor art. 298
alin. (2) ultima liniuță din Legea nr. 53/2003 — Codul
muncii ........................................................................

12–13

HOTĂRÂRI ALE GUVERNULUI ROMÂNIEI
37.

— Hotărâre pentru modificarea și completarea
Hotărârii Guvernului nr. 161/2006 privind întocmirea
și completarea registrului general de evidență a
salariaților ..................................................................

14

ACTE ALE BIROULUI ELECTORAL CENTRAL
Proces-verbal privind rezultatele finale la alegerile parțiale din
Colegiul uninominal pentru alegerea Camerei
Deputaților nr. 1 din Circumscripția Electorală nr. 42 —
Municipiul București din data de 17 ianuarie 2010 ....

15–16

2

MONITORUL OFICIAL AL ROMÂNIEI, PARTEA I, Nr. 45/20.I.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.593
din 26 noiembrie 2009

referitoare la excepția de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. București în Dosarul
nr. 2.919/111/2008 al Curții de Apel Oradea — Secția civilă
mixtă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 2.617D—nr. 2.624D/2009, având ca obiect o excepție de
neconstituționalitate identică cu cea ridicată în Dosarul
nr. 2.616D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 2.617D—
nr. 2.624D/2009 la Dosarul nr. 2.616D/2009.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 2.617D—
nr. 2.624D/2009 la Dosarul nr. 2.616D/2009, care este primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea ca inadmisibilă a excepției de neconstituționalitate
ridicate.
C U R T E A,

având în vedere actele și lucrările dosarelor, constată
următoarele:
Prin încheierile din 8 aprilie 2009, 14 aprilie 2008, 21 aprilie
2008, 27 aprilie 2009, 28 aprilie 2008, 30 aprilie 2009,
pronunțate în Dosarele nr. 2.919/111/2008, nr. 3.313/83/2008,
nr. 3.481/83/2008, nr. 3.312/83/2008, nr. 4.347/111/2007,
nr. 3.314/83/2008, nr. 3.311/83/2008, nr. 2.609/111/2008 și
nr. 5.275/111/2008, Curtea de Apel Oradea — Secția civilă

mixtă a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii, excepție
ridicată de Societatea Comercială ăPetrom” — S.A. București în
cauze având ca obiect pretenții bănești.
În motivarea excepției de neconstituționalitate se
apreciază, în esență, că textul de lege criticat, prin formularea sa
imprecisă, poate ridica dificultăți de interpretare și aplicare a
legii. În acest sens, autorii fac referire la normele procedurale
aplicabile în spețele lor, care au ca obiect conflicte de muncă,
arătând că art. 298 alin. (2) ultima liniuță din Codul muncii nu
este în măsură să clarifice care dintre acestea urmează să se
aplice. Astfel, se arată că prevederile art. 72 din Legea
nr. 168/1999 privind soluționarea conflictelor de muncă sunt
diferite de cele ale art. 284 din Codul muncii, care
reglementează aceeași materie, respectiv instanța competentă
să soluționeze aceste conflicte. Cu toate că, din perspectiva
principiilor de aplicare a legii în timp, în speță ar trebui să fie
incidente reglementările mai noi, respectiv cele ale Codului
muncii, caracterul special pe care îl are Legea nr. 168/1999 față
de dreptul comun în materie, reglementat de Codul muncii,
poate conduce la o concluzie contrară, potrivit căreia incidente
ar fi dispozițiile legii speciale. Toate aceste argumente duc la
concluzia că prevederile art. 298 alin. (2) ultima liniuță din Codul
muncii încalcă principiul efectivității juridice consacrat de Curtea
Europeană a Drepturilor Omului. În plus față de acestea, autorul
excepției consideră că, prin dispozițiile art. 62 alin. (1) și art. 63
alin. (3) din Legea nr. 24/2000 privind normele de tehnică
legislativă pentru elaborarea actelor normative, legiuitorul a
impus cu caracter imperativ abrogarea expresă directă,
excluzând, prin urmare, abrogarea implicită. Acest mod de
abordare a fost determinat atât pentru a asigura coerența
sistemului legislativ, cât și pentru a asigura eficacitatea
principiului separației puterilor în stat, întrucât nu permite
judecătorului să legifereze expres unde legiuitorul a tăcut,
respectiv să constate abrogarea, deși legiuitorul nu a făcut-o.
Nerespectarea prevederilor Legii nr. 24/2000 prin reglementarea
unei norme care are un efect abrogator implicit, precum textul de
lege criticat, are semnificația încălcării art. 1 alin. (5) din
Constituție, care prevede obligativitatea respectării Constituției
și a legilor, obligație căreia trebuie să se supună inclusiv
Parlamentul, întrucât textul constituțional nu face nicio distincție
cu privire la destinatarii normei.
Tribunalul Oradea — Secția civilă apreciază că excepția
de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 45/20.I.2010
Guvernul, în dosarele nr. 2.616D—nr. 2.623D/2009,
apreciază că excepția de neconstituționalitate este inadmisibilă.
Avocatul Poporului, în dosarele nr. 2.616D—
nr. 2.623D/2009, consideră că textul legal criticat este
constituțional.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Codul muncii,
dispoziții care au următorul conținut: ăPe data intrării în vigoare
a prezentului cod se abrogă: [...] orice alte dispoziții contrare”.
În opinia autorului excepției de neconstituționalitate,
prevederile legale criticate contravin dispozițiilor art. 1 alin. (4) și
(5), privind separația puterilor în stat și supremația Constituției
și a legilor, celor ale art. 73 alin. (3) lit. p) privind reglementarea,
prin lege organică, a raporturilor de muncă, sindicatelor,
patronatelor și protecției sociale, și ale art. 79 alin. (1) din
Constituție privind rolul Consiliului Legislativ.
Prin mai multe decizii, Curtea s-a pronunțat asupra unor
critici identice de neconstituționalitate. Spre exemplu, prin
Decizia nr. 1.017 din 7 iulie 2009, publicată în Monitorul Oficial
al României, Partea I, nr. 567 din 14 august 2009, Curtea a
constatat că ăîntreaga motivare a acesteia se referă la modul de
interpretare și aplicare în timp a două legi organice, și anume
Codul muncii și Legea nr. 168/1999 privind soluționarea
conflictelor de muncă. [...]

3

Or, Curtea reține că problemele ce țin de aplicarea legii,
respectiv luarea deciziei asupra incidenței în cauză a unor texte
de lege, revin instanței de judecată, potrivit dispozițiilor art. 126
alin. (1) din Constituție, care prevede că «justiția se realizează
prin Înalta Curte de Casație și Justiție și prin celelalte instanțe
judecătorești stabilite de lege», iar nu instanței de contencios
constituțional. Astfel, instanța de judecată este cea care poate
dispune de instrumentele necesare pentru a decide care dintre
legile puse în discuție sunt incidente, folosind toate principiile de
interpretare a legii. Decizia instanței de judecată poate fi atacată
la instanța superioară, iar, în cazul în care practica judiciară
vădește o interpretare neunitară, Constituția, prin art. 126
alin. (3), dă Înaltei Curți de Casație și Justiție, iar nu Curții
Constituționale, competența de a stabili interpretarea și
aplicarea unitară a legii de către celelalte instanțe judecătorești.
Eventualele necorelări de ordin legislativ dintre dispozițiile
Legii nr. 168/1999 și cele ale Legii nr. 53/2003 — Codul muncii
nu pot forma obiect al controlului de constituționalitate și nici nu
pot fi invocate drept argument în sprijinul susținerii
neconstituționalității unor reglementări. Examinarea acestora nu
intră în sfera de competență a Curții Constituționale, ci în
competența exclusivă a Parlamentului de a interveni pe calea
unor modificări, completări sau abrogări pentru a asigura
ordinea juridică necesară.
Curtea Constituțională nu poate fi transformată în legiuitor
pozitiv, ci trebuie să-și limiteze rolul la cel de legiuitor negativ,
având doar competența de a lipsi de efecte juridice legile
neconstituționale.
De asemenea, Curtea reține că atribuțiile sale privind analiza
conformității unor texte de lege cu Constituția nu se pot extinde
și asupra aspectelor ce țin de respectarea normelor de tehnică
legislativă, atât timp cât aceste norme nu au relevanță în plan
constituțional.”
Întrucât nu au survenit elemente noi, care să determine
reconsiderarea jurisprudenței în materie, considerentele și
soluția deciziei menționate își păstrează valabilitatea și în cauza
de față, iar excepția de neconstituționalitate ridicată va fi
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 298 alin. (2) ultima liniuță din Legea nr. 53/2003 —
Codul muncii, excepție ridicată de Societatea Comercială ăPetrom” — S.A. București în dosarele nr. 2.919/111/2008,
nr. 3.313/83/2008, nr. 3.481/83/2008, nr. 3.312/83/2008, nr. 4.347/111/2007, nr. 3.314/83/2008, nr. 3.311/83/2008,
nr. 2.609/111/2008 și nr. 5.275/111/2008 ale Curții de Apel Oradea — Secția civilă mixtă.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

4

MONITORUL OFICIAL AL ROMÂNIEI, PARTEA I, Nr. 45/20.I.2010
CURTEA CONSTITUȚIONALĂ

D E C I Z I A Nr. 1.636
din 10 decembrie 2009

referitoare la sesizarea de neconstituționalitate a Legii pentru modificarea și completarea Legii
camerelor de comerț din România nr. 335/2007 și a Legii nr. 26/1990 privind registrul comerțului
Cu Adresa nr. 51/6.683 din 10 noiembrie 2009, Secretarul
general al Camerei Deputaților a trimis Curții Constituționale, în
temeiul dispozițiilor art. 146 lit. a) din Constituție și al art. 15
alin. (4) din Legea nr. 47/1992 privind organizarea și
funcționarea Curții Constituționale, sesizarea privind
neconstituționalitatea Legii pentru modificarea și completarea
Legii camerelor de comerț din România nr. 335/2007 și a Legii
nr. 26/1990 privind registrul comerțului, formulată de un grup de
56 de deputați.
La sesizare s-a anexat lista cuprinzând semnăturile a 56 de
deputați, autori ai sesizării de neconstituționalitate. Potrivit
acestei liste, autorii sesizării de neconstituționalitate sunt
următorii: Stoica Mihaela, Gherasim Vasile, Barbu Sulfina, Nițu
Adrian Henorel, Călian Petru, Bud Nicolae, Uricec Eugen
Constantin, Păduraru Nicușor, Alecu Valeriu, Movilă Petru, Fuia
Stelian, Gheorghe Tinel, Bode Lucian Nicolae, Vladu Iulian,
Axenie Carmen, Spînu Teodor-Marius, Marin Mircea,
Bărbulescu Daniel-Ionuț, Botiș Ioan-Nelu, Andronache Gabriel,
Postolachi Florin, Dugulescu Marius Cristinel, Gurzău Adrian,
Buda Daniel, Pardău Dumitru, Chircu Doinița-Mariana, Oltean
Ioan, Mustea-Șerban Răzvan, Ialomițianu Gheorghe, Petrescu
Cristian, Olar Corneliu, Riviș-Tipei Lucian, Ghiță Cornel, Liga
Dănuț, Rogin Marius, Tabără Valeriu, Drăgulescu Iosif Ștefan,
Vișan Gelu, Anastase Roberta Alma, Anghel Florin Serghei,
Voinescu-Cotoi Sever, Seremi Ștefan, Bot Octavian, Oajdea
Daniel Vasile, Vîlcu Samoil, Zamfirescu Sorin Ștefan, Cărare
Viorel, Bădulescu Adrian, Florescu Adrian, Preda Cezar-Florin,
Prigoană Vasile-Silviu, Canacheu Costică, Dumitru Georgică,
Trășculescu Alin Silviu, Sava Andrei-Valentin și Boldea Mihail.
La sesizare au fost anexate, în copie, următoarele
documente:
— Legea pentru modificarea și completarea Legii camerelor
de comerț din România nr. 335/2007 și a Legii nr. 26/1990
privind registrul comerțului;
— Raportul Comisiei juridice, de disciplină și imunități a
Camerei Deputaților asupra propunerii legislative pentru
modificarea și completarea Legii camerelor de comerț din
România nr. 335/2007 și a Legii nr. 26/1990 privind registrul
comerțului;
— Extrasul din stenograma ședinței Camerei Deputaților din
data de 2—3 noiembrie 2009 cuprinzând dezbaterile și votul
asupra legii în discuție.
Sesizarea a fost înregistrată la Curtea Constituțională sub
nr. J6138 din 10 noiembrie 2009 și formează obiectul Dosarului
nr. 8.034A/2009.
Prin această sesizare, autorii acesteia solicită Curții să se
pronunțe asupra constituționalității Legii pentru modificarea și
completarea Legii camerelor de comerț din România
nr. 335/2007 și a Legii nr. 26/1990 privind registrul comerțului.
În sesizare se arată că proiectul legii supuse controlului de
constituționalitate a primit avize negative din partea comisiilor
de specialitate ale Camerelor Parlamentului, raport de
respingere din partea Comisiei juridice de numiri, disciplină,

imunități și validări din Senat și raport favorabil din partea
Comisiei juridice, de disciplină și imunități din Camera
Deputaților, în baza căruia aceasta a aprobat Legea pentru
modificarea și completarea Legii camerelor de comerț din
România nr. 335/2007 și a Legii nr. 26/1990 privind registrul
comerțului.
Autorii sesizării susțin că prin legea contestată, pe de o parte,
se acordă exclusivitate prestării unor servicii Camerei de Comerț
și Industrie a României, iar pe de altă parte, se modifică statutul
instituției publice Oficiul Național al Registrului Comerțului, care
devine o structură cu personalitate juridică, organizată și
funcționând pe lângă o asociație neguvernamentală, Camera
de Comerț și Industrie a României.
În continuare, se arată că noile soluții legislative contravin
prevederilor constituționale, după cum urmează:
— Art. I pct. 3 lit. c) și j) din lege [referitor la art. 28 alin. (2)
lit. c) și j) din Legea nr. 335/2007] încalcă prevederile
constituționale ale art. 135 alin. (2) lit. a) și art. 148 alin. (2) și
prevederile art. 14 alin. (2) și art. 86 din Tratatul de instituire a
Comunității Europene.
— Art. II pct. 1, 3 și 5 [prin care se modifică art. 2 alin. (2),
art. 9 și art. 11 din Legea nr. 26/1990] și art. V din actul normativ
contestat, contravin art. 135 alin. (2) lit. a), art. 136 și art. 148
alin. (2) din Constituție, precum și art. 14 alin. (2) și art. 86 din
Tratatul de instituire a Comunității Europene, deoarece au ca
efect ăconcesionarea unui serviciu public de interes general, prin
transferul în gestiunea camerelor de comerț, cu nerespectarea
principiilor egalității de tratament, transparenței și
proporționalității pe care, potrivit interpretării Curții
Constituționale, trebuie să se bazeze concesionarea unui
serviciu public.”
În legătură cu acest aspect, se subliniază faptul că bunurile
proprietate publică sunt garantate și ocrotite prin lege și aparțin
statului sau unităților administrativ-teritoriale și sunt inalienabile.
Acestea pot fi date în administrare regiilor autonome ori
instituțiilor publice sau pot fi concesionate ori închiriate, sau date
în folosință gratuită instituțiilor de utilitate publică, instituțiile de
utilitate publică fiind înființate, organizate și sub controlul statului
și în niciun caz organizații autonome înființate prin acordul de
voință al părților.
Autorii sesizării susțin faptul că prin dispozițiile contestate
sunt înfrânte normele legale privind politicile concurențiale și
condițiile exprese referitoare la măsurile de sprijin acordate de
stat persoanelor juridice, astfel cum sunt stabilite de art. 26 lit. l)
din Legea concurenței nr. 21/1996 și Ordonanța de urgență a
Guvernului nr. 117/2006 privind procedurile naționale în
domeniul ajutorului de stat.
În continuare se arată că, deoarece dispozițiile art. II pct. 5
din legea criticată prevăd că tarifele percepute de oficiile
registrului comerțului se fac venit la bugetul camerelor de comerț
și industrie, se încalcă dreptul de proprietate al oficiilor registrului
comerțului.

MONITORUL OFICIAL AL ROMÂNIEI, PARTEA I, Nr. 45/20.I.2010
Potrivit art. 148 din Constituție, autoritățile statale au sarcina
garantării ducerii la îndeplinire a obligațiilor rezultate din normele
comunitare. Or, legea contestată nu prevede nicio garanție a
respectării acquis-ului comunitar în domeniul societăților
comerciale și nicio pârghie de control a statului asupra modului
de exercitare a acestui serviciu public.
— Art. III din lege este contrar prevederilor constituționale
ale art. 20, art. 41 și art. 53, precum și prevederilor art. 6 pct. 1
din Pactul internațional cu privire la drepturile economice,
sociale și culturale, deoarece creează posibilitatea Camerei de
Comerț și Industrie a României de a prelua personalul actual al
Oficiului Național al Registrului Comerțului și al oficiilor
registrului comerțului de pe lângă tribunale în limita structurii
organizatorice și a numărului de posturi stabilite de Colegiul de
conducere al Camerei de Comerț și Industrie a României.
În conformitate cu dispozițiile art. 16 alin. (2) din Legea
nr. 47/1992, privind organizarea și funcționarea Curții
Constituționale, sesizarea a fost comunicată președinților celor
două Camere ale Parlamentului, precum și Guvernului, pentru
a transmite punctele lor de vedere.
Președintele Senatului, în punctul său de vedere, consideră
că ăobiecțiile de neconstituționalitate trebuie respinse atât pentru
neîndeplinirea condițiilor de fond privind controlul de
constituționalitate, întrucât textele constituționale invocate nu
sunt incidente în reglementările legii, cât și pentru lipsa cauzei,
a motivelor de neconstituționalitate [...].” În acest sens,
președintele Senatului face următoarele precizări:
1. În ceea ce privește critica autorilor sesizării, potrivit căreia
rapoartele și avizele negative ale comisiilor parlamentare
solicitate să se pronunțe cu privire la proiectul de lege în discuție
ar aduce atingere ăsubstanței de constituționalitate a legii”, se
apreciază că aceasta nu are relevanță, ăîntrucât aceste
proceduri interne nu produc consecințe în adoptarea sau nu a
unui act normativ de către Camera decizională.”
2. Referitor la critica privind contrarietatea dispozițiilor art. II
pct. 1, 3 și 5 și ale art. V din legea în discuție, cu ăprincipiile
egalității de tratament, transparenței și proporționalității” pe care
trebuie să se bazeze, în opinia autorilor sesizării, concesionarea
unui serviciu public, se arată că nicio prevedere din cuprinsul
legii nu sugerează măcar instituția concesiunii, fiind vorba de o
ăopțiune a legiuitorului” privind cadrul în care se realizează o
activitate de interes public. În acest context, este menționată și
Decizia Curții Constituționale nr. 212/2003, potrivit căreia ăOficiul
Național al Registrului Comerțului nu a fost nici potrivit
reglementărilor anterioare parte constitutivă a Camerei de
Comerț și Industrie a României, ci un serviciu public organizat
pe lângă aceasta, cu structură de sine stătătoare.”
Faptul că, prin lege, s-a decis reatașarea Oficiului Național al
Registrului Comerțului ăpe lângă” Camera Națională, respectiv
Camerele județene, nu înseamnă că atribuțiile și serviciile
aparținând competenței legale a Oficiului Național sunt ăpreluate
de camerele de comerț ori concesionate acestora”, acestea fiind
entități cu totul distincte și autonome, cu atribuții proprii,
nesusceptibile de transfer. Așa fiind, referirea autorilor sesizării
la tratatele constitutive ale Uniunii Europene și la jurisprudența
Curții de Justiție a Comunităților Europene privind ăatribuirea”
sau ăconcesionarea” serviciilor publice, prin raportare la art. 148
alin. (2) din Constituție, este pur și simplu fără suport.
3. Art. V din lege consacră și garantează dreptul de
proprietate al Oficiului Național al Registrului Comerțului asupra
bunurilor sale, care ărămân în proprietatea, administrarea sau
folosința” acestuia ăîn funcție de statutul juridic al acestora la

5

data intrării în vigoare a prezentei legi”, astfel încât nici
invocarea art. 136 din Constituție nu se susține.
Legea criticată nu reglementează niciun aspect concurențial
și niciun ajutor de stat, așa încât ănu denaturează concurența
pe piață” și nu ăacordă camerelor de comerț un ajutor de stat.”
4. Critica potrivit căreia pct. 5 al art. II din lege, cu referire la
art. 11 alin. (2) din Legea nr. 26/1990, ar contraveni art. 136 din
Constituție, întrucât ătarifele percepute de oficiile registrului
comerțului se fac venit la bugetul camerelor de comerț și
industrie”, este considerată nejustificată, deoarece tarifele se
încasează ăîn contul special deschis al camerelor pentru
operațiunile specifice Registrului comerțului”, acesta fiind un
cont cu afectațiune specială, cu scop și destinație exclusive.
Destinația sumelor rezultate din tarifele percepute pentru
serviciile prestate este stabilită prin art. 10 alin. (3) și (4) din lege.
5. Prin invocarea art. 136 din Constituție, autorii sesizării
susțin că pct. 5 al art. II din lege, cu referire la art. 11 alin. (2) din
Legea nr. 26/1990, este neconstituțional, întrucât ăentității nou
create”, adică Oficiul Național, deși i se recunoaște personalitate
juridică o ălipsește de elementele constitutive esențiale, de
imposibilitatea constituirii și dezvoltării patrimoniului propriu,
forul decizional fiind Camera de Comerț și Industrie”. Această
susținere este considerată ca fiind lipsită de orice temei,
deoarece prin legea criticată nu se creează o ănouă entitate”,
Oficiul Național al Registrului Comerțului rămânând, sub toate
aspectele, inclusiv al atributelor sale ca persoană juridică,
aceeași entitate care funcționează acum sub autoritatea
Ministerului Justiției și Libertăților Cetățenești, forul propriu
decizional al Oficiului fiind directorul general, potrivit art. II pct. 4
din lege care modifică art. 10 alin. (5) și (6) din Legea
nr. 26/1990.
În acest context, se face referire la Decizia Curții
Constituționale nr. 212/2003.
6. Autorii sesizării susțin că dispozițiile art. II pct. 5, referitoare
la art. 11 alin. (1) din Legea nr. 26/1990, contravin normelor
comunitare în ceea ce privește fixarea tarifelor pentru serviciile
prestate de structurile Oficiului Național, Guvernul aflându-se în
ăimposibilitatea aducerii la îndeplinire a normelor comunitare” în
acest domeniu. Din punctul de vedere al Președintelui Senatului,
art. 11 alin. (1) din Legea nr. 26/1990 reglementează tocmai
posibilitatea Guvernului de a controla aceste tarife și de a
decide, cu avizul consultativ al Ministerului Finanțelor Publice.
7. Se arată că nu este întemeiată nici susținerea potrivit
căreia, din perspectiva dispozițiilor art. II pct. 1 și pct. 3 din lege,
care ăconsacră transferul registrului comerțului”, Ministerul
Justiției este pus în ăimposibilitatea îndeplinirii atribuțiilor sale
pentru respectarea acquis-ului comunitar”. În acest sens, se
precizează faptul că, așa cum reiese din conținutul prevederilor
constituționale ale art. 148 alin. (4) și (5), nu Ministerul Justiției
și Libertăților Cetățenești, ci Parlamentul, Președintele,
Guvernul și autoritatea judecătorească, după caz, garantează
aducerea la îndeplinire a obligațiilor rezultate din actul de
aderare și din cele subsecvente acestuia.
8. În final, se apreciază că nu pot fi primite nici criticile privind
încălcarea dreptului la muncă al personalului Oficiului Național
și al structurilor sale sau încălcarea principiilor aplicabile
protecției salariaților în cazul transferului de întreprinderi. Astfel,
se arată că nu este vorba de ăun transfer de întreprinderi”, în
sensul art. 4 lit. d) din Legea nr. 67/2006, întrucât Oficiul Național
nu trece în ăproprietatea” Camerei Naționale, iar oficiile teritoriale
nu trec în ăproprietatea” camerelor județene, ci doar
funcționează ăpe lângă” acestea.

6

MONITORUL OFICIAL AL ROMÂNIEI, PARTEA I, Nr. 45/20.I.2010

În legătură cu aceste subiecte, sunt invocate deciziile Curții
Constituționale nr. 212/2003, nr. 545/2006 și nr. 609/2007.
Astfel, prin Decizia nr. 212/2003, Curtea a statuat că ăExistența
serviciilor publice înființate prin lege sau alte acte normative
poate înceta, în mod simetric, tot prin lege sau alte acte
normative. Tot astfel, activitatea desfășurată de un serviciu
public poate fi încredințată unei autorități statale sau unei
persoane private ori poate fi transferată [...].”
Concluzionând, Președintele Senatului apreciază că
sesizarea privind neconstituționalitatea Legii pentru modificarea
și completarea Legii camerelor de comerț nr. 335/2007 și a Legii
nr. 26/1990 privind registrul comerțului este neîntemeiată.
Guvernul, în punctul său de vedere, consideră sesizarea ca
fiind întemeiată, în esență, pentru următoarele argumente:
1. Critica de neconstituționalitate a dispozițiilor art. I pct. 3
din lege este justificată, deși aceste dispoziții ănu figurează în
versiunea finală a legii.” Se apreciază că eliminarea acestui text
a fost propusă și adoptată cu înfrângerea art. 64 alin. (1) din
Constituție și art. 99 alin. (9) coroborat cu art. 108 alin. (4) din
Regulamentul Camerei Deputaților.
2. Dispozițiile art. II pct. 3, 4 și 5 și cele ale art. V din lege sunt
neconstituționale, deoarece ăîncalcă norma constituțională ce
guvernează regimul administrării bunurilor și serviciilor publice”
și ăcontravin principiilor egalității de tratament, transparenței și
proporționalității pe care, potrivit interpretării Curții
Constituționale, trebuie să se bazeze concesionarea unui
serviciu public.” În acest sens, se face referire la Decizia Curții
Constituționale nr. 136/2001.
De asemenea, prin aceste texte de lege sunt înfrânte și
prevederile comunitare în materie. Sub acest aspect, este
invocată jurisprudența în materie a Curții de Justiție a
Comunităților Europene, concretizată în Hotărârea Comisiei c.
Germaniei, din 18 noiembrie 2004, și Hotărârea Comisiei c.
Franței, din 14 octombrie 2004.
3. Critica de neconstituționalitate a art. II pct. 5, referitor la
art. 11 alin. (1) din Legea nr. 26/1990 este justificată în funcție de
art. 148 din Constituție, care ăconsacră caracterul obligatoriu și
prioritar al normelor comunitare în raport cu dispozițiile contrare
din legile interne”, precum și ăobligația autorităților statale de a
garanta ducerea la îndeplinire a obligațiilor rezultate din normele
comunitare.”
În legătură cu acest aspect, se arată că ăGuvernul, prin
Ministerul Justiției și Libertăților Cetățenești, este responsabil
pentru transpunerea și monitorizarea aplicării normelor
comunitare în domeniul societăților comerciale, aplicare
realizată, în cea mai mare parte, prin Oficiul Național al
Registrului Comerțului. Transferul registrului comerțului pune
ministerul în imposibilitatea îndeplinirii atribuțiilor sale în această
materie”.
Mai mult, ălegea nu prevede nicio garanție a respectării
acquis-ului comunitar în domeniul societăților comerciale și nicio
pârghie de control a statului asupra modului de exercitare a
acestui serviciu public”.
4. În ceea ce privește art. II pct. 5 din lege, referitor la art. 11
alin. (2) din Legea nr. 26/1990, Guvernul consideră critica de
neconstituționalitate a acestor dispoziții ca fiind întemeiată,
deoarece modalitatea de stabilire și de percepere a tarifelor
duce la încălcarea dreptului de proprietate a Oficiului Național al
Registrului Comerțului asupra bunurilor sale. Astfel, deși tarifele
sunt încasate pentru serviciile prestate de Oficiul Național al
Registrului Comerțului, prin oficiile registrului comerțului,
acestea sunt vărsate în contul Camerei de Comerț și Industrie

a României, ădeci veniturile unei persoane juridice nu intră în
patrimoniul acesteia, ci al altei entități.”
5. În sfârșit, Guvernul apreciază că art. III din lege, prin
posibilitatea creată Camerei de Comerț și Industrie a României
de a prelua personalul actual al Oficiului Național al Registrului
Comerțului și al oficiilor registrului comerțului de pe lângă
tribunale, ăîn limita structurii organizatorice și a numărului de
posturi pe care aceeași entitate le decide”, este de natură a
afecta dreptul la muncă, încălcând prevederile constituționale
ale art. 41 și art. 53, precum și art. 6 pct. 1 din Pactul
internațional cu privire la drepturile economice, sociale și
culturale.
Pentru aceste argumente, Guvernul consideră că dispozițiile
art. I pct. 3, art. II pct. 1, 3 și 5, art. III și art. V din Legea pentru
modificarea și completarea Legii camerelor de comerț din
România nr. 335/2007 și a Legii nr. 26/1990 privind registrul
comerțului contravin prevederilor constituționale ale art. 20,
art. 41, art. 44, art. 53, art. 135, art. 136 și art. 148.
Președintele Camerei Deputaților nu a comunicat punctul
său de vedere asupra sesizării de neconstituționalitate.
Sistemul Camerelor de Comerț, reprezentate prin Mihail
M. Vlasov — Președintele Camerei Naționale, a depus la dosar
un memoriu, înregistrat la Curtea Constituțională sub nr. J6.196
din 17 noiembrie 2009, prin care solicită să se respingă
sesizarea, deoarece legea criticată este constituțională.
C U R T E A,

examinând sesizarea de neconstituționalitate, raportul întocmit
de judecătorul-raportor, punctele de vedere ale Senatului și
Guvernului, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea a fost legal sesizată și este competentă, potrivit
dispozițiilor art. 146 lit. a) din Constituție și ale art. 1, 10, 15, 16
și 18 din Legea nr. 47/1992 pentru organizarea și funcționarea
Curții Constituționale, să soluționeze sesizarea de
neconstituționalitate formulată de cei 56 de deputați.
Din motivarea sesizării, rezultă că autorii acesteia critică art. I
pct. 3 lit. c) și j) din Legea pentru modificarea și completarea
Legii camerelor de comerț din România nr. 335/2007 și a Legii
nr. 26/1990 privind registrul comerțului.
Instanța constituțională trebuie însă să circumstanțieze
controlul, deoarece, așa cum reiese din conținutul legii în forma
adoptată de Parlament, dispozițiile art. 28 alin. (2) lit. c) și j) din
Legea camerelor de comerț din România nr. 335/2007 nu au
fost modificate sau completate prin art. I pct. 3 lit. c) și j) din lege.
În legătură cu acest aspect, Curtea reține că, așa cum a
statuat în jurisprudența sa, concretizată în Decizia nr. 42 din
8 iulie 1993, publicată în Monitorul Oficial al României, Partea I,
nr. 175 din 23 iulie 1993, art. 146 lit. a) teza întâi din Constituție
se referă la controlul constituționalității legilor înainte de
promulgarea acestora, așa cum au fost adoptate de Parlament,
și nu la un text dintr-un proiect de lege sau un amendament
propus Parlamentului care nu a fost adoptat de acesta.
Drept urmare, Curtea Constituțională nu este competentă să
verifice constituționalitatea textelor din proiectul de lege
neadoptate de Parlament și nici nu poate cenzura modul de
desfășurare a dezbaterilor legislative.
Obiectul sesizării de neconstituționalitate îl constituie Legea
pentru modificarea și completarea Legii camerelor de comerț
din România nr. 335/2007 și a Legii nr. 26/1990 privind registrul
comerțului, lege care are următorul cuprins:

MONITORUL OFICIAL AL ROMÂNIEI, PARTEA I, Nr. 45/20.I.2010
ăArt. I. — Legea camerelor de comerț din România
nr. 335/2007, publicată în Monitorul Oficial al României, Partea I,
nr. 836 din 6 decembrie 2007, se modifică și se completează
după cum urmează:
1. La articolul 1, alineatul (1) se modifică și va avea
următorul cuprins:
«Art. 1. — (1) Camerele de comerț sunt organizații
autonome, neguvernamentale, apolitice, fără scop patrimonial,
de utilitate publică, cu personalitate juridică, create în scopul de
a reprezenta, apăra și susține interesele membrilor lor și ale
comunității de afaceri în raport cu autoritățile publice și cu
organismele din țară și străinătate.»
2. La articolul 4, după litera m) se introduce o nouă literă,
litera m1), cu următorul cuprins:
«m1) ține registrul comerțului;».
3. La articolul 29, după alineatul (5) se introduc două noi
alineate, alineatele (6) și (7), cu următorul cuprins:
«(6) Curtea de Arbitraj Comercial Internațional de pe lângă
Camera Națională îndrumă activitatea curților de arbitraj de pe
lângă camerele județene.
(7) Activitatea curților de arbitraj de pe lângă camerele
județene se desfășoară conform prevederilor Codului de
procedură civilă, ale Regulamentului de organizare și
funcționare și ale Regulilor de procedură arbitrată ale Curții de
Arbitraj Comercial Internațional de pe lângă Camera Națională.»
Art. II. — Legea nr. 26/1990 privind registrul comerțului,
republicată în Monitorul Oficial al României, Partea I, nr. 49 din
4 februarie 1998, cu modificările și completările ulterioare, se
modifică și se completează după cum urmează:
1. La articolul 2, alineatul (2) se modifică și va avea
următorul cuprins:
«(2) Registrul central al comerțului se ține de către Oficiul
Național al Registrului Comerțului, entitate cu personalitate
juridică, organizată și funcționând pe lângă Camera de Comerț
și Industrie a României, organizație de utilitate publică în
înțelesul Legii camerelor de comerț din România nr. 335/2007.»
2. La articolul 8, după alineatul (4) se introduc două noi
alineate, alineatele (5) și (6), cu următorul cuprins:
«(5) Conducerea Oficiului Național al Registrului Comerțului,
respectiv directorul general și directorul general adjunct, și
conducerea oficiilor registrului comerțului, respectiv directorul și
directorul adjunct, sunt învestiți să îndeplinească un serviciu de
interes public.
(6) Actele încheiate în exercițiul funcțiunii de persoanele
prevăzute la alin. (5) sunt acte de autoritate publică, ele trebuind
să poarte parafa și semnătura acestora și produc efecte
specifice fără vreo altă formalitate.»
3. Articolul 9 se modifică și va avea următorul cuprins:
«Art. 9. — (1) Oficiile registrului comerțului se organizează în
subordinea Oficiului Național al Registrului Comerțului și
funcționează pe lângă fiecare cameră de comerț și industrie
județeană, ca organizații de utilitate publică, în înțelesul Legii
camerelor de comerț din România nr. 335/2007.
(2) Oficiul Național al Registrului Comerțului se organizează
și funcționează pe lângă Camera de Comerț și Industrie a
României.
(3) Oficiile registrului comerțului prevăzute la alin. (1)
comunică Oficiului Național al Registrului Comerțului orice
înmatriculare sau mențiune operată, în termen de cel mult 10
zile de la efectuare.»
4. Articolul 10 se modifică și va avea următorul cuprins:
«Art. 10. — (1) Structura organizatorică și modul de
funcționare ale Oficiului Național al Registrului Comerțului și ale

7

oficiilor registrului comerțului de pe lângă camerele de comerț și
industrie județene, precum și numărul maxim de posturi ale
acestora se stabilesc prin regulament, la propunerea directorului
general al Oficiului Național al Registrului Comerțului, aprobat
de Colegiul de conducere al Camerei de Comerț și Industrie a
României.
(2) Salarizarea personalului Oficiului Național al Registrului
Comerțului și al oficiilor registrului comerțului de pe lângă
camerele de comerț și industrie județene se stabilește în
condițiile prevăzute de Codul muncii.
(3) Finanțarea cheltuielilor curente și de capital aferente
activității Oficiului Național al Registrului Comerțului și a oficiilor
registrului comerțului de pe lângă camerele de comerț și
industrie județene se realizează din tarifele percepute, potrivit
prevederilor art. 11.
(4) Sumele rezultate din diferența dintre veniturile încasate
din activitatea Oficiului Național al Registrului Comerțului de pe
lângă Camera de Comerț și Industrie a României și din
activitatea oficiilor registrului comerțului de pe lângă camerele
de comerț și industrie județene și cheltuielile aferente necesare
funcționării acestora se virează în contul Oficiului Național al
Registrului Comerțului și se fac venit la bugetul de stat.
(5) Conducerea Oficiului Național al Registrului Comerțului
de pe lângă Camera de Comerț și Industrie a României este
asigurată de un director general și un director general adjunct,
numiți de președintele Camerei de Comerț și Industrie a
României, în condițiile legii.
(6) Conducerea oficiilor registrului comerțului de pe lângă
camerele de comerț și industrie județene este asigurată de
directori și directori adjuncți, numiți de președintele Camerei de
Comerț și Industrie a României pe baza concursului organizat în
condițiile legii de către camerele de comerț și industrie județene.
(7) Personalul necesar pentru funcționarea Oficiului Național
al Registrului Comerțului și al oficiilor registrului comerțului se
selecționează prin concurs, potrivit legii. Numirea personalului
se face de către directorul general al Oficiului Național al
Registrului Comerțului.»
5. Articolul 11 se modifică și va avea următorul cuprins:
«Art.11. — (1) Pentru operațiunile efectuate, oficiul registrului
comerțului percepe tarife stabilite prin hotărâre a Guvernului, la
propunerea Camerei de Comerț și Industrie a României, cu
avizul Ministerului Finanțelor Publice.
(2) Tarifele percepute potrivit alin. (1) se încasează în
numerar sau prin virament în contul special deschis al camerelor
de comerț și industrie pentru operațiunile specifice activităților
registrului comerțului.»
6. La articolul 12, alineatul (4) se modifică și va avea
următorul cuprins:
«(4) Modul de ținere a registrelor, precum și de efectuare a
înregistrărilor se stabilește prin norme aprobate prin ordin
comun al președintelui Camerei de Comerț și Industrie a
României și al ministrului justiției și libertăților cetățenești.»
7. Articolul 46 se modifică și va avea următorul cuprins:
«Art.46. — Sesizarea instanței pentru aplicarea amenzilor
prevăzute la art. 44 și 45 se poate face de orice persoană
interesată sau din oficiu.»
Art. III. — Personalul actual al Oficiului Național al Registrului
Comerțului din subordinea Ministerului Justiției și Libertăților
Cetățenești, al oficiilor registrului comerțului de pe lângă
tribunale se consideră preluat la Oficiul Național al Registrului
Comerțului de pe lângă Camera de Comerț și Industrie a
României, în condițiile prevăzute de art. 10 alin. (1) din Legea
nr. 26/1990.

8

MONITORUL OFICIAL AL ROMÂNIEI, PARTEA I, Nr. 45/20.I.2010

Art. IV. — În termen de cel mult 30 de zile de la data intrării
în vigoare a prezentei legi, bazele de date ale Oficiului Național
al Registrului Comerțului din subordinea Ministerului Justiției și
Libertăților Cetățenești, ale oficiilor registrului comerțului de pe
lângă tribunale, precum și documentele care privesc activitatea
acestora se preiau de către Oficiul Național al Registrului
Comerțului și de către oficiile registrului comerțului de pe lângă
camerele de comerț și industrie județene, pe bază de protocol
de predare-preluare încheiat între reprezentanții Ministerului
Justiției și Libertăților Cetățenești și cei ai Camerei de Comerț și
Industrie a României.
Art. V. — Bunurile aflate în dotarea Oficiului Național al
Registrului Comerțului și a oficiilor registrului comerțului continuă
să fie utilizate de către aceste structuri și rămân în proprietatea,
administrarea sau folosința Oficiului Național al Registrului
Comerțului, în funcție de statutul juridic al acestora la data intrării
în vigoare a prezentei legi.
Art. VI. — Până la identificarea unor sedii corespunzătoare
pentru funcționarea registrului comerțului, Oficiul Național al
Registrului Comerțului și oficiile registrului comerțului vor folosi
sediile existente, pe bază de protocol încheiat între
reprezentanții Ministerului Justiției și Libertăților Cetățenești și
cei ai Camerei de Comerț și Industrie a României ori, după caz,
pe bază de contracte de închiriere, în condițiile Codului civil, cu
persoanele care au dreptul de proprietate asupra imobilului.
Art. VII. — (1) În condițiile funcționării defectuoase sau a
neîndeplinirii atribuțiilor prevăzute de lege de către oficiul
registrului comerțului de pe lângă camera de comerț și industrie
județeană, gestionarea acestuia intră în obligația Oficiului
Național al Registrului Comerțului de pe lângă Camera de
Comerț și Industrie a României.
(2) Măsura se aplică prin dispoziția președintelui Camerei de
Comerț și Industrie a României.
Art. VIII. — (1) Actele emise de Oficiul Național al Registrului
Comerțului și de oficiile registrului comerțului anterior intrării în
vigoare a prezentei legi rămân valabile.
(2) Formularele-tip prevăzute de dispozițiile legale, utilizate în
activitatea Oficiului Național al Registrului Comerțului, și de către
oficiile registrului comerțului, se mențin în continuare, cu
schimbarea antetului potrivit prezentei legi, în conformitate cu
dispoziția președintelui Camerei de Comerț și Industrie a
României.
Art. IX. — Cererile adresate Oficiului Național al Registrului
Comerțului din subordinea Ministerului Justiției și Libertăților
Cetățenești, oficiilor registrului comerțului de pe lângă tribunale,
până la data intrării în vigoare a prezentei legi, se soluționează
în continuare de către Oficiul Național al Registrului Comerțului
din subordinea Ministerului Justiției și Libertăților Cetățenești,
respectiv de oficiile registrului comerțului de pe lângă tribunale.
Art. X. — Referirile la Oficiul Național al Registrului
Comerțului din subordinea Ministerul Justiției și Libertăților
Cetățenești, precum și la oficiile registrului comerțului de pe
lângă tribunale, din cuprinsul tuturor actelor normative se
înlocuiesc cu Oficiul Național al Registrului Comerțului de pe
lângă Camera de Comerț și Industrie a României, respectiv
oficiile registrului comerțului de pe lângă camerele de comerț și
industrie județene, după caz.
Art. XI. — (1) Legea nr. 26/1990 privind registrul comerțului,
republicată în Monitorul Oficial al României, Partea I, nr. 49 din
4 februarie 1998, cu modificările și completările ulterioare,
precum și cu cele aduse prin prezenta lege, se va republica,
dându-se textelor o nouă numerotare.

(2) Legea camerelor de comerț din România nr. 335/2007,
publicată în Monitorul Oficial al României, Partea I, nr. 836 din
6 decembrie 2007, cu modificările și completările aduse prin
prezenta lege, se va republica, dându-se textelor o nouă
numerotare.
Această lege a fost adoptată de Parlamentul României, cu
respectarea prevederilor art. 76 alin. (1) din Constituția
României, republicată.”
Prevederile constituționale considerate ca fiind încălcate prin
dispozițiile acestei legi sunt art. 20, 41, 53, art. 135 alin. (2) lit. a),
art. 136 și art. 148 alin. (2), cu următorul cuprins:
— Art. 20: ă(1) Dispozițiile constituționale privind drepturile și
libertățile cetățenilor vor fi interpretate și aplicate în concordanță
cu Declarația Universală a Drepturilor Omului, cu pactele și cu
celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care România
este parte, și legile interne, au prioritate reglementările
internaționale, cu excepția cazului în care Constituția sau legile
interne conțin dispoziții mai favorabile.”;
— Art. 41: ă(1) Dreptul la muncă nu poate fi îngrădit. Alegerea
profesiei, a meseriei sau a ocupației, precum și a locului de
muncă este liberă.
(2) Salariații au dreptul la măsuri de protecție socială.
Acestea privesc securitatea și sănătatea salariaților, regimul de
muncă al femeilor și al tinerilor, instituirea unui salariu minim brut
pe țară, repausul săptămânal, concediul de odihnă plătit,
prestarea muncii în condiții deosebite sau speciale, formarea
profesională, precum și alte situații specifice, stabilite prin lege.
(3) Durata normală a zilei de lucru este, în medie, de cel mult
8 ore.
(4) La muncă egală, femeile au salariu egal cu bărbații.
(5) Dreptul la negocieri colective în materie de muncă și
caracterul obligatoriu al convențiilor colective sunt garantate.”;
— Art. 53: ă(1) Exercițiul unor drepturi sau al unor libertăți
poate fi restrâns numai prin lege și numai dacă se impune, după
caz, pentru: apărarea securității naționale, a ordinii, a sănătății
ori a moralei publice, a drepturilor și a libertăților cetățenilor;
desfășurarea instrucției penale; prevenirea consecințelor unei
calamități naturale, ale unui dezastru ori ale unui sinistru
deosebit de grav.
(2) Restrângerea poate fi dispusă numai dacă este necesară
într-o societate democratică. Măsura trebuie să fie proporțională
cu situația care a determinat-o, să fie aplicată în mod
nediscriminatoriu și fără a aduce atingere existenței dreptului
sau a libertății.”;
— Art. 135 alin. (2) lit. a): ăStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;”;
— Art.136: ă(1) Proprietatea este publică sau privată.
(2) Proprietatea publică este garantată și ocrotită prin lege și
aparține statului sau unităților administrativ-teritoriale.
(3) Bogățiile de interes public ale subsolului, spațiul aerian,
apele cu potențial energetic valorificabil, de interes național,
plajele, marea teritorială, resursele naturale ale zonei
economice și ale platoului continental, precum și alte bunuri
stabilite de legea organică, fac obiectul exclusiv al proprietății
publice.
(4) Bunurile proprietate publică sunt inalienabile. În condițiile
legii organice, ele pot fi date în administrare regiilor autonome ori
instituțiilor publice sau pot fi concesionate ori închiriate; de

MONITORUL OFICIAL AL ROMÂNIEI, PARTEA I, Nr. 45/20.I.2010
asemenea, ele pot fi date în folosință gratuită instituțiilor de
utilitate publică.
(5) Proprietatea privată este inviolabilă, în condițiile legii
organice.”;
— Art. 148 alin. (2): ăCa urmare a aderării, prevederile
tratatelor constitutive ale Uniunii Europene, precum și celelalte
reglementări comunitare cu caracter obligatoriu, au prioritate
față de dispozițiile contrare din legile interne, cu respectarea
prevederilor actului de aderare.”
De asemenea, autorii sesizării consideră că sunt înfrânte
prevederile art. 14 alin. (2) și ale art. 86 din Tratatul de instituire
a Comunității Europene, precum și cele ale art. 6 pct. 1 din
Pactul internațional cu privire la drepturile economice, sociale și
culturale, potrivit cărora:
— Art. 14 alin. (2) din Tratatul de instituire a Comunității
Europene: ăPiața internă cuprinde un spațiu fără frontiere
interne, în care libera circulație a mărfurilor, a persoanelor, a
serviciilor și a capitalurilor este asigurată în conformitate cu
dispozițiile prezentului tratat.”;
— Art. 86 din Tratatul de instituire a Comunității Europene:
ă(1) În ceea ce privește întreprinderile publice și
întreprinderile cărora le acordă drepturi speciale sau exclusive,
statele membre nu adoptă și nu mențin nicio măsură care
contravine normelor prezentului tratat și, în special, celor
prevăzute la articolul 12 și la articolele 81—89.
(2) Întreprinderile care au sarcina de a gestiona serviciile de
interes economic general sau care prezintă caracter de monopol
fiscal se supun normelor prezentului tratat și, în special, regulilor
de concurență, în măsura în care aplicarea acestor norme nu
împiedică, în drept sau în fapt, îndeplinirea misiunii speciale care
le-a fost încredințată. Dezvoltarea schimburilor comerciale nu
trebuie să fie afectată într-o măsură care contravine intereselor
Comunității.
(3) Comisia asigură aplicarea dispozițiilor prezentului articol
și adresează statelor membre, în cazul în care este necesar,
directivele sau deciziile corespunzătoare.”;
— Art. 6 pct. 1 din Pactul internațional cu privire la drepturile
economice, sociale și culturale: ăStatele părți la prezentul Pact
recunosc dreptul la muncă ce cuprinde dreptul pe care îl are
orice persoană de a obține posibilitatea să-și câștige existența
printr-o muncă liber aleasă sau acceptată și vor lua măsuri
potrivite pentru garantarea acestui drept.”
Procedând la examinarea sesizării, Curtea reține că Legea
pentru modificarea și completarea Legii camerelor de comerț
din România nr. 335/2007 și a Legii nr. 26/1990 privind registrul
comerțului reglementează raporturile dintre Camerele de
Comerț și Oficiul Registrului Comerțului.
Principala critică, care se dovedește a fi întemeiată, privește
înfrângerea prevederilor constituționale ale art. 136 alin. (4)
referitoare la concesionarea unui serviciu public și regimul juridic
al administrării bunurilor și serviciilor publice.
Sub acest aspect, Curtea consideră că statul trebuie să își
asigure mecanisme de control al activității entităților private care
îndeplinesc atribuții în legătură cu organizarea unui serviciu
public, ținând seama că aceasta este o prerogativă a statului.
Or, prin dispozițiile legii criticate se reglementează în sens
contrar, atribuindu-se direct, prin lege, bunuri și servicii publice
în administrare privată.
Legea supusă controlului de constituționalitate prevede
transformarea Oficiului Național al Registrului Comerțului din
instituție publică cu personalitate juridică într-o structură pe
lângă o asociație neguvernamentală — Camera de Comerț și
Industrie a României — ceea ce echivalează cu abrogarea

9

implicită a dispozițiilor care reglementează actualul statut al
acestuia. Or, această modificare fundamentală nu poate opera
decât în condițiile respectării principiilor constituționale și
normelor europene incidente, precum și a jurisprudenței Curții
de Justiție a Comunităților Europene, care a condamnat pentru
lipsa de transparență o serie de proceduri de atribuire a unor
servicii sau lucrări publice de către unele state membre
(Hotărârea CJCE Comisia c. Franței din 14 octombrie 2004 și
Hotărârea CJCE Comisia c. Germaniei din 18 noiembrie 2004).
Astfel, prestarea activității de o persoană juridică și încasarea
tarifelor de către o alta înlătură transparența în gestionarea
fondurilor provenite din activitatea registrului comerțului. Taxele
și tarifele încasate pentru prestarea serviciului public al
registrului comerțului trebuie folosite în scopul îmbunătățirii
acestui serviciu, conform voinței legiuitorului.
Curtea observă că actul normativ criticat încearcă să
reglementeze atât revenirea registrului comerțului în subordinea
camerelor de comerț, cât și modificarea substanțială a
procedurii, în sensul efectuării înregistrării de un agent privat,
director al Oficiului Național al Registrului Comerțului numit de
președintele camerei de comerț, în locul unui agent public
independent, judecătorul delegat. Transferul atribuțiilor de
înregistrare a societăților comerciale din competența unui
judecător delegat în competența unei organizații
neguvernamentale, fie ea și de utilitate publică, nu este o
măsură de natură să contribuie la întărirea controlului asupra
obiectului de activitate al societăților comerciale. Dimpotrivă,
acest fapt poate afecta mediul de afaceri, în sensul în care
garanțiile de independență, de respectare a legii și interesului
public necesare desfășurării activității sunt îndepărtate.
În legătură cu acest aspect, Curtea reține că Ordonanța de
urgență a Guvernului nr. 129/2002 pentru modificarea Legii
nr. 26/1990 privind registrul comerțului și a Ordonanței de
urgență a Guvernului nr. 76/2001 privind simplificarea unor
formalități administrative pentru înregistrarea și autorizarea
funcționării comercianților, aprobată cu modificări prin Legea
nr. 505/2003, prin art. I pct. 2 a modificat art. 9 alin. (1) și (2) din
Legea nr. 26/1990, în sensul că oficiile registrului comerțului se
organizează în subordinea Oficiului Național al Registrului
Comerțului și funcționează pe lângă fiecare tribunal, iar Oficiul
Național al Registrului Comerțului se organizează și
funcționează în subordinea Ministerului Justiției. Această
opțiune a legiuitorului a fost motivată de atributele exercitării
autorității publice caracteristice acestui serviciu și de rolul
determinant al judecătorului delegat în activitatea de înscriere
în registrul comerțului a mențiunilor privind actele și faptele
comercianților. De asemenea, reorganizarea registrului
comerțului a fost justificată de necesitatea eliminării deficiențelor
constatate în activitatea oficiilor registrului comerțului și a
neîncrederii comercianților în eficiența modului de organizare,
de natură să afecteze relațiile comerciale specifice economiei
de piață.
De altfel, având în vedere că registrul comerțului îndeplinește
un serviciu public de importanță deosebită în funcționarea pieței
interne la nivelul Uniunii Europene, majoritatea statelor membre
a stabilit organizarea registrului comerțului sub control public, în
diferite forme. Astfel, în 33 de state registrul comerțului este
organizat în subordinea unui minister și numai în două state
registrul comerțului este ținut de camerele de comerț, însă
acestea fie au statut de instituție publică în cadrul administrației
publice locale, fie se află sub controlul unui minister.

10

MONITORUL OFICIAL AL ROMÂNIEI, PARTEA I, Nr. 45/20.I.2010

Pentru considerentele arătate, în temeiul art. 146 lit. a) din Constituția României, precum și al art. 15 alin. (1) și al art. 18
alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că Legea pentru modificarea și completarea Legii camerelor de comerț din România nr. 335/2007 și a Legii
nr. 26/1990 privind registrul comerțului este neconstituțională.
Definitivă și general obligatorie.
Decizia se comunică Președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterea a avut loc la data de 10 decembrie 2009 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

OPINIE SEPARATĂ
Considerăm că sesizarea cu privire la neconstituționalitatea
art. II pct. 1, pct. 3 și pct. 5, art. III și art. V din Legea privind
modificarea și completarea Legii nr. 335/2007 a camerelor de
comerț din România și a Legii nr. 26/1990 privind registrul
comerțului trebuia respinsă pentru următoarele argumente:
1. În primul rând, autorii excepției nu au cerut constatarea
neconstituționalității întregii legi, așa cum s-a dispus prin decizia
Curții, și nici nu există, în principiu, legătură între articolele
pretins neconstituționale și celelalte reglementări legale.
a) Referindu-ne la prevederile art. II pct. 1, pct. 3 și pct. 5 și
art. V din lege, raportate la art. 135 alin. 2 lit. a) și art. 148
alin. (2) din Constituție, precum și art. 14 alin. (2) și art. 86 din
Tratatul de instituire a Comunității Europene, nu se pune
problema unei concesionări a unor servicii publice, întrucât
concesionarea este de natură convențională, având la bază un
contract prin care concedentul transmite pe o perioadă
determinată concesionarului dreptul și obligația de a exploata
un bun, o activitate sau un serviciu public în schimbul unei
redevențe.
Or, în cauză, funcționarea Oficiului Național al Registrului
Comerțului și a oficiilor județene pe lângă Camera de Comerț nu
presupune încheierea unui contract de concesiune, în înțelesul
Ordonanței de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii — cap. VII, ci este vorba despre o opțiune a
legiuitorului privind modul în care se desfășoară o activitate de
interes public.
În acest sens, Decizia Curții Constituționale nr. 212/2003 a
statuat că ăactivitatea desfășurată de un serviciu public poate fi

încredințată unei autorități statale sau unei persoane private ori
poate fi transferată în gestiunea unei autorități statale de sine
stătătoare, împreună cu bunurile provenite din propriile venituri
necesare funcționării sale [...], iar Oficiul Național al Registrului
Comerțului nu a fost nici potrivit reglementărilor anterioare
(Legea nr. 26/1990 — s.n.) parte constitutivă a Camerei de
Comerț și Industrie a României, ci un serviciu public organizat
pe lângă aceasta, cu o structură de sine stătătoare”.
Potrivit dispozițiilor de lege criticate, Oficiul Național al
Registrului Comerțului este o persoană juridică de utilitate
publică, ce funcționează pe lângă Camera de Comerț și
Industrie a României, și nu se pune problema schimbării
statutului juridic al acestuia, a atributelor cerute de lege pentru
a exista ca persoană juridică, a patrimoniului propriu etc. Însă,
datorită atribuțiilor specifice, oficiul este legat de o importantă
activitate economică, anume cea a societăților comerciale, fapt
ce presupune o mai mare legătură între activitatea Camerei de
Comerț și Industrie a României, persoană juridică privată,
înființată prin lege, și Oficiul Național al Registrului Comerțului,
persoană juridică de utilitate publică, în același domeniu.
Aceste două persoane juridice rămân independente, cu
atribuții bine stabilite, nesusceptibile de transfer, ci doar de
completare a lor.
În privința încălcării art. 136 din Constituție, precizăm că,
potrivit legii, bunurile aflate în dotarea (în patrimoniul — s.n.)
Oficiului Național al Registrului Comerțului continuă să aibă
regimul juridic de proprietate, administrare sau folosință, așa
cum acestea sunt la data intrării în vigoare a legii. Nu se pune
problema trecerii bunurilor proprietate publică în proprietatea
unei persoane de drept privat pentru că, așa cum a statuat

MONITORUL OFICIAL AL ROMÂNIEI, PARTEA I, Nr. 45/20.I.2010
Curtea Constituțională prin Decizia nr. 212/2003, ăExistența
acestor bunuri în proprietatea Camerei de Comerț și Industrie a
României ar constitui o depășire a obiectului de activitate a
acesteia”. Camera de Comerț și Industrie a României nu are un
drept de proprietate asupra bunurilor aflate în dotarea Oficiului
Național al Registrului Comerțului și a celor județene, ele
rămânând în proprietatea, administrarea sau folosința acestora,
așa cum precizează legea.
b) Art. II pct. 5 din lege, referitor la art. 11 alin. 1 din Legea
nr. 26/1990, contravine, în opinia autorilor sesizării, art. 136 din
Constituție, deoarece ătarifele percepute de Oficiul Național al
Registrului Comerțului se fac venit la bugetul Camerei de
Comerț și Industrie a României”. Autorii sesizării susțin că, deși
Oficiul Național al Registrului Comerțului este o entitate nouă
căreia i se recunoaște personalitatea juridică, prin modul de
reglementare este lipsită de elementele constitutive esențiale.
Tarifele percepute de Oficiul Național al Registrului
Comerțului nu se fac venit la bugetul camerelor, sub nicio formă,
ci se încasează într-un cont al Camerei de Comerț și Industrie
a României special deschis, pentru operațiunile specifice
acestuia, iar veniturile realizate vor asigura resursele materiale
pentru funcționarea Oficiului Național al Registrului Comerțului,
precum și pentru salarizarea personalului angajat.
În acest sens, art. 10 alin. (3) și (4) din lege prevede că
ă(3) Finanțarea cheltuielilor curente și de capital aferente
activității Oficiului Național al Registrului Comerțului și a oficiilor
registrului comerțului de pe lângă camerele de comerț și
industrie județene se realizează din tarifele percepute, potrivit
prevederilor art. 11.
(4) Sumele rezultate din diferența dintre veniturile încasate
din activitatea Oficiului Național al Registrului Comerțului de pe
lângă Camera de Comerț și Industrie a României și din
activitatea oficiilor registrului comerțului de pe lângă camerele
de comerț și industrie județene și cheltuielile aferente necesare
funcționării acestora se virează în contul Oficiului Național al
Registrului Comerțului și se fac venit la bugetul de stat.”,
neîncălcându-se sub nicio formă dreptul de proprietate al
acestuia.
Prin această lege nu se creează o entitate nouă, Oficiul
Național al Registrului Comerțului rămâne aceeași persoană
juridică și, potrivit art. II pct. 6 ămodul de ținere a registrelor,
precum și de efectuare a înregistrărilor se stabilesc prin norme
aprobate prin ordin comun al președintelui Camerei de
Comerț și Industrie a României și al ministrului justiției și
libertăților cetățenești.
Aceasta demonstrează că legea subordonează Oficiul
Național al Registrului Comerțului atât față de Camera de
Comerț și Industrie a României, cât și față de o autoritate
publică, și anume Ministerul Justiției și Libertăților Cetățenești,
întrucât este vorba de o importantă activitate economică, și
anume cea comercială.
c) Autorii consideră că art. II pct. 5 contravine și normelor
comunitare în ceea ce privește fixarea tarifelor prestate de
structurile Oficiului Național al Registrului Comerțului, punând
Judecător,
prof. univ. dr. Aspazia Cojocaru

11

Guvernul în imposibilitatea aducerii la îndeplinire a normelor
comunitare în materie și Ministerul Justiției și Libertăților
Cetățenești în imposibilitatea de a-și îndeplini atribuțiile sale
pentru respectarea acquis-ului comunitar.
Art. 11 alin. (1), modificat prin art. II pct. 5, prevede că pentru
operațiunile efectuate, Oficiul Național al Registrului Comerțului
percepe tarife stabilite prin hotărâre a Guvernului, este
adevărat, la propunerea Camerei de Comerț și Industrie a
României, dar cu avizul Ministerului Finanțelor Publice, deci
sub autoritate statală. Așadar, nu se pune problema că această
lege ar încălca condițiile impuse de Uniunea Europeană.
Mai mult, art. 148 alin. (4) și alin. (5) din Constituție prevede
că Parlamentul, Președintele, Guvernul și autoritatea
judecătorească ăgarantează aducerea la îndeplinire a obligațiilor
rezultate din acordul de aderare” și nu Ministerul Justiției și
Libertăților Cetățenești.
2. Autorii sesizării consideră că art. III din lege este contrar
dispozițiilor art. 20 din Constituția României, prin raportare la
prevederile art. 6 pct. 1 din Pactul Internațional cu privire la
drepturile economice, sociale și culturale, precum și la
prevederile constituționale din art. 41 și 53.
Se arată că preluarea personalului actual al Oficiului Național
al Registrului Comerțului și al oficiilor județene se face în raport
cu numărul maxim de posturi stabilit de colegiul de conducere a
Camerei de Comerț și Industrie a României și astfel ăse încalcă
dreptul fundamental la muncă al acestora și principiile aplicabile
protecției salariaților în cazul transferului de întreprinderi”.
Nu este vorba de un transfer de întreprinderi în sensul
prevederilor art. 4 lit. d) din Legea nr. 67/2006, Oficiul Național
al Registrului Comerțului și oficiile județene nefiind trecute în
componența Camerei de Comerț și Industrie a României, ci
funcționează pe lângă acestea, iar potrivit art. II pct. 4 ăstructura
organizatorică și modul de funcționare ale Oficiului Național al
Registrului Comerțului și ale oficiilor Registrului Comerțului de
pe lângă camerele de comerț și industrie județene, precum și
numărul maxim de posturi ale acestora se stabilesc prin
regulament la propunerea directorului general al Oficiului
Național al Registrului Comerțului, aprobat de Colegiul de
conducere al Camerei de Comerț și Industrie a României, iar
salarizarea persoanelor se stabilește în condițiile prevăzute
de Codul muncii, neafectând sub nicio formă statutul
personalului angajat”.
În acest sens, în Decizia Curții Constituționale nr. 212/2003
s-a statuat că ăexistența serviciilor publice înființate (stabilite —
s.n.) prin lege sau alte acte normative poate înceta, în mod
simetric, tot prin lege sau alte acte normative”. Tot astfel,
activitatea desfășurată de un serviciu public poate fi încredințată
unei autorități statale sau unei persoane juridice private.
3. În privința neconcordanței unor dispoziții criticate cu Legea
concurenței nr. 21/1996, republicată, și cu Legea nr. 213/1998
privind proprietatea publică și regimul juridic al acesteia, aceasta
nu constituie o problemă de constituționalitate.

Judecător,
prof. univ. dr. Tudorel Toader

Judecător,
Puskás Valentin Zoltán

12

MONITORUL OFICIAL AL ROMÂNIEI, PARTEA I, Nr. 45/20.I.2010
CURTEA CONSTITUȚIONALĂ

D E C I Z I A Nr. 1.642
din 10 decembrie 2009

referitoare la excepția de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. București în Dosarul
nr. 795/112/2009 al Tribunalului Bistrița-Năsăud — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 4.268D — nr. 4.321D/2009, având ca obiect o excepție de
neconstituționalitate identică cu cea ridicată în Dosarul
nr. 4.267D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 4.268D —
nr. 4.321D/2009 la Dosarul nr. 4.267D/2009.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.268D —
nr. 4.321D/2009 la Dosarul nr. 4.267D/2009, care este primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea ca inadmisibilă a excepției de neconstituționalitate
ridicate.
C U R T E A,

având în vedere
următoarele:
Prin încheierile
nr. 795/112/2009,
nr. 700/112/2009,
nr. 748/112/2009,
nr. 735/112/2009,
nr. 784/112/2009,
nr. 722/112/2009,
nr. 690/112/2009,
nr. 680/112/2009,
nr. 780/112/2009,
nr. 731/112/2009,
nr. 746/112/2009,
nr. 769/112/2009,
nr. 774/112/2009,
nr. 794/112/2009,
nr. 792/112/2009,

actele și lucrările dosarelor, constată
din 25 mai 2009, pronunțate în dosarele
nr. 702/112/2009, nr. 703/112/2009,
nr. 705/112/2009, nr. 749/112/2009,
nr. 770/112/2009, nr. 760/112/2009,
nr. 736/112/2009, nr. 738/112/2009,
nr. 704/112/2009, nr. 683/112/2009,
nr. 724/112/2009, nr. 695/112/2009,
nr. 734/112/2009, nr. 694/112/2009,
nr. 728/112/2009, nr. 671/112/2009,
nr. 706/112/2009, nr. 745/112/2009,
nr. 691/112/2009, nr. 696/112/2009,
nr. 787/112/2009, nr. 789/112/2009,
nr. 759/112/2009, nr. 771/112/2009,
nr. 766/112/2009, nr. 701/112/2009,
nr. 685/112/2009, nr. 681/112/2009,
nr. 797/112/2009, nr. 729/112/2009,

nr. 752/112/2009, nr. 733/112/2009, nr. 783/112/2009,
nr. 768/112/2009, nr. 677/112/2009, nr. 786/112/2009,
nr. 676/112/2009, nr. 670/112/2009, nr. 669/112/2009 și
nr. 741/112/2009, Tribunalul Bistrița-Năsăud — Secția civilă
a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii, excepție
ridicată de Societatea Comercială ăPetrom” — S.A. în cauze
având ca obiect pretenții bănești.
În motivarea excepției de neconstituționalitate se
apreciază, în esență, că textul de lege criticat, prin formularea sa
imprecisă, poate ridica dificultăți de interpretare și aplicare a
legii. În acest sens, autorii fac referire la normele procedurale
aplicabile în spețele lor, care au ca obiect conflicte de muncă,
arătând că art. 298 alin. (2) ultima liniuță din Codul muncii nu
este în măsură să clarifice care dintre acestea urmează să se
aplice. Astfel, se arată că prevederile art. 72 din Legea
nr. 168/1999 privind soluționarea conflictelor de muncă sunt
diferite de cele ale art. 284 din Codul muncii, care
reglementează aceeași materie, respectiv instanța competentă
să soluționeze aceste conflicte. Cu toate că, din perspectiva
principiilor de aplicare a legii în timp, în speță ar trebui să fie
incidente reglementările mai noi, respectiv cele ale Codului
muncii, caracterul special pe care îl are Legea nr. 168/1999 față
de dreptul comun în materie, reglementat de Codul muncii,
poate conduce la o concluzie contrară, potrivit căreia incidente
ar fi dispozițiile legii speciale. Toate aceste argumente duc la
concluzia că prevederile art. 298 alin. (2) ultima liniuță din Codul
muncii încalcă principiul efectivității juridice consacrat de Curtea
Europeană a Drepturilor Omului. În plus față de acestea, autorul
excepției consideră că, prin dispozițiile art. 62 alin. (1) și art. 63
alin. (3) din Legea nr. 24/2000 privind normele de tehnică
legislativă pentru elaborarea actelor normative, legiuitorul a
impus cu caracter imperativ abrogarea expresă directă,
excluzând, prin urmare, abrogarea implicită. Acest mod de
abordare a fost determinat atât pentru a asigura coerența
sistemului legislativ, cât și pentru a asigura eficacitatea
principiului separației puterilor în stat, întrucât nu permite
judecătorului să legifereze expres unde legiuitorul a tăcut,
respectiv să constate abrogarea, deși legiuitorul nu a făcut-o.
Nerespectarea prevederilor Legii nr. 24/2000 prin reglementarea
unei norme care are un efect abrogator implicit, precum textul de
lege criticat, are semnificația încălcării art. 1 alin. (5) din
Constituție, care prevede obligativitatea respectării Constituției
și a legilor, obligație căreia trebuie să i se supună inclusiv
Parlamentul, întrucât textul constituțional nu face nicio distincție
cu privire la destinatarii normei.
Tribunalul Bistrița-Năsăud — Secția civilă apreciază că
excepția de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 45/20.I.2010
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Codul muncii,
dispoziții care au următorul conținut: ăPe data intrării în vigoare
a prezentului cod se abrogă: [...] orice alte dispoziții contrare”.
În opinia autorului excepției de neconstituționalitate,
prevederile legale criticate contravin dispozițiilor art. 1 alin. (4) și
(5) privind separația puterilor în stat și supremația Constituției
și a legilor, celor ale art. 73 alin. (3) lit. p) privind reglementarea,
prin lege organică, a raporturilor de muncă, sindicatelor,
patronatelor și protecției sociale, și ale art. 79 alin. (1) din
Constituție privind rolul Consiliului Legislativ.
Prin mai multe decizii, Curtea s-a pronunțat asupra unor
critici identice de neconstituționalitate. Spre exemplu, prin
Decizia nr. 1.017 din 7 iulie 2009, publicată în Monitorul Oficial
al României, Partea I, nr. 567 din 14 august 2009, Curtea a
constatat că ăîntreaga motivare a acesteia se referă la modul de
interpretare și aplicare în timp a două legi organice, și anume
Codul muncii și Legea nr. 168/1999 privind soluționarea
conflictelor de muncă. [...] Or, Curtea reține că problemele ce țin
de aplicarea legii, respectiv luarea deciziei asupra incidenței în
cauză a unor texte de lege, revin instanței de judecată, potrivit
dispozițiilor art. 126 alin. (1) din Constituție, care prevede că
«Justiția se realizează prin Înalta Curte de Casație și Justiție și
prin celelalte instanțe judecătorești stabilite de lege», iar nu
instanței de contencios constituțional. Astfel, instanța de

13

judecată este cea care poate dispune de instrumentele
necesare pentru a decide care dintre legile puse în discuție sunt
incidente, folosind toate principiile de interpretare a legii. Decizia
instanței de judecată poate fi atacată la instanța superioară, iar,
în cazul în care practica judiciară vădește o interpretare
neunitară, Constituția, prin art. 126 alin. (3), dă Înaltei Curți de
Casație și Justiție, iar nu Curții Constituționale, competența de
a stabili interpretarea și aplicarea unitară a legii de către celelalte
instanțe judecătorești.
Eventualele necorelări de ordin legislativ dintre dispozițiile
Legii nr. 168/1999 și cele ale Legii nr. 53/2003 — Codul muncii
nu pot forma obiect al controlului de constituționalitate și nici nu
pot fi invocate drept argument în sprijinul susținerii
neconstituționalității unor reglementări. Examinarea acestora nu
intră în sfera de competență a Curții Constituționale, ci în
competența exclusivă a Parlamentului de a interveni pe calea
unor modificări, completări sau abrogări pentru a asigura
ordinea juridică necesară.
Curtea Constituțională nu poate fi transformată în legiuitor
pozitiv, ci trebuie să-și limiteze rolul la cel de legiuitor negativ,
având doar competența de a lipsi de efecte juridice legile
neconstituționale.
De asemenea, Curtea reține că atribuțiile sale privind analiza
conformității unor texte de lege cu Constituția nu se pot extinde
și asupra aspectelor ce țin de respectarea normelor de tehnică
legislativă, atât timp cât aceste norme nu au relevanță în plan
constituțional”.
Întrucât nu au survenit elemente noi, care să determine
reconsiderarea jurisprudenței în materie, considerentele și
soluția deciziei menționate își păstrează valabilitatea și în cauza
de față, iar excepția de neconstituționalitate ridicată va fi
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 298 alin. (2) ultima liniuță din Legea nr. 53/2003 —
Codul muncii, excepție ridicată de Societatea Comercială ăPetrom” — S.A. București în dosarele nr. 795/112/2009, nr. 702/112/2009,
nr. 703/112/2009, nr. 700/112/2009, nr. 705/112/2009, nr. 749/112/2009, nr. 748/112/2009, nr. 770/112/2009, nr. 760/112/2009,
nr. 735/112/2009, nr. 736/112/2009, nr. 738/112/2009, nr. 784/112/2009, nr. 704/112/2009, nr. 683/112/2009, nr. 722/112/2009,
nr. 724/112/2009, nr. 695/112/2009, nr. 690/112/2009, nr. 734/112/2009, nr. 694/112/2009, nr. 680/112/2009, nr. 728/112/2009,
nr. 671/112/2009, nr. 780/112/2009, nr. 706/112/2009, nr. 745/112/2009, nr. 731/112/2009, nr. 691/112/2009, nr. 696/112/2009,
nr. 746/112/2009, nr. 787/112/2009, nr. 789/112/2009, nr. 769/112/2009, nr. 759/112/2009, nr. 771/112/2009, nr. 774/112/2009,
nr. 766/112/2009, nr. 701/112/2009, nr. 794/112/2009, nr. 685/112/2009, nr. 681/112/2009, nr. 792/112/2009, nr. 797/112/2009,
nr. 729/112/2009, nr. 752/112/2009, nr. 733/112/2009, nr. 783/112/2009, nr. 768/112/2009, nr. 677/112/2009, nr. 786/112/2009,
nr. 676/112/2009, nr. 670/112/2009, nr. 669/112/2009 și nr. 741/112/2009 ale Tribunalului Bistrița-Năsăud — Secția civilă.
Definitivă și general obligatorie.
Pronunțată în ședința publică din data de 10 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

14

MONITORUL OFICIAL AL ROMÂNIEI, PARTEA I, Nr. 45/20.I.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 161/2006
privind întocmirea și completarea registrului general de evidență a salariaților
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 161/2006 privind
întocmirea și completarea registrului general de evidență a
salariaților, publicată în Monitorul Oficial al României, Partea I,
nr. 172 din 22 februarie 2006, cu modificările ulterioare, se
modifică și se completează după cum urmează:
1. La articolul 2, alineatul (4) se modifică și va avea
următorul cuprins:
ă(4) Nu au obligația de a înființa registru misiunile diplomatice
din România, respectiv ambasadele, reprezentanțele,
consulatele generale și consulatele oficiale.”
2. La articolul 3, după alineatul (2) se introduc două noi
alineate, alineatele (21) și (22), cu următorul cuprins:
ă(21) La angajarea fiecărui salariat, elementele prevăzute la
alin. (2) lit. a)—d) se înregistrează în registru cel târziu în ziua
lucrătoare anterioară începerii activității de către salariatul în
cauză.
(22) Elementele prevăzute la alin. (2) lit. e) se înregistrează
în registru la data încetării contractului individual de muncă.”
3. La articolul 4, alineatul (1) se modifică și va avea
următorul cuprins:
ăArt. 4. — (1) Angajatorii au obligația de a transmite registrul
în formă electronică la inspectoratul teritorial de muncă în a cărui
rază teritorială își au sediul sau domiciliul, după caz, cel târziu
în ziua lucrătoare anterioară începerii activității de către primul
salariat”.
4. La articolul 4, după alineatul (4) se introduce un nou
alineat, alineatul (5), cu următorul cuprins:
ă(5) În cazurile menționate la art. 3 alin. (21) și (22), registrul
se transmite la inspectoratul teritorial de muncă în a cărui rază
teritorială își are sediul sau domiciliul angajatorul cel târziu în

ziua lucrătoare anterioară începerii activității de către salariat,
respectiv la data încetării contractului individual de muncă al
acestuia.”
5. La articolul 8 alineatul (1), după litera c) se introduc
două noi litere, literele d) și e), cu următorul cuprins:
ăd) neînregistrarea contractelor individuale de muncă în
registru anterior începerii activității;
e) completarea registrului cu date eronate.”
6. La articolul 8, alineatul (2) se modifică și va avea
următorul cuprins:
ă(2) Contravențiile prevăzute la alin. (1) se sancționează
după cum urmează:
a) cele prevăzute la lit. a)—c), cu amendă de la 2.000 lei la
5.000 lei;
b) cea prevăzută la lit. d), cu amendă de 1.500 lei pentru
fiecare contract individual de muncă neînregistrat, fără ca
valoarea cumulată a amenzii, determinată de numărul efectiv
de astfel de contracte, să depășească cuantumul de 20.000 lei;
c) cea prevăzută la lit. e), cu amendă de la 3.500 lei la
5.000 lei.”
7. La articolul 8, alineatul (4) se abrogă.
Art. II. — Dispozițiile referitoare la stabilirea și sancționarea
contravențiilor intră în vigoare la 10 zile de la data publicării
prezentei hotărâri.
Art. III. — Hotărârea Guvernului nr. 161/2006 privind
întocmirea și completarea registrului general de evidență a
salariaților, cu modificările ulterioare, precum și cu modificările și
completările aduse prin prezenta hotărâre, se va republica în
Monitorul Oficial al României, Partea I, dându-se textelor o nouă
numerotare.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu

București, 15 ianuarie 2010.
Nr. 37.

MONITORUL OFICIAL AL ROMÂNIEI, PARTEA I, Nr. 45/20.I.2010

15

ACTE ALE BIROULUI ELECTORAL CENTRAL

P R O C E S-VE R B A L*)

privind rezultatele finale la alegerile parțiale din Colegiul uninominal pentru alegerea Camerei Deputaților nr. 1
din Circumscripția Electorală nr. 42 — Municipiul București din data de 17 ianuarie 2010

*) Procesul-verbal este reprodus în facsimil.

16

MONITORUL OFICIAL AL ROMÂNIEI, PARTEA I, Nr. 45/20.I.2010

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 45/20.I.2010 conține 16 pagini.

Prețul: 3,20 lei

&JUYDGY|436947]
ISSN 1453—4495

