Anul 178 (XXII) — Nr. 752

PARTEA I

LEGI, DECRETE, HOTĂRÂRI ȘI ALTE ACTE

Joi, 11 noiembrie 2010

SUMAR

Nr.

Pagina
ACTE ALE CURȚII CONSTITUȚIONALE
19. — Hotărâre pentru modificarea și completarea
Regulamentului de organizare și funcționare a Curții
Constituționale, aprobat prin Hotărârea Plenului Curții
Constituționale nr. 2/2005 ..........................................

2–4

ORDONANȚE ȘI HOTĂRÂRI
ALE GUVERNULUI ROMÂNIEI
92. — Ordonanță de urgență pentru modificarea și
completarea Ordonanței de urgență a Guvernului
nr. 9/2010 privind aprobarea Programului de sprijin
pentru beneficiarii proiectelor în domenii prioritare
pentru economia românească, finanțate din
instrumentele structurale ale Uniunii Europene alocate
României, precum și pentru reglementarea unor
măsuri privind majorarea capitalului social al Fondului
Național de Garantare a Creditelor pentru Întreprinderi
Mici și Mijlocii S.A. — I.F.N.........................................

4–5

1.079. — Hotărâre pentru reprezentarea în cadrul
organismelor create în temeiul tratatelor bilaterale
privind gospodărirea apelor de frontieră ....................

6

411

din
1.081. — Hotărâre pentru modificarea art.
Regulamentul privind organizarea și desfășurarea
procedurilor pentru valorificarea bunurilor scoase din
funcțiune, precum și a celor scoase din rezervele
proprii, aflate în administrarea Ministerului
Administrației și Internelor, aprobat prin Hotărârea
Guvernului nr. 81/2003 ..............................................

6–7

Nr.
1.082. — Hotărâre privind transmiterea, fără plată, a unor
bunuri mobile din domeniul privat al statului și din
administrarea Ministerului Apărării Naționale în
domeniul privat al municipiului Săcele și în
administrarea Consiliului Local al Municipiului Săcele,
județul Brașov ............................................................
1.084. — Hotărâre pentru modificarea și completarea anexei
nr. 1 la Hotărârea Guvernului nr. 1.434/2004 privind
atribuțiile și Regulamentul-cadru de organizare și
funcționare ale Direcției generale de asistență socială
și protecția copilului ....................................................

Pagina

7–8

8–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
867. — Ordin al ministrului transporturilor și infrastructurii
pentru aprobarea Planului de securitate portuară al
portului Brăila, al portului Galați și al portului Tulcea
aparținând Companiei Naționale ăAdministrația
Porturilor Dunării Maritime” — S.A. Galați..................
1.229. — Ordin al ministrului afacerilor externe privind
publicarea Înțelegerii de modificare prin schimb de
note verbale a Acordului dintre Guvernul Republicii
Socialiste România și Guvernul Republicii Populare
Chineze cu privire la scutirea reciprocă de vize și taxe
de vize, semnat la Beijing la 25 aprilie 1981 ..............

10–11

ACTE ALE CURȚII EUROPENE
A DREPTURILOR OMULUI
Hotărârea din 8 iunie 2010 în Cauza Maties împotriva
României ....................................................................

12–15

9

2

MONITORUL OFICIAL AL ROMÂNIEI, PARTEA I, Nr. 752/11.XI.2010

ACTE ALE CURȚII CONSTITUȚIONALE
CURTEA CONSTITUȚIONALĂ

HOTĂRÂRE
pentru modificarea și completarea Regulamentului de organizare și funcționare
a Curții Constituționale, aprobat prin Hotărârea Plenului Curții Constituționale nr. 2/2005
În temeiul art. 76 din Legea nr. 47/1992 privind organizarea și funcționarea Curții Constituționale, republicată, cu
modificările și completările ulterioare,
Plenul Curții Constituționale adoptă prezenta hotărâre.
Art. I. — Regulamentul de organizare și funcționare a Curții
Constituționale, aprobat prin Hotărârea Plenului Curții
Constituționale nr. 2/2005, publicată în Monitorul Oficial al
României, Partea I, nr. 116 din 4 februarie 2005, se modifică și
se completează după cum urmează:
1. Articolul 33 se modifică și va avea următorul cuprins:
ăArt. 33. — Serviciul grefă, registratură și arhivă efectuează
operațiunile privind primirea, înregistrarea, distribuirea,
expedierea și arhivarea corespondenței, îndosarierea actelor,
păstrarea registrelor, precum și alte lucrări cu caracter auxiliar,
necesare bunei desfășurări a activității Curții Constituționale.”
2. După articolul 33 se introduc 14 noi articole, articolele
331— 3314, cu următorul cuprins:
ăArt. 331. — Serviciul grefă, registratură și arhivă este
compus din personalul auxiliar, în sensul dispozițiilor Legii
nr. 567/2004 privind statutul personalului auxiliar de specialitate
al instanțelor judecătorești și al parchetelor de pe lângă acestea,
cu modificările și completările ulterioare, precum și curieri.
Art. 332. — Personalul Serviciului grefă, registratură și arhivă
este condus de grefierul-șef și este coordonat de
prim-magistratul-asistent.
Art. 333. — Personalul Serviciului grefă, registratură și arhivă
are următoarele atribuții:
1. Grefierul-șef:
a) coordonează, îndrumă și controlează activitatea
personalului din subordine, în conformitate cu atribuțiile din
prezentul regulament și cu fișa postului;
b) asigură organizarea și desfășurarea ședințelor de
judecată, luând măsuri pentru înregistrarea și constituirea
corespunzătoare a dosarelor aflate pe rolul Curții, pentru
întocmirea și transmiterea citațiilor;
c) verifică și semnează lista dosarelor care urmează a fi
dezbătute în ședința publică, respectiv a celor aflate în
pronunțare;
d) asigură realizarea corespunzătoare a activităților de grefă,
registratură și arhivă, precum și a celei de curierat și de
expediere a corespondenței Curții;
e) întocmește adresa de comunicare și trimite actele
adoptate de Curte spre publicare în Monitorul Oficial al
României, Partea I;
f) restituie documentele înaintate Curții Constituționale din
eroare;
g) propune Plenului Curții aprobarea programului de lucru al
serviciului cu publicul;
h) întocmește și semnează referatele de necesitate, notele
de fundamentare și alte documente privind activitatea
serviciului;
i) certifică realitatea facturilor de plată care privesc serviciul;
j) întocmește planificarea serviciului de permanență a
personalului din subordine, cu avizul prim-magistratului-asistent,
și o supune spre aprobare președintelui Curții;
k) reprezintă serviciul în fața conducerii Curții;

l) propune secretarului general, cu consultarea primmagistratului-asistent, acordarea unor prime trimestriale și
anuale. Propune prim-magistratului-asistent calificativele pentru
activitatea profesională desfășurată de către personalul
serviciului; activitatea profesională desfășurată de către
grefierul-șef este evaluată de către prim-magistratul-asistent,
care propune secretarului general acordarea unor prime
trimestriale și anuale;
m) realizează nemijlocit lucrările stabilite de președintele
Curții Constituționale și de prim-magistratul-asistent;
n) execută și alte atribuții date de conducerea Curții.
2. Grefierii-registratori:
a) primesc și înregistrează scrisorile și adresele oficiale,
petițiile și actele de sesizare a Curții, le triază pe categorii și țin
evidența acestora la zi;
b) completează zilnic datele în registrele Curții prevăzute la
art. 336 lit. a)—c) și e);
c) formează dosarele pentru sesizările nou-intrate și le
completează cu documentele sosite ulterior;
d) organizează păstrarea dosarelor și a deciziilor pronunțate
în arhiva curentă și asigură consultarea lor de către părți sau
reprezentanții acestora în incinta serviciului și în timpul
programului de lucru cu publicul;
e) asigură transferul dosarelor între arhivă și cabinetele
judecătorilor și magistraților-asistenți;
f) asigură distribuirea la cabinetele judecătorilor, la
magistrații-asistenți și la serviciile Curții, prin intermediul
curierului, a corespondenței sosite pe adresa Curții, precum și a
materialelor ce alcătuiesc dosarele aflate pe rol, după
consultarea magistratului-asistent desemnat în dosar;
g) expediază prin poștă actele Curții și restituie dosarele
transmise Curții;
h) asigură multiplicarea actelor adoptate de Curte și le
comunică persoanelor sau autorităților prevăzute de lege;
i) execută și alte atribuții date de grefierul-șef.
3. Grefierii:
a) întocmesc conceptele de citare și citațiile și le predau
grefierului-registrator spre expediere către părți;
b) țin legătura, prin telefon, fax, telegrame sau e-mail, cu
părțile, cu instanțele judecătorești sau cu alte autorități în
vederea completării actelor procedurale, întocmind notele
doveditoare ale corespondenței;
c) realizează lucrările premergătoare ședințelor de dezbateri
publice și de deliberare, asigurând, cu ajutorul personalului care
asigură multiplicarea și a curierului, după caz,
multiplicarea/scanarea, respectiv distribuirea la cabinetele
judecătorilor și la magistrații-asistenți a actelor și documentelor
care alcătuiesc dosarele de judecată;
d) informează de îndată magistrații-asistenți despre orice
acte sosite la dosarele aflate pe rol;
e) completează condica de ședință și o aduc, împreună cu
dosarele aflate pe rol, la ședințele de judecată, la care asistă
obligatoriu un grefier;

MONITORUL OFICIAL AL ROMÂNIEI, PARTEA I, Nr. 752/11.XI.2010
f) întocmesc lista dosarelor care urmează a fi dezbătute în
ședința publică, pe care o afișează la avizier și o predau
curierului spre difuzare la cabinetele judecătorilor, la magistrațiiasistenți în mod corespunzător, precum și la magistrațiiasistenți-șefi și la prim-magistratul-asistent;
g) întocmesc lista cu dosarele rămase în pronunțare, pe care
o predau spre difuzare la cabinetele judecătorilor, la magistrațiiasistenți în mod corespunzător, precum și la magistrațiiasistenți-șefi și la prim-magistratul-asistent;
h) completează datele în registrul de evidență a redactării
actelor Curții;
i) execută și alte atribuții date de grefierul-șef.
4. Grefierii-arhivari și grefierii-documentariști:
a) preiau anual documentele create sau intrate în Curte,
precum și dosarele jurisdicționale soluționate, în vederea
arhivării acestora;
b) efectuează preluarea arhivistică a documentelor primite,
selecționarea, inventarierea și depozitarea acestora conform
prevederilor legale;
c) țin evidența sigiliilor;
d) multiplică actele adoptate de Curte;
e) facilitează consultarea operativă a dosarelor și a altor
documente aflate în arhiva generală;
f) înregistrează în registrele prevăzute la art. 336 lit. g)—i) și
păstrează ordinele emise de președintele Curții, hotărârile
Plenului administrativ al Curții, precum și dispozițiile secretarului
general;
g) verifică tehnoredactarea actelor Curții înaintate de
magistrații-asistenți;
h) execută și alte atribuții date de grefierul-șef.
5. Curierii:
a) recepționează corespondența sosită pe adresa Curții
Constituționale;
b) realizează transmiterea, în mod corespunzător, a actelor
primite în acest scop, în interiorul Curții, cabinetelor judecătorilor,
magistraților-asistenți, personalului Secretariatului General,
precum și, când este cazul, altor autorități;
c) pregătesc, pentru poșta militară, citațiile întocmite de
grefieri pentru Ministerul Public și, atunci când este cazul, duc
personal citațiile Ministerului Public ori altor autorități;
d) transmit la poștă citațiile și întreaga corespondență trecută
pe borderou, predată de grefierii-registratori;
e) execută și alte atribuții date de grefierul-șef.
Art. 334. — Atribuțiile fiecărui angajat din structura Serviciului
grefă, registratură și arhivă sunt stabilite și detaliate în fișa
postului, întocmită de grefierul-șef cu respectarea cadrului
stabilit prin prezentul regulament și aprobată de primmagistratul-asistent. Pentru grefierul-șef, fișa postului se
întocmește de prim-magistratul-asistent.
Art. 335. — În cadrul Serviciului grefă, registratură și arhivă
se întocmesc și se păstrează:
a) registrele Curții prevăzute la art. 336;
b) borderouri pentru corespondența jurisdicțională și
administrativă, pentru expedieri prin poșta civilă și militară;
c) evidența sigiliilor și a registrelor pentru magistrații-asistenți;
d) evidența Arhivei Curții.
Art. 336. — Registrele Curții Constituționale, întocmite și
păstrate de Serviciul grefă, registratură și arhivă, sunt
următoarele:
a) registrul de intrare-ieșire a corespondenței cu caracter
administrativ, în care se trec de către grefierii-registratori, în
ordine cronologică, toate cererile și celelalte acte care nu privesc
activitatea jurisdicțională a Curții, toate scrisorile, petițiile și
adresele cu caracter administrativ;
b) registrul de intrare-ieșire a dosarelor, în care se trec de
către grefierii-registratori, în ordine cronologică, toate actele de
sesizare a Curții;

3

c) registrul general de dosare, în care se trec de către
grefierii-registratori, în ordinea intrării, toate actele de sesizare
a Curții, precum și toată corespondența în legătură cu acestea;
numărul de înregistrare din acest registru reprezintă numărul de
dosar, la care se adaugă litera corespunzătoare încadrării
sesizării în categoriile de atribuții prevăzute la art. 146 din
Constituție; în dreptul fiecărui dosar astfel înregistrat se vor
trece: data solicitării și transmiterii punctelor de vedere de către
autorități, orice cerere legată de dosar, data depunerii raportului,
termenele de judecată, data redactării deciziei, hotărârii sau
avizului, după caz, data transmiterii actelor Curții la Regia
Autonomă ăMonitorul Oficial”, instanțe, respectiv la diverse
autorități publice, în cazurile prevăzute de lege;
d) condica ședințelor de judecată, în care se înscriu de către
grefier toate dosarele din fiecare ședință, în ordinea din lista
dosarelor, numele judecătorilor și al magistraților-asistenți
participanți la ședință;
e) registrul de termene al arhivei, în care se înscriu dosarele
pe termene de judecată;
f) registrul de evidență a redactării actelor Curții, în care se
trec în ordine și separat, în funcție de distincția făcută la art. 11
alin. (1) din Legea nr. 47/1992, republicată, cu modificările și
completările ulterioare, toate deciziile și hotărârile pronunțate,
precum și avizele emise; data redactării se consideră data
depunerii de către magistratul-asistent la mapa președintelui
Curții Constituționale a deciziei, hotărârii sau avizului; se
înregistrează, de asemenea, data transmiterii actului la Regia
Autonomă ăMonitorul Oficial”, precum și numărul și data
Monitorului Oficial al României în care se publică actul;
g) registrul hotărârilor Plenului administrativ al Curții
Constituționale;
h) registrul de ordine emise de președintele Curții
Constituționale;
i) registrul dispozițiilor secretarului general;
j) registrul de corespondență secretă.
Art. 337. — La sfârșitul fiecărui an, după ultima operațiune
din fiecare registru, se va întocmi un proces-verbal de închidere,
care va fi semnat de grefierul-șef și de prim-magistratul-asistent,
aplicându-se sigiliul. Dacă este cazul, înscrierile se vor face în
aceleași registre, reîncepându-se cu o nouă numerotare.
Art. 338. — Evidența din registrul general de dosare se ține,
simultan, și pe suport electronic.
Art. 339. — La propunerea prim-magistratului-asistent sau a
secretarului general, președintele Curții poate aproba și ținerea
altor registre în afara celor prevăzute la art. 336, dacă sunt
necesare activității Curții.
Art. 3310. — Modelul registrelor prevăzute la art. 336 se
aprobă de Plenul Curții.
Art. 3311. — (1) Înregistrarea în registrele corespunzătoare,
formarea dosarelor, multiplicarea și distribuirea acestora către
cabinetele membrilor Curții și magistrații-asistenți se fac imediat
după repartizarea acestora de către președintele Curții
Constituționale, care va fi datată. Persoana care multiplică actul
de sesizare va face mențiune pe acesta despre data predării
spre distribuire.
(2) Întocmirea conceptelor de citare și emiterea procedurilor
de chemare în fața Curții se fac imediat după fixarea termenului
de judecată, pentru cauzele de natură urgentă, sau cel mai
târziu a doua zi lucrătoare, în celelalte cauze. Persoana care
întocmește procedurile va face mențiune, pe conceptul de citare,
despre data predării acestora spre expediere.
(3) Expedierea corespondenței se va realiza prin poștă,
agent procedural sau curier, prin fax ori e-mail sau prin orice alt
mijloc de comunicare ce poate fi identificat și supravegheat și
care să asigure caracterul oficial al acesteia.

4

MONITORUL OFICIAL AL ROMÂNIEI, PARTEA I, Nr. 752/11.XI.2010

Art. 3312. — (1) Corespondența care poartă mențiunea
ăconfidențial” sau ăpersonal” se înregistrează numai cu această
mențiune, fără a fi desfăcută, după care se predă destinatarului.
(2) Corespondența cu caracter secret de stat se prezintă
nedesfăcută direct președintelui Curții Constituționale, fiind
evidențiată într-un registru special.
Art. 3313. — (1) La formarea dosarelor Curții, pe coperta
acestora se vor menționa: denumirea Curții, numărul dosarului,
autorii sesizării și obiectul sesizării.
(2) Dosarul trebuie să aibă toate filele cusute și numerotate;
după soluționarea definitivă se va proceda la șnuruire și la
aplicarea sigiliului, iar pe fața interioară a ultimei coperți
grefierul-registrator va certifica numărul filelor, în cifre și în litere.
(3) Scoaterea dosarelor din incinta Curții este interzisă.
(4) Dosarele vor fi puse la dispoziția părților sau a
reprezentanților legali ai acestora pentru studiu numai în arhivă,
după identificarea și notarea în registrul general de dosare a
numelui și a prenumelui persoanelor care le solicită,
verificându-se actele de identitate, procurile sau împuternicirile
avocațiale, precum și integralitatea dosarului la restituire.
Personalul arhivei supraveghează studiul dosarelor.
Art. 3314. — (1) Serviciul grefă, registratură și arhivă asigură
eliberarea certificatelor întocmite de magistrații-asistenți și a
copiilor de pe actele din dosarele Curții Constituționale, precum
și restituirea înscrisurilor originale depuse la dosarele Curții.

(2) Cererile pentru eliberarea certificatelor se primesc de
către grefierul-șef, care le prezintă, împreună cu dosarul cauzei,
prim-magistratului-asistent. Prim-magistratul-asistent redactează
și semnează, în baza rezoluției președintelui Curții
Constituționale, certificatele solicitate. Copia certificatului se
atașează la dosarul Curții.
(3) Cererile de restituire a înscrisurilor originale depuse la
dosarele Curții se încuviințează de președintele Curții
Constituționale, la propunerea prim-magistratului-asistent.
Restituirea înscrisurilor originale se face pe baza unei cereri
motivate, formulată de petiționar, și numai dacă actul poate fi
păstrat în copie, fără ca prin aceasta să se producă o vătămare
părților din proces. Copia de pe act se va verifica pentru
conformitate de grefierul-șef, care va aplica ștampila Curții pe
fiecare filă. Cererea și copia actului se vor păstra la dosarul
cauzei.”
3. Se abrogă secțiunea 1 ăRegistrele Curții” din cadrul
capitolului IV ăFuncționarea Curții”, precum și orice alte
dispoziții contrare.
Art. II. — Prezenta hotărâre intră în vigoare la data de
1 ianuarie 2011.
Art. III. — Regulamentul de organizare și funcționare a Curții
Constituționale, aprobat prin Hotărârea Plenului Curții
Constituționale nr. 2/2005, cu modificările și completările aduse
prin prezenta hotărâre, se va republica în Monitorul Oficial al
României, Partea I, dându-se articolelor o nouă numerotare.

Prezenta hotărâre a fost adoptată de Plenul Curții Constituționale, cu unanimitate de voturi, în ședința sa din 20 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Contrasemnează:
Secretar general,
Ruxandra Săbăreanu
București, 20 octombrie 2010.
Nr. 19.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 9/2010
privind aprobarea Programului de sprijin pentru beneficiarii proiectelor în domenii prioritare
pentru economia românească, finanțate din instrumentele structurale ale Uniunii Europene
alocate României, precum și pentru reglementarea unor măsuri privind majorarea capitalului
social al Fondului Național de Garantare a Creditelor
pentru Întreprinderi Mici și Mijlocii S.A. — I.F.N.
Având în vedere necesitatea accelerării gradului de absorbție a fondurilor europene destinate României, prin facilitarea
accesului beneficiarilor la instrumentele structurale și de coeziune și la mecanismele de finanțare,
dată fiind necesitatea adoptării unor măsuri urgente, care să ofere soluții pentru dificultățile financiare întâmpinate de
beneficiarii de proiecte finanțate din instrumentele structurale și de coeziune ale Uniunii Europene, implementate în domenii
prioritare pentru economia românească, în vederea asigurării contribuției proprii la finanțare, precum și în implementarea proiectelor
finanțate prin Programul ISPA și a proiectelor în domeniul infrastructurii de turism care nu intră sub incidența ajutorului de stat,
ținând cont de necesitatea identificării unor măsuri de sprijinire financiară a beneficiarilor proiectelor ex-ISPA pentru evitarea
întârzierilor în atingerea obiectivelor aprobate prin memorandumurile de finanțare a căror eligibilitate expiră la sfârșitul anului 2010
și, în unele cazuri, în 2011, a consecințelor negative pe care aceste întârzieri le-ar aduce, respectiv cheltuieli suplimentare pentru
statul membru/beneficiar și riscuri de aplicare a unor corecții financiare de către Comisia Europeană,

MONITORUL OFICIAL AL ROMÂNIEI, PARTEA I, Nr. 752/11.XI.2010

5

ținând seama de importanța absorbției fondurilor europene, care reprezintă o prioritate absolută pentru România,
întrucât în lipsa unor reglementări imediate, suma de 196.880 mii lei alocată Ministerului Economiei, Comerțului și Mediului
de Afaceri, la capitolul 50.01, titlul XIII ăActive financiare”, prin Ordonanța Guvernului nr. 18/2010 cu privire la rectificarea bugetului
de stat pe anul 2010, pentru care nu a fost precizată expres destinația, așa cum a fost stabilită de Guvernul României prin
memorandumul cu tema: ăMăsuri pentru dezvoltarea schemelor de garantare pentru prefinanțarea, finanțarea, cofinanțarea
proiectelor cu finanțare europeană pentru IMM-uri, în special schema de competitivitate,” ar rămâne neutilizată, fără să fie posibilă
susținerea efectivă a activității IMM-urilor,
deoarece toate aceste aspecte vizează interesul public și constituie situații urgente și extraordinare, a căror reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 9/2010
privind aprobarea Programului de sprijin pentru beneficiarii
proiectelor în domenii prioritare pentru economia românească,
finanțate din instrumentele structurale ale Uniunii Europene
alocate României, publicată în Monitorul Oficial al României,
Partea I, nr. 136 din 1 martie 2010, aprobată prin Legea
nr. 120/2010, se modifică și se completează după cum urmează:
1. La articolul 1, după alineatul (1) se introduce un nou
alineat, alineatul (2), cu următorul cuprins:
ă(2) Pentru realizarea obiectivului prevăzut la alin. (1), în
scopul prezentei ordonanțe de urgență, se asimilează
proiectelor finanțate din instrumente structurale proiectele
aprobate inițial în baza Regulamentului (CE) nr. 1.267/1999 al
Consiliului din 21 iunie 1999 de stabilire a unui instrument
structural de preaderare — ISPA și care după data aderării
României la Uniunea Europeană sunt considerate a fi aprobate
în baza Regulamentului nr. 1.164/1994 al Consiliului din 16 mai
1994 de creare a Fondului de coeziune.”
2. Articolul 2 se modifică și va avea următorul cuprins:
ăArt. 2. — (1) Beneficiarii Programului de sprijin pot fi, cu
respectarea condițiilor cumulative prevăzute la alin. (2),
următoarele entități care implementează proiecte finanțate din
instrumente structurale ale Uniunii Europene:
a) unități administrativ-teritoriale;
b) instituții de învățământ superior de drept public acreditate;
c) instituții de cercetare-dezvoltare de drept public acreditate;
d) operatori regionali/locali de servicii de alimentare cu apă
și canalizare.
(2) Pentru a beneficia de Programul de sprijin, entitățile
prevăzute la alin. (1) trebuie să îndeplinească cumulativ
următoarele condiții:
a) solicitanții sprijinului au încheiat un contract de finanțare cu
o autoritate de management sau cu un organism intermediar
pentru proiectul pentru care solicită sprijin sau au calitatea de
beneficiari finali ai unui proiect aprobat în baza unui

memorandum de finanțare ISPA încheiat între Guvernul
României și Comisia Europeană;
b) proiectele pentru care se solicită sprijin sunt promovate în
următoarele domenii: infrastructura rutieră, infrastructura de
energie, infrastructura de alimentare cu apă, canalizare și
tratarea apelor uzate, infrastructura pentru managementul
deșeurilor, infrastructura destinată educației și cercetăriidezvoltării, infrastructura tehnologică de cercetare și dezvoltare
științifică, infrastructura în domeniul sănătății, infrastructura în
domeniul asistenței sociale, precum și infrastructura de turism
care nu intră sub incidența ajutorului de stat;
c) proiectele pentru care se solicită sprijin trebuie să prevadă
realizare de lucrări și/sau achiziție de echipamente într-o
proporție de cel puțin 50% din valoarea eligibilă a proiectului.”
Art. II. — (1) Pentru sprijinirea activității întreprinderilor mici
și mijlocii, în vederea susținerii sectoarelor prioritare, capitalul
social al Fondului Național de Garantare a Creditelor pentru
Întreprinderile Mici și Mijlocii S.A. — I.F.N. se majorează în anul
2010 cu suma totală de 419.880.000 lei.
(2) Suma prevăzută la alin. (1) se suportă din bugetul aprobat
pe anul 2010 al Ministerului Economiei, Comerțului și Mediului
de Afaceri, la capitolul 51.01 ăAutorități publice și acțiuni
externe”, titlul XIII ăActive financiare”, și include și suplimentarea
prevăzută la art. 3 alin. (1) din Ordonanța de urgență a
Guvernului nr. 60/2009 privind unele măsuri în vederea
implementării programului ăPrima casă”, aprobată cu modificări
și completări prin Legea nr. 368/2009, cu modificările și
completările ulterioare.
Art. III. — În termen de 15 zile de la intrarea în vigoare a
prezentei ordonanțe de urgență, Ministerul Finanțelor Publice
va supune spre aprobare Guvernului modificarea
corespunzătoare a Hotărârii Guvernului nr. 175/2010 privind
aprobarea Normelor de implementare a Programului de sprijin
pentru beneficiarii proiectelor în domenii prioritare pentru
economia românească, finanțate din instrumentele structurale
ale Uniunii Europene alocate României.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
Ministrul finanțelor publice,
Gheorghe Ialomițianu
Ministrul dezvoltării regionale și turismului,
Elena Gabriela Udrea
Ministrul administrației și internelor,
Constantin-Traian Igaș
București, 13 octombrie 2010.
Nr. 92.

6

MONITORUL OFICIAL AL ROMÂNIEI, PARTEA I, Nr. 752/11.XI.2010
GUVERNUL ROMÂNIEI

HOTĂRÂRE
pentru reprezentarea în cadrul organismelor create în temeiul tratatelor bilaterale
privind gospodărirea apelor de frontieră
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Autoritatea administrației publice centrale în
domeniul gospodăririi apelor asigură reprezentarea României și
a Guvernului României în cadrul organismelor create prin
tratatele bilaterale privind gospodărirea apelor de frontieră.
Art. 2. — (1) Conducătorul autorității administrației publice
centrale în domeniul gospodăririi apelor numește, prin ordin,
președinții, copreședinții, împuterniciții, supleanții și locțiitorii
acestora, care reprezintă partea română în cadrul organismelor
create prin tratatele bilaterale privind gospodărirea apelor de
frontieră.
(2) Ordinul conducătorului autorității administrației publice
centrale în domeniul gospodăririi apelor se publică în Monitorul
Oficial al României, Partea I.
Art. 3. — (1) Pentru participarea la reuniunile organismelor
create prin tratatele bilaterale privind gospodărirea apelor de
frontieră, autoritatea administrației publice centrale în domeniul
gospodăririi apelor elaborează un memorandum care va fi avizat
de Ministerul Afacerilor Externe și de către toate ministerele
interesate în competențele cărora se află din punct de vedere
substanțial chestiuni care urmează să fie discutate cu ocazia
reuniunilor acestor organisme și care se înaintează spre
aprobare Guvernului României.

(2) Memorandumul pentru participarea la reuniunile
organismelor create prin tratatele bilaterale privind gospodărirea
apelor de frontieră va conține referiri la componența delegației
părții române și la elementele concrete de mandat al părții
române, ce urmează a fi promovate în cadrul reuniunilor.
Art. 4. — Cheltuielile necesare pentru asigurarea
reprezentării părții române în cadrul organismelor create în
temeiul tratatelor bilaterale privind gospodărirea apelor de
frontieră se acoperă, în limita bugetului aprobat, din bugetul
autorității administrației publice centrale în domeniul gospodăririi
apelor.
Art. 5. — Pe data intrării în vigoare a prezentei hotărâri se
abrogă Hotărârea Guvernului nr. 406/1999 privind numirea
președintelui părții române în Comisia hidrotehnică românoiugoslavă, a reprezentantului împuternicit al părții române și a
supleantului acestuia în Comisia hidrotehnică româno-ungară,
precum și a împuternicitului părții române și a locțiitorului
acestuia în problemele cooperării româno-ucrainene în
domeniul gospodăririi apelor de frontieră, publicată în Monitorul
Oficial al României, Partea I, nr. 249 din 2 iunie 1999.

PRIM-MINISTRU

EMIL BOC
Contrasemnează:
p. Ministrul mediului și pădurilor,
Marin Anton
secretar de stat
Ministrul afacerilor externe,
Teodor Baconschi
București, 28 octombrie 2010.
Nr. 1.079.

GUVERNUL ROMÂNIEI

HOTĂRÂRE
pentru modificarea art. 411 din Regulamentul privind organizarea și desfășurarea procedurilor
pentru valorificarea bunurilor scoase din funcțiune, precum și a celor scoase din rezervele proprii,
aflate în administrarea Ministerului Administrației și Internelor, aprobat prin Hotărârea Guvernului
nr. 81/2003
În temeiul prevederilor art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 411 din Regulamentul privind
organizarea și desfășurarea procedurilor pentru valorificarea
bunurilor scoase din funcțiune, precum și a celor scoase din
rezervele proprii, aflate în administrarea Ministerului
Administrației și Internelor, aprobat prin Hotărârea Guvernului
nr. 81/2003, publicată în Monitorul Oficial al României, Partea I,

nr. 99 din 18 februarie 2003, cu modificările și completările
ulterioare, se modifică și va avea următorul cuprins:
ăArt. 411. — (1) Bunurile care nu au fost valorificate prin
procedurile prevăzute la art. 6 pot fi transmise fără plată la alte
instituții publice sau la unități de cult aparținând cultelor
religioase recunoscute din România, în condițiile legii.

MONITORUL OFICIAL AL ROMÂNIEI, PARTEA I, Nr. 752/11.XI.2010
(2) Autospecialele, precum și celelalte echipamente specifice
folosite pentru intervenții în situații de urgență scoase din
funcțiune, pot fi transmise, direct, fără plată, în condițiile legii, în
proprietatea publică a unităților administrativ-teritoriale și în

administrarea autorităților administrației publice locale, la
solicitarea acestora.
(3) Publicitatea în vederea transmiterii fără plată a bunurilor
scoase din funcțiune se realizează de către ordonatorul de
credite care are în administrare respectivele bunuri.”

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 28 octombrie 2010.
Nr. 1.081.

GUVERNUL ROMÂNIEI

HOTĂRÂRE
privind transmiterea, fără plată, a unor bunuri mobile
din domeniul privat al statului și din administrarea
Ministerului Apărării Naționale în domeniul privat
al municipiului Săcele și în administrarea Consiliului Local
al Municipiului Săcele, județul Brașov
În temeiul art. 108 din Constituția României, republicată, al art. 11 lit. m) din
Legea nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și al art. 17 din Legea
nr. 371/2004 privind înființarea, organizarea și funcționarea Poliției Comunitare,
cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea, fără plată, a unor bunuri mobile, având
datele de identificare prevăzute în anexa care face parte integrantă din prezenta
hotărâre, din domeniul privat al statului și din administrarea Ministerului Apărării
Naționale în domeniul privat al municipiului Săcele și în administrarea Consiliului
Local al Municipiului Săcele, județul Brașov, în vederea dotării Direcției Poliția
Comunitară din municipiul Săcele.
Art. 2. — Patrimoniul Ministerului Apărării Naționale se diminuează cu
valoarea de inventar a bunurilor transmise potrivit art. 1.
Art. 3. — Paza și transportul bunurilor din locurile de depozitare la beneficiar
se asigură de către Consiliul Local al Municipiului Săcele, județul Brașov, cu fonduri
și mijloace proprii.
Art. 4. — Predarea-preluarea bunurilor prevăzute la art. 1 se face pe bază
de proces-verbal încheiat între părțile interesate, în termen de 30 de zile de la
intrarea în vigoare a prezentei hotărâri.
PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul administrației și internelor,
Constantin-Traian Igaș

București, 28 octombrie 2010.
Nr. 1.082.

7

8

MONITORUL OFICIAL AL ROMÂNIEI, PARTEA I, Nr. 752/11.XI.2010
ANEXĂ

D AT E L E D E I D E N T I F I C A R E

a bunurilor mobile care se transmit, fără plată, din domeniul privat al statului și din administrarea Ministerului Apărării
Naționale în domeniul privat al municipiului Săcele și în administrarea Consiliului Local al Municipiului Săcele,
județul Brașov
Nr.
crt.

1.
2.
3.
4.
5.
6.

7.

8.
9.

Denumirea bunurilor

Pistol calibrul 7,62 mm, model
1933, conform tabel serii
Încărcător
Toc piele centură
Curelușă
Vergea
Ladă ambalat pistol mitralieră
calibrul 7,62 mm, model 1963
Cartuș calibrul 7,62 mm glonț
obișnuit pentru pistol și pistol
mitralieră, fără lame, tub alamă
lot 20-82-22
Cartuș calibrul 7,62 mm glonț
obișnuit pentru pistol și pistol
mitralieră, fără lame, tub alamă
lot L 25-82-22
Ladă ambalat muniție infanterie

U/M

buc.

80

buc.
buc.
buc.
buc.

160
80
80
80

buc.

1

buc.

2.214

buc.

7.578

buc.

Persoana juridică
la care se transmit bunurile

Cantitatea

Persoana juridică
de la care se transmit bunurile

4

Domeniul privat al municipiului
Săcele, în administrarea
Consiliului Local al Municipiului
Domeniul privat al statului, din
Săcele, județul Brașov — pentru administrarea Ministerului Apărării
dotarea Direcției Poliția
Naționale, UM 01402 Târgoviște
Comunitară a Municipiului
Săcele

Domeniul privat al municipiului
Săcele, în administrarea
Consiliului Local al Municipiului
Domeniul prival al statului, din
Săcele, județul Brașov — pentru administrarea Ministerului Apărării
dotarea Direcției Poliția
Naționale, UM 01545 Apața
Comunitară a Municipiului
Săcele

GUVERNUL ROMÂNIEI

HOTĂRÂRE
pentru modificarea și completarea anexei nr. 1 la Hotărârea Guvernului nr. 1.434/2004
privind atribuțiile și Regulamentul-cadru de organizare și funcționare ale Direcției generale
de asistență socială și protecția copilului
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Anexa nr. 1 la Hotărârea Guvernului nr. 1.434/2004
privind atribuțiile și Regulamentul-cadru de organizare și
funcționare ale Direcției generale de asistență socială și
protecția copilului, republicată în Monitorul Oficial al României,
Partea I, nr. 547 din 21 iulie 2008, cu modificările și completările
ulterioare, se modifică și se completează după cum urmează:
1. La articolul 1 alineatul (2), litera b) se modifică și va
avea următorul cuprins:
ăb) de coordonare a activităților de asistență socială și de
protecție a familiei și a drepturilor copilului la nivelul județului,
respectiv al sectorului municipiului București;”.
2. La articolul 2, partea introductivă a literei b) se
modifică după cum urmează:
ăb) în domeniul protecției familiei și a drepturilor copilului;”:
3. La articolul 2 litera b), după punctul 6 se introduce un
nou punct, punctul 61, cu următorul cuprins:
ă61. asigură măsurile necesare pentru realizarea activităților
de prevenire și combatere a violenței în familie, precum și pentru
acordarea serviciilor destinate victimelor violenței în familie și
agresorilor familiali;”.
4. La articolul 2 litera b), după punctul 10 se introduc
două noi puncte, punctele 101 și 102, cu următorul cuprins:
ă101. monitorizează cazurile de violență în familie din unitatea
administrativ-teritorială în care funcționează;

102. identifică situații de risc pentru părțile implicate în situații
de violență în familie și îndrumă părțile către servicii de
specialitate/mediere;”.
5. La articolul 2 litera c), punctele 1, 5, 6, 8, 9 și 12 se
modifică și vor avea următorul cuprins:
ă1. coordonează și sprijină activitatea autorităților
administrației publice locale din județ în domeniul asistenței
sociale, protecției familiei și a drepturilor copilului, prevenirii și
combaterii violenței în familie;
.............................................................................................
5. colaborează cu organizațiile neguvernamentale care
desfășoară activități în domeniul asistenței sociale, protecției
familiei și a drepturilor copilului, prevenirii și combaterii violenței
în familie sau cu operatori economici prin încheierea de
convenții de colaborare cu aceștia;
6. dezvoltă parteneriate și colaborează cu organizații
neguvernamentale și cu alți reprezentanți ai societății civile în
vederea acordării și diversificării serviciilor sociale și a serviciilor
destinate protecției familiei și a copilului, prevenirii și combaterii
violenței în familie, în funcție de nevoile comunității locale;
..............................................................................................
8. asigură, la cerere, consultanță de specialitate gratuită
privind acordarea serviciilor, măsurilor și prestațiilor de asistență
socială în domeniul protecției familiei și a drepturilor copilului;

MONITORUL OFICIAL AL ROMÂNIEI, PARTEA I, Nr. 752/11.XI.2010
colaborează cu alte instituții responsabile pentru a facilita
accesul persoanelor la aceste drepturi;
9. fundamentează și propune consiliului județean, respectiv
consiliului local al sectorului municipiului București, înființarea,
finanțarea, respectiv cofinanțarea instituțiilor publice de
asistență socială, precum și a serviciilor pentru protecția
copilului, serviciilor destinate sprijinirii familiei, prevenirii și
combaterii violenței în familie;
...............................................................................................
12. sprijină și dezvoltă un sistem de informare și de
consultanță accesibil persoanelor singure, persoanelor
vârstnice, persoanelor cu handicap, victimelor violenței în familie
și oricăror persoane aflate în nevoie, precum și familiilor
acestora, în vederea exercitării tuturor drepturilor prevăzute de
actele normative în vigoare;”.

9

6. La articolul 2 litera c), după punctul 15 se introduce
un nou punct, punctul 151, cu următorul cuprins:
ă151. realizează la nivel județean baza de date privind copiii
aflați în sistemul de protecție specială, copiii și familiile aflate în
situație de risc, precum și a cazurilor de violență în familie și
raportează trimestrial aceste date Ministerului Muncii, Familiei și
Protecției Sociale;”.
Art. II. — Hotărârea Guvernului nr. 1.434/2004 privind
atribuțiile și Regulamentul-cadru de organizare și funcționareale
Direcției generale de asistență socială și protecția copilului, cu
modificările și completările ulterioare, precum și cu cele aduse
prin prezenta hotărâre, se va republica în Monitorul Oficial al
României, Partea I, dându-se textelor o nouă numerotare.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 28 octombrie 2010.
Nr. 1.084.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru aprobarea Planului de securitate portuară
al portului Brăila, al portului Galați și al portului Tulcea
aparținând Companiei Naționale ăAdministrația Porturilor
Dunării Maritime” — S.A. Galați
Având în vedere prevederile art. 7 alin. (3) din Ordinul ministrului
transporturilor nr. 290/2007 pentru introducerea măsurilor de întărire a securității
portuare și ale Regulamentului (CE) nr. 725/2004 al Parlamentului European și al
Consiliului din 31 martie 2004 privind consolidarea securității navelor și a
instalațiilor portuare,
în temeiul prevederilor art. 5 alin. (4) din Hotărârea Guvernului nr. 76/2009
privind organizarea și funcționarea Ministerului Transporturilor și Infrastructurii, cu
modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă Planul de securitate portuară al portului Brăila, al portului
Galați și al portului Tulcea aparținând Companiei Naționale ăAdministrația Porturilor
Dunării Maritime” — S.A. Galați, prevăzut în anexa*) care face parte integrantă
din prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul transporturilor și infrastructurii,
Anca Daniela Boagiu
București, 1 noiembrie 2010.
Nr. 867.
*) Anexa nu se publică, fiind clasificată potrivit legii.

10

MONITORUL OFICIAL AL ROMÂNIEI, PARTEA I, Nr. 752/11.XI.2010

MINISTERUL AFACERILOR EXTERNE

ORDIN
privind publicarea Înțelegerii de modificare prin schimb de note verbale
a Acordului dintre Guvernul Republicii Socialiste România și Guvernul Republicii Populare Chineze
cu privire la scutirea reciprocă de vize și taxe de vize, semnat la Beijing la 25 aprilie 1981
În baza art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
în temeiul art. 29 alin. (7) din Legea nr. 590/2003 privind tratatele,
ministrul afacerilor externe emite următorul ordin:
Articol unic. — Se publică în Monitorul Oficial al României,
Partea I, Înțelegerea de modificare prin schimb de note verbale a
Acordului dintre Guvernul Republicii Socialiste România și Guvernul

Republicii Populare Chineze cu privire la scutirea reciprocă de vize
și taxe de vize, semnat la Beijing la 25 aprilie 1981, prevăzută în
anexa care face parte integrantă din prezentul ordin.

Ministrul afacerilor externe,
Teodor Baconschi
București, 30 iulie 2010.
Nr. 1.229.

ANEXĂ

MINISTERUL AFACERILOR EXTERNE
DIRECȚIA GENERALĂ AFACERI CONSULARE

Nr. G5-1/2.883 din 6 mai 2010
Ministerul Afacerilor Externe al României prezintă salutul său Ambasadei Republicii Populare
Chineze la București și are onoarea de a-i aduce la cunoștință următoarele:
Partea română propune modificarea textului Acordului dintre Guvernul Republicii Socialiste România
și Guvernul Republicii Populare Chineze cu privire la scutirea reciprocă de vize și taxe de vize, semnat la
Beijing la 25 aprilie 1981, după cum urmează:
1. Înlocuirea în titlu a denumirii ăGuvernul Republicii Socialiste România” cu ăGuvernul României”,
precum și eliminarea sintagmei ăși taxe de vize” și introducerea formulării ăpentru titularii de pașapoarte
diplomatice și de serviciu”. Titlul modificat al acordului va fi următorul:
ăAcord între Guvernul României și Guvernul Republicii Populare Chineze cu privire la scutirea
reciprocă de vize pentru titularii de pașapoarte diplomatice și de serviciu”.
2. Înlocuirea în preambul a denumirii ăGuvernul Republicii Socialiste România” cu ăGuvernul
României”, eliminarea sintagmei ăși de taxe de vize” și introducerea formulării ăpentru titularii de
pașapoarte diplomatice și de serviciu”. Preambulul va avea următorul cuprins:
ăGuvernul României și Guvernul Republicii Populare Chineze, în scopul de a dezvolta relațiile de
prietenie dintre cele două state și de a facilita călătoriile cetățenilor lor, au convenit să încheie prezentul
acord privind scutirea reciprocă de vize pentru titularii de pașapoarte diplomatice și de serviciu, după cum
urmează:”.
3. Eliminarea din articolul 1 a formulării ăprecum și de alte pașapoarte și documente de călătorie
(prevăzute în anexă)” și a anexei la acord. Articolul 1 va avea următorul cuprins:
ăCetățenii fiecăreia dintre părțile contractante, posesori de pașapoarte diplomatice și pașapoarte de
serviciu, sunt scutiți de vize de intrare, ieșire și tranzitare, pe teritoriul celeilalte părți contractante, prin toate
punctele de frontieră deschise traficului internațional de călători.”
4. Înlocuirea în cuprinsul articolului 2 alineatul 1 teza I și teza a II-a a sintagmei ătrei luni” cu sintagma
ă30 de zile”, precum și eliminarea din teza a III-a a formulării ăiar perioada maximă de prelungire nu poate
depăși termenul de valabilitate al pașaportului”. Alineatul 1 al articolului 2 va avea următorul cuprins:
ăCetățenii fiecărei părți, scutiți de obligația de a obține vize conform art. 1, nu pot sta mai mult de
30 de zile de la data primei intrări pe teritoriul celeilalte părți contractante. În cazul în care este necesar
să rămână peste 30 de zile, aceștia vor trebui să îndeplinească, la autoritățile competente, formalitățile
de prelungire a șederii. Formalitățile de prelungire se efectuează în mod gratuit.”
5. Eliminarea din articolul 2 alineatul 2 a textului ăși cei care participă la realizarea acordurilor și
contractelor bilaterale”. Alineatul 2 al articolului 2 va avea următorul cuprins:
ăSe exceptează de la prevederile prezentului articol cetățenii fiecărei părți contractante trimiși în
misiune permanentă, precum și membrii lor de familie, care pot rămâne pe teritoriul celeilalte părți
contractante pe toată durata misiunii lor.”
6. Eliminarea din text a articolului 4 referitor la scutirea de taxe de vize.
7. Eliminarea din articolul 7 alineatul 1 teza I a formulării ăsau a altor documente de călătorie”.

MONITORUL OFICIAL AL ROMÂNIEI, PARTEA I, Nr. 752/11.XI.2010
Dacă propunerile de mai sus sunt acceptabile Guvernului Republicii Populare Chineze, Ministerul
Afacerilor Externe al României are onoarea de a propune ca prezenta notă împreună cu nota de răspuns
a părții chineze să constituie o înțelegere de modificare a Acordului dintre Guvernul Republicii Socialiste
România și Guvernul Republicii Populare Chineze cu privire la scutirea reciprocă de vize și taxe de vize,
care va intra în vigoare la data înmânării notei de răspuns de către partea chineză.
Ministerul Afacerilor Externe folosește acest prilej pentru a reînnoi Ambasadei Republicii Populare
Chineze la București expresia înaltei sale considerații.
Data: 6 mai 2010.
București
AMBASADA REPUBLICII POPULARE CHINEZE ÎN ROMÂNIA

C/10.278
București, 20 iulie 2010
Ambasada Republicii Populare Chineze în România prezintă salutul său Ministerului Afacerilor
Externe al României și confirmă primirea notei verbale de la Ministerul Afacerilor Externe al României
nr. G5-1/2.883 din 6 mai 2010, cu următorul conținut:
ăMinisterul Afacerilor Externe al României prezintă salutul său Ambasadei Republicii Populare
Chineze la București și are onoarea de a-i aduce la cunoștință următoarele:
Partea română propune modificarea textului Acordului dintre Guvernul Republicii Socialiste România
și Guvernul Republicii Populare Chineze cu privire la scutirea reciprocă de vize și taxe de vize, semnat la
Beijing la 25 aprilie 1981, după cum urmează:
1. Înlocuirea în titlu a denumirii «Guvernul Republicii Socialiste România» cu «Guvernul Românei»,
precum și eliminarea sintagmei «și taxe de vize» și introducerea formulării «pentru titularii de pașapoarte
diplomatice și de serviciu». Titlul modificat al acordului va fi următorul:
«Acord între Guvernul României și Guvernul Republicii Populare Chineze cu privire la scutirea
reciprocă de vize pentru titularii de pașapoarte diplomatice și de serviciu»
2. Înlocuirea în preambul a denumirii «Guvernul Republicii Socialiste România» cu «Guvernul
României», eliminarea sintagmei «și de taxe de vize» și introducerea formulării «pentru titularii de
pașapoarte diplomatice și de serviciu». Preambulul va avea următorul cuprins:
«Guvernul României și Guvernul Republicii Populare Chineze, în scopul de a dezvolta relațiile de
prietenie dintre cele două state și de a facilita călătoriile cetățenilor lor, au convenit să încheie prezentul
acord privind scutirea reciprocă de vize pentru titularii de pașapoarte diplomatice și de serviciu, după cum
urmează:».
3. Eliminarea din articolul 1 a formulării «precum și de alte pașapoarte și documente de călătorie
(prevăzute în anexă)» și a anexei la acord. Articolul 1 va avea următorul cuprins:
«Cetățenii fiecăreia dintre părțile contractante, posesori de pașapoarte diplomatice și pașapoarte de
serviciu, sunt scutiți de vize de intrare, ieșire și tranzitare, pe teritoriul celeilalte părți contractante, prin toate
punctele de frontieră deschise traficului internațional de călători.»
4. Înlocuirea în cuprinsul articolului 2 alineatul 1 teza I și teza a II-a a sintagmei «trei luni» cu
sintagma «30 de zile», precum și eliminarea din teza a III-a a formulării «iar perioada maximă de prelungire
nu poate depăși termenul de valabilitate al pașaportului». Alineatul 1 al articolului 2 va avea următorul
cuprins:
«Cetățenii fiecărei părți, scutiți de obligația de a obține vize conform art. 1, nu pot sta mai mult de
30 de zile de la data primei intrări pe teritoriul celeilalte părți contractante. În cazul în care este necesar
să rămână peste 30 de zile, aceștia vor trebui să îndeplinească, la autoritățile competente, formalitățile
de prelungire a șederii. Formalitățile de prelungire se efectuează în mod gratuit.»
5. Eliminarea din articolul 2 alineatul 2 a textului «și cei care participă la realizarea acordurilor și
contractelor bilaterale». Alineatul 2 al articolului 2 va avea următorul cuprins:
«Se exceptează de la prevederile prezentului articol cetățenii fiecărei părți contractante trimiși în
misiune permanentă, precum și membrii lor de familie, care pot rămâne pe teritoriul celeilalte părți
contractante pe toată durata misiunii lor.»
6. Eliminarea din text a articolului 4 referitor la scutirea de taxe de vize.
7. Eliminarea din articolul 7 alineatul 1 teza I a formulării «sau a altor documente de călătorie».
Dacă propunerile de mai sus sunt acceptabile Guvernului Republicii Populare Chineze, Ministerul
Afacerilor Externe al României are onoarea de a propune ca prezenta notă împreună cu nota de răspuns
a părții chineze să constituie o înțelegere de modificare a Acordului dintre Guvernul Republicii Socialiste
România și Guvernul Republicii Populare Chineze cu privire la scutirea reciprocă de vize și taxe de vize,
care va intra în vigoare la data înmânării notei de răspuns de către partea chineză.
Ministerul Afacerilor Externe folosește acest prilej pentru a reînnoi Ambasadei Republicii Populare
Chineze la București expresia înaltei sale considerații.”
Ambasada Republicii Populare Chineze în România reprezintă Guvernul Republicii Populare
Chineze pentru a confirma acordul cu privire la conținutul acestei note verbale și folosește acest prilej
pentru a reînnoi Ministerului Afacerilor Externe al României asigurarea înaltei sale considerații.

11

12

MONITORUL OFICIAL AL ROMÂNIEI, PARTEA I, Nr. 752/11.XI.2010

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 8 iunie 2010

în Cauza Maties împotriva României
(Cererea nr. 13.202/03)
În Cauza Maties împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Corneliu Bîrsan, Boštjan M. Zupančič, Egbert Myjer, Ineta Ziemele, Luis López Guerra, Ann Power, judecători,
și Santiago Quesada, grefier de secție,
după ce a deliberat în camera de consiliu la data de 18 mai 2010,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 13.202/03)
îndreptată împotriva României, prin care un cetățean al acestui
stat, domnul Doru Octavian Maties (reclamantul), a sesizat
Curtea la data de 24 februarie 2003 în temeiul art. 34 din
Convenția pentru apărarea drepturilor omului și a libertăților
fundamentale (Convenția).
2. Guvernul român (Guvernul) este reprezentat de agentul
său, domnul Răzvan-Horațiu Radu, de la Ministerul Afacerilor
Externe.
3. La data de 2 iunie 2008, președintele Secției a treia
a hotărât să îi comunice cererea Guvernului. Așa cum permite
art. 29 § 3 din Convenție, acesta a mai hotărât să se analizeze
în același timp admisibilitatea și temeinicia cauzei.
ÎN FAPT

I. Circumstanțele cauzei
4. Reclamantul s-a născut în anul 1946 și locuiește în Târgu
Mureș.
5. Bunicul reclamantului, P.O., era proprietarul unui teren
situat la Iernut, pe care a fost obligat să îl cedeze statului în
timpul regimului comunist.
6. După anul 1990 au fost adoptate Legea fondului funciar
nr. 18/1991, Legea nr. 169/1997 pentru modificarea și
completarea Legii fondului funciar nr. 18/1991 și Legea
nr. 1/2000 pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, care stabilesc măsuri de despăgubire pentru foștii
proprietari de terenuri. Ultima dintre aceste legi dispunea că
foștii proprietari de terenuri cărora nu le puteau fi restituite
terenurile în natură aveau dreptul să li se atribuie în schimb un
alt teren sau despăgubiri.
7. După intrarea în vigoare a Legii nr. 1/2000, reclamantul și
P.V.R., un alt moștenitor, au făcut demersuri administrative
pentru a li se restitui un teren în suprafață de 17,47 hectare ce
îi aparținuse lui P.O.
8. Prin Decizia nr. 40/L/2000, Comisia județeană pentru
stabilirea dreptului de proprietate (Comisia județeană) a
constatat că, deși reclamantul și P.V.R. aveau dreptul să obțină
o reparație în temeiul Legii nr. 18/1991, restituirea terenului în
discuție nu era posibilă. Comisia a decis înscrierea creanței lor
în tabelul prevăzut în anexa nr. 39 la Hotărârea Guvernului
nr. 180/2000 pentru modificarea și completarea Regulamentului
privind procedura de constituire, atribuțiile și funcționarea
comisiilor pentru stabilirea dreptului de proprietate privată
asupra terenurilor, a modelului și modului de atribuire a titlurilor
de proprietate, precum și punerea în posesie a proprietarilor,

aprobat prin Hotărârea Guvernului nr. 131/1991. Acest tabel
indica persoanele care, aflate în imposibilitatea obiectivă de a li
se restitui terenurile ce le-au aparținut în trecut sau de a obține
în schimb alte terenuri echivalente, aveau dreptul la o
despăgubire.
9. Reclamantul a contestat această decizie, susținând că
preferă atribuirea unui teren echivalent decât o reparație
pecuniară care, după părerea sa, era ineficientă și iluzorie. Prin
decizia rămasă definitivă din data de 7 martie 2003, Tribunalul
Județean Mureș a confirmat Decizia nr. 40/L/2000 și a statuat
că, deoarece nu putea fi atribuit niciun teren din cauza lipsei de
terenuri disponibile la Iernut, partea interesată avea să fie
despăgubită în condițiile prevăzute de Legea nr. 1/2000.
10. Prin decizia din data de 21 octombrie 2008, ținând cont
de rezultatul unei expertize tehnice, Comisia Centrală pentru
Stabilirea Despăgubirilor a stabilit cuantumul despăgubirii
datorate reclamantului și lui P.V.R. în sumă de 1.886.771 lei
(RON). De asemenea, decizia prevedea că reclamantul trebuia
să urmeze procedura prevăzută de Legea nr. 247/2005 privind
reforma în domeniile proprietății și justiției, precum și unele
măsuri adiacente pentru a obține executarea sa. Această
decizie i-a fost comunicată reclamantului la data de 5 noiembrie
2008.
11. Pentru a obține executarea deciziei din data de
21 octombrie 2008 menționate mai sus, reclamantul trebuia să
se adreseze Direcției pentru acordarea despăgubirilor în
numerar, direcție ce funcționa în cadrul Autorității Naționale
pentru Restituirea Proprietăților, cu următoarele documente: o
cerere prin care opta pentru plata unei sume de bani, decizia
prin care i se recunoștea dreptul la despăgubiri, certificatul de
acționar la Fondul ăProprietatea”, dacă acesta i-a fost emis,
coordonatele sale bancare și un mandat din partea lui P.V.R.
12. Printr-o scrisoare din data de 1 septembrie 2009,
reclamantul a informat Curtea că nu s-a adresat Direcției pentru
acordarea despăgubirilor în numerar, pe motivul că posibilitatea
de a obține o sumă de bani rămâne iluzorie.
II. Dreptul și practica interne și internaționale pertinente
13. Prevederile legale esențiale și jurisprudența internă
relevantă, inclusiv extrasele din Legea nr. 10/2001, Legea
nr. 247/2005 și Ordonanța de urgență a Guvernului nr. 81/2007
pentru accelerarea procedurii de acordare a despăgubirilor
aferente imobilelor preluate în mod abuziv (OUG nr. 81/2007)
referitoare la sistemul de despăgubire pentru imobilele
naționalizate, sunt descrise în hotărârile Tudor împotriva
României (nr. 29.035/05, §§ 15—20, 17 ianuarie 2008) și Viașu
împotriva României (nr. 75.951/01, §§ 38—49, 9 decembrie
2008). Textele relevante ale Consiliului Europei, și anume
Rezoluția Res (2004)3 cu privire la hotărârile care relevă o

MONITORUL OFICIAL AL ROMÂNIEI, PARTEA I, Nr. 752/11.XI.2010
problemă structurală subsecventă și Recomandarea Rec
(2004)6 privind îmbunătățirea recursurilor interne, adoptate de
Comitetul de miniștri, sunt de asemenea citate în hotărârea
Viașu, menționată mai sus (§§ 50 și 51).
14. În temeiul art. 14 din Ordonanța de urgență a Guvernului
nr. 81/2007, persoanele care erau îndreptățite să obțină o
despăgubire ce depășea 500.000 RON puteau obține o sumă în
numerar, în cuantum de maximum 500.000 RON, diferența fiind
transformată în acțiuni la Fondul ăProprietatea”. Despăgubirea în
numerar era plătită în două tranșe a câte 250.000 RON, într-un
interval de 2 ani.
15. La data de 12 februarie 2008, Hotărârea Guvernului
nr. 128/2008 privind modificarea și completarea Normelor
metodologice de aplicare a titlului VII ăRegimul stabilirii și plății
despăgubirilor aferente imobilelor preluate în mod abuziv” din
Legea nr. 247/2005 privind reforma în domeniile proprietății și
justiției, precum și unele măsuri adiacente, aprobate prin
Hotărârea Guvernului nr. 1.095/2005, a fost publicată în
Monitorul Oficial al României, Partea I. Conform acestei noi
norme legale, după emiterea titlului de despăgubire de către
Comisia Centrală pentru Stabilirea Despăgubirilor, partea
interesată trebuia să opteze la Autoritatea Națională pentru
Restituirea Proprietăților fie pentru primirea unei părți din sumă
în numerar (în limita a 500.000 RON), iar restul în acțiuni la
Fondul ăProprietatea”, fie pentru primirea de acțiuni la fond
pentru întreaga sumă (vezi și paragraful 11 de mai sus).
16. Dacă opta pentru primirea unei părți din sumă în
numerar, partea interesată trebuia să formuleze o cerere în
acest sens la Direcția pentru acordarea despăgubirilor în
numerar ce funcționa în cadrul Autorității Naționale pentru
Restituirea Proprietăților. Această autoritate trebuia să
înlocuiască titlul de despăgubire cu un titlu de plată
corespunzător sumei de plată în numerar, precum și cu un titlu
de conversie corespunzător restului sumei de convertit în acțiuni
la Fondul ăProprietatea”. Hotărârea Guvernului menționată mai
sus prevedea ca cererile de opțiune să fie analizate în ordine
cronologică, fără să fie prevăzut în mod expres vreun termen în
acest sens. Titlurile de despăgubire pot fi valorificate în termen
de cel mult 3 ani de la data emiterii lor, termen care, în orice caz,
nu expiră decât după 12 luni de la prima tranzacționare la bursă
a acțiunilor Fondului ăProprietatea”.
17. Termenul de 2 ani prevăzut pentru plata sumei în
numerar (paragraful 14 in fine de mai sus) începe să curgă de
la data emiterii titlului de plată.
18. Conform informațiilor oficiale aflate pe site-ul Autorității
Naționale pentru Restituirea Proprietăților, la data de 19 aprilie
2010 au fost înregistrate 16.463 de cereri de opțiuni la
autoritatea competentă. Valoarea despăgubirilor pentru care
părțile interesate și-au exprimat intenția de a primi o sumă în
numerar este de 1.855.395.376 RON. Suma plătită până la data
menționată mai sus este de 343.270.664 RON.
ÎN DREPT

I. Asupra pretinsei încălcări a art. 1 din Protocolul nr. 1 la
Convenție
19. Reclamantul se plânge cu privire la imposibilitatea de a
se bucura de dreptul de a fi despăgubit pentru terenul
naționalizat, conform prevederilor legale în materie, și invocă în
acest sens art. 1 din Protocolul nr. 1, care prevede următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.”

13

A. Asupra admisibilității

20. Guvernul ridică o excepție de incompatibilitate ratione
materiae a acestui capăt de cerere cu dispozițiile Convenției.
Acesta consideră că reclamantul nu deține un ăbun” în sensul
art. 1 din Protocolul nr. 1, în măsura în care Decizia
nr. 40/L/2000 a Comisiei județene nu stabilește valoarea
despăgubirii datorate reclamantului și nicio altă hotărâre
judecătorească definitivă nu i-a recunoscut dreptul de a i se
acorda o despăgubire al cărei cuantum să fi fost stabilit. Prin
urmare, Guvernul consideră că, spre deosebire de cauzele
Broniowski împotriva Poloniei [MC] (nr. 31.443/96,
CEDO 2004-V) și Matache și alții împotriva României
(nr. 38.113/02, 19 octombrie 2006), reclamantul nu are o creanță
stabilită și exigibilă.
21. Reclamantul nu prezintă observații în această privință.
22. Curtea reamintește faptul că a statuat deja, în cauze
similare cu cea de față, că deciziile administrative necontestate
prin care li se recunoaște părților interesate dreptul la o
despăgubire fără a-i stabili suma reprezintă un ăinteres
patrimonial” suficient de bine stabilit în dreptul intern, cert,
nerevocabil și exigibil, care, în opinia sa, se include în noțiunea
de ăbun” în sensul art. 1 din Protocolul nr. 1 la Convenție (Viașu,
menționată mai sus, §§ 58—60).
23. Argumentele Guvernului nu pot duce, în speță, la o
concluzie diferită. Curtea observă că dreptul reclamantului la o
despăgubire a fost confirmat în mod constant și regulat de către
autorități, stabilit clar în dreptul intern, așa cum reiese din
Decizia nr. 40/L/2000 a Comisiei județene, prin care se
validează înscrierea creanței reclamantului, și chiar, din Decizia
rămasă definitivă din data de 7 martie 2003 a Tribunalului
Județean Mureș (mutatis mutandis, Viașu, menționată mai sus,
§ 59).
24. Prin urmare, excepția Guvernului trebuie respinsă. Pe de
altă parte, Curtea constată că acest capăt de cerere nu este
vădit neîntemeiat în sensul art. 35 § 3 din Convenție și că nu
este lovit de niciun alt motiv de inadmisibilitate. Așadar, el trebuie
declarat admisibil.
B. Asupra fondului

25. Reclamantul subliniază că se află de mai mulți ani în
imposibilitatea de a beneficia în mod efectiv de despăgubirea în
discuție. El consideră că Decizia din 21 octombrie 2008 prin care
se stabilea cuantumul despăgubirii nu poate fi executată în mod
efectiv. Mai exact, el consideră inacceptabile termenul de 2 ani
prevăzut pentru plata sumei în numerar, ce reprezintă în cazul
său mai puțin de o treime din despăgubirea datorată, precum și
faptul că diferența va fi convertită în acțiuni la Fondul
ăProprietatea”, fond care nu funcționează.
26. Guvernul insistă asupra faptului că reclamantul a utilizat
posibilitatea de a se adresa autorităților administrative pentru
a i se acorda o despăgubire. În opinia sa, mecanismul
implementat prin Legea nr. 247/2005 și referitor la înființarea
Fondului ăProprietatea” este capabil să le ofere persoanelor
îndreptățite o despăgubire care să corespundă cerințelor din
jurisprudența Curții. Conform ultimelor modificări ale Legii
nr. 247/2005, o parte din despăgubirea în discuție i-ar putea fi
plătită în numerar părții interesate și au fost făcute progrese
pentru ca Fondul ăProprietatea” să devină funcțional.
27. Guvernul mai observă că reclamantul a obținut o decizie
prin care i se acordau despăgubiri, însă decizia nu poate fi
executată din cauză că partea interesată nu a urmat procedura
prevăzută de Legea nr. 247/2005 (paragrafele 11 și 12 de mai
sus).
28. Curtea face trimitere la jurisprudența invocată în Cauza
Viașu, menționată mai sus, cu privire la obligațiile stabilite de
art. 1 din Protocolul nr. 1 în sarcina statului care a adoptat o
legislație care prevede restituirea sau despăgubirea pentru

14

MONITORUL OFICIAL AL ROMÂNIEI, PARTEA I, Nr. 752/11.XI.2010

bunurile confiscate într-un regim anterior (Viașu, menționată mai
sus, § 58).
29. Aceasta reamintește că neexecutarea unei decizii prin
care se recunoaște dreptul de proprietate constituie o ingerință
în sensul primei fraze din primul alineat al art. 1 din Protocolul
nr. 1. În speță, ingerința în discuție constă în omisiunea
autorităților competente de a asigura caracterul efectiv al
dreptului pe care i l-au recunoscut reclamantului prin Decizia
nr. 40/L/2000 (Viașu, menționată mai sus, §§ 60 și 66, și
Ramadhi și alți 5, menționată mai sus, §§ 76—77).
30. Curtea a examinat deja cauze ce ridicau probleme legate
de omisiunea autorităților de a asigura caracterul efectiv al
dreptului pe care l-au recunoscut părților interesate prin decizii
definitive de a primi despăgubiri pentru bunurile imobiliare
trecute în patrimoniul statului în timpul regimului comunist și a
constatat încălcarea art. 1 din Protocolul nr. 1 (Viașu, menționată
mai sus, §§ 62—73, Katz împotriva României, nr. 29.739/03,
20 ianuarie 2009, și Faimblat împotriva României, nr. 23.066/02,
13 ianuarie 2009). Cu toate acestea, ea apreciază că, în cauza
de față, situația este în mod sensibil diferită de cauzele
menționate mai sus, în măsura în care reclamantul a obținut o
decizie a Comisiei Centrale pentru Stabilirea Despăgubirilor
care preciza, pe baza unei expertize, cuantumul despăgubirii ce
îi era datorată (a contrario Viașu, Katz și Faimblat, menționate
mai sus). Fără a contrazice concluziile la care a ajuns în cauzele
menționate mai sus, Curtea apreciază că, în speță, din motivele
precizate mai jos, se impune o analiză mai nuanțată.
31. Curtea constată că prevederile legale aplicabile în
materie îi permiteau reclamantului să obțină plata în numerar a
unei părți din despăgubirea stabilită prin Decizia din
21 octombrie 2008 a Comisiei Centrale pentru Stabilirea
Despăgubirilor. Mai exact, reclamantul ar fi putut să încaseze
suma de 250.000 RON, adică circa o treime din suma ce îi era
datorată (paragraful 14 de mai sus). Pentru a beneficia de
această posibilitate, reclamantul ar fi trebuit să își exercite un
drept de opțiune (paragraful 15 de mai sus), ceea ce nu a făcut.
Or, conform legii interne, această etapă era obligatorie pentru a
obține un titlu de plată care i-ar fi permis să obțină plata sumei
menționate mai sus într-un termen de 2 ani. De altfel, Curtea
observă că, din informațiile puse la dispoziția publicului de către
Autoritatea Națională pentru Restituirea Proprietăților, reiese că
pentru persoanele care au exercitat un drept de opțiune, sunt
pe cale de a fi făcute plăți și o cincime din sumele solicitate a fost
deja plătită (paragraful 18 de mai sus).
32. Având în vedere acestea, Curtea observă că este dificil
să soluționeze in abstracto problema eficienței procedurii
speciale implementate de autoritățile naționale pentru
accelerarea plății despăgubirilor prevăzute de Legea
nr. 247/2005 (paragrafele 14—16 de mai sus). De aceea, în
speță, Curtea constată că, deși a fost informat de autoritățile
naționale despre necesitatea de a își exercita dreptul de opțiune,
reclamantul a refuzat să o facă (paragrafele 10—12 de mai sus).
Astfel, reclamantul a blocat cu bună știință procedura. Or, dacă
Curtea nu poate specula asupra eficienței procedurii speciale
implementate pentru plata accelerată a unei părți a despăgubirii,
totuși, dată fiind atitudinea părții interesate, Curtea nu poate
concluziona că autoritățile sunt în întregime răspunzătoare de
imposibilitatea sa de a obține o parte a despăgubirii. De altfel,
Curtea observă că termenul acordat de lege reclamantului
pentru exercitarea dreptului său de opțiune nu a expirat încă
(paragraful 16 in fine de mai sus). Rezultă că, pentru acea parte

a cererii care corespunde sumei pe care reclamantul ar fi putut
să o primească în numerar, nu a avut loc încălcarea art. 1 din
Protocolul nr. 1.
33. În ceea ce privește restul despăgubirii, și anume mai mult
de două treimi din suma datorată reclamantului, Curtea constată
că aceasta trebuia să facă obiectul unor acțiuni la Fondul
ăProprietatea” (paragraful 14 de mai sus). Or, luând notă cu
satisfacție de evoluția care pare să se întrevadă în practică în
privința mecanismului de plată prevăzut de Legea nr. 247/2005,
modificată prin Ordonanța de urgență a Guvernului nr. 81/2007,
Curtea observă că, până în prezent, Guvernul nu a demonstrat
că sistemul de despăgubire pus în aplicare prin intermediul
Fondului ăProprietatea” le permitea persoanelor îndreptățite, și
în special reclamantului, să încaseze, conform unei proceduri și
unui calendar previzibile, despăgubirile pe care sunt îndreptățite
să le primească.
34. Prin urmare, Curtea apreciază că, pentru această parte
a cererii, a avut loc încălcarea art. 1 din Protocolul nr. 1.
II. Asupra celorlalte pretinse încălcări
35. Tot în temeiul art. 1 din Protocolul nr. 1 la Convenție,
reclamantul se plânge de imposibilitatea de a obține restituirea
terenului și de lipsa de folosință a acestuia.
36. Curtea reamintește că un reclamant nu poate susține o
încălcare a art. 1 din Protocolul nr. 1 decât în măsura în care
deciziile pe care le incriminează se referă la ăbunurile” sale, în
sensul acestei prevederi. Conform jurisprudenței constante a
organelor Convenției în materie, nu trebuie considerate ca
ăbunuri” în sensul articolului menționat mai sus speranța de a i
se recunoaște un drept de proprietate care s-a stins de mult timp
și nici creanța condițională rămasă fără obiect în urma
nerealizării condiției (Kopecký împotriva Slovaciei [MC],
nr. 44.912/98, § 35, CEDO 2004-IX).
37. În speță, ascendentul reclamantului, P.O., fusese
deposedat de un teren în timpul regimului comunist. Astfel,
procedura administrativă introdusă în temeiul Legii nr. 1/2000 și
acțiunea subsecventă nu vizau ăbunuri existente” în patrimoniul
reclamantului. Curtea mai observă că nicio decizie
administrativă sau judiciară nu a recunoscut dreptul
reclamantului de a i se atribui un teren în natură. Prin urmare,
Curtea consideră că reclamantul nu deținea un ăbun” în sensul
art. 1 din Protocolul nr. 1.
38. Rezultă că acest capăt de cerere întemeiat pe art.1 din
Protocolul nr. 1 este incompatibil ratione materiae cu prevederile
Convenției în sensul art. 35 § 3 și trebuie respins în aplicarea
art. 35 § 4.
III. Asupra aplicării art. 41 din Convenție
39. Conform art. 41 din Convenție,
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

40. Reclamantul solicită, ca daune materiale, suma de
522.912 euro (EUR), reprezentând valoarea terenului a cărui
restituire a fost solicitată și suma de 155.555 EUR pentru lipsa
de folosință timp de zece ani. El mai solicită 15.000 EUR ca
daune morale.
41. Guvernul consideră că reclamantul nu poate solicita
decât partea ce îi revine din despăgubirea de 1.886.771 RON,

MONITORUL OFICIAL AL ROMÂNIEI, PARTEA I, Nr. 752/11.XI.2010
stabilită prin Decizia din 21 octombrie 2008. De asemenea,
acesta observă că reclamantul nu și-a justificat cererea
referitoare la lipsa de folosință a terenului în cauză și consideră
că nu există o legătură de cauzalitate între pretinsul prejudiciu
moral și eventuala încălcare a Convenției.
42. Curtea reamintește că o hotărâre ce constată o încălcare
atrage pentru statul pârât obligația de a pune capăt încălcării și
de a-i înlătura consecințele astfel încât să refacă pe cât posibil
situația anterioară acesteia [Iatridis împotriva Greciei (reparație
echitabilă) [MC], nr. 31.107/96, § 32, CEDO 2000-XI].
43. În speță, Curtea apreciază, în acord cu Guvernul, că
reclamantul nu poate pretinde decât jumătate din valoarea
estimată a terenului, ținând cont că decizia Comisiei Centrale
pentru Stabilirea Despăgubirilor îl vizează și pe P.V.R., în părți
egale. Prin urmare, partea ce îi revine reclamantului este de
943.385,5 RON. Curtea reamintește apoi că a considerat că
reclamantul ar fi trebuit să facă la nivel național demersurile
necesare pentru a obține plata unei părți a despăgubirii
(paragrafele 30—32 de mai sus).
44. Totuși, pentru restul sumei, Curtea apreciază că plata
despăgubirii validate prin Decizia din 21 octombrie 2008 și fixată
conform criteriilor stabilite de legislația română (Viașu,
menționată mai sus, § 38), l-ar repune pe reclamant, pe cât
posibil, într-o situație echivalentă cu cea în care s-ar fi aflat dacă
cerințele art. 1 din Protocolul nr. 1 nu ar fi fost încălcate. Însă,
ținând cont de constatările hotărârii de față din care reiese că
sistemul actual de restituire nu este eficient, Curtea apreciază că
nu are altă opțiune decât să acorde suma care, în opinia sa, ar
constitui o soluționare definitivă și completă a prezentului litigiu
patrimonial (Viașu, menționată mai sus, § 89).

15

45. Curtea mai observă că reclamantul nu a prezentat
documente justificative relevante pentru pretinsa lipsă de
folosință. Așadar, nu îi va fi acordată nicio sumă cu acest titlu.
46. În lumina celor de mai sus, Curtea îi alocă reclamantului
suma de 167.485 EUR, pentru prejudiciul material.
47. Pe de altă parte, Curtea apreciază că situația litigioasă
trebuie să îi fi cauzat părții interesate o stare de incertitudine și
neplăceri care justifică acordarea unei sume pentru prejudiciul
moral. Ținând cont de aceste elemente, Curtea, statuând în
echitate, îi alocă reclamantului suma de 4.000 EUR, pentru
prejudiciul moral.
B. Cheltuieli de judecată

48. Reclamantul mai solicită suma de 2.000 EUR pentru
cheltuielile de judecată. El prezintă documente justificative
pentru o parte din aceste cheltuieli.
49. Guvernul consideră că reclamantul nu a prezentat
documente justificative pentru întreaga sumă solicitată cu titlu
de cheltuieli de judecată, care este, în orice caz, excesivă.
50. Conform jurisprudenței Curții, un reclamant nu poate
obține rambursarea cheltuielilor de judecată decât în măsura în
care li s-a stabilit realitatea, necesitatea și caracterul rezonabil.
În speță și ținând cont de documentele aflate în posesia sa și de
criteriile menționate mai sus, Curtea consideră rezonabilă suma
de 50 EUR pentru procedura în fața Curții și i-o acordă
reclamantului.
C. Dobânzi moratorii

51. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă în ceea ce privește capătul de cerere întemeiat pe art. 1 din Protocolul nr. 1 la Convenție
referitor la imposibilitatea reclamantului de a primi o despăgubire și inadmisibilă în rest;
2. hotărăște că nu a avut loc încălcarea art. 1 din Protocolul nr. 1 la Convenție pentru acea parte a despăgubirii pentru
care reclamantul ar fi putut încasa o sumă în numerar;
3. hotărăște că a avut loc încălcarea art. 1 din Protocolul nr. 1 la Convenție pentru acea parte a despăgubirii ce trebuie
convertită în acțiuni la Fondul ăProprietatea”;
4. hotărăște:
a) ca statul pârât să îi plătească reclamantului, în cel mult 3 luni de la data rămânerii definitive a prezentei hotărâri, conform
art. 44 § 2 din Convenție, următoarele sume, ce vor fi convertite în lei românești, la cursul de schimb valabil la data plății:
(i)
167.485 EUR (una sută șaizeci și șapte mii patru sute optzeci și cinci euro), plus orice sumă ce ar putea fi datorată
cu titlu de impozit, pentru prejudiciul material;
(ii)
4.000 EUR (patru mii euro), plus orice sumă ce ar putea fi datorată cu titlu de impozit, pentru prejudiciul moral;
(iii)
50 EUR (cincizeci euro), plus orice sumă ce ar putea fi datorată cu titlu de impozit de către reclamant, pentru
cheltuielile de judecată;
b) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
5. respinge cererea de reparație echitabilă în rest.
Întocmită în limba franceză, apoi comunicată în scris la data de 8 iunie 2010, în aplicarea art. 77 §§ 2 și 3 din regulament.
Josep Casadevall,
președinte
Santiago Quesada,
grefier

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 752/11.XI.2010 conține 16 pagini.

Prețul: 3,20 lei

&JUYDGY|447387]
ISSN 1453—4495

