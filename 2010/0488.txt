PARTEA I

Anul 178 (XXII) — Nr. 488

Joi, 15 iulie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

155.

— Legea poliției locale ..............................................

2–10

795.

— Decret pentru promulgarea Legii poliției locale......

10

DECIZII ALE PRIMULUI-MINISTRU
181.

— Decizie privind eliberarea domnului Haschi AndreiPéter din funcția de secretar de stat la Ministerul
Agriculturii și Dezvoltării Rurale ................................

11

— Decizie pentru numirea domnului Barna Tanczos în
funcția de secretar de stat la Ministerul Agriculturii și
Dezvoltării Rurale ......................................................

11

183.

— Decizie pentru eliberarea domnului Bogdan Mazuru
din funcția de secretar de stat la Ministerul Afacerilor
Externe ......................................................................

12

184.

— Decizie pentru eliberarea domnului Ancuța Călin
Radu din funcția de secretar de stat la Ministerul
Afacerilor Externe ......................................................

12

182.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
488. — Ordin al ministrului transporturilor și infrastructurii
pentru publicarea acceptării Rezoluției MSC.286(86) —
Recomandarea pentru formularele de date privind
siguranța materialului (MSDS) pentru încărcăturile de
hidrocarburi și de combustibili lichizi prevăzute în
anexa I la Convenția MARPOL, adoptată la 5 iunie
2009 de Comitetul Securității Maritime al Organizației
Maritime Internaționale ..............................................

13–15

2

MONITORUL OFICIAL AL ROMÂNIEI, PARTEA I, Nr. 488/15.VII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGEA
poliției locale
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Poliția locală se înființează în scopul exercitării
atribuțiilor privind apărarea drepturilor și libertăților fundamentale
ale persoanei, a proprietății private și publice, prevenirea și
descoperirea infracțiunilor, în următoarele domenii:
a) ordinea și liniștea publică, precum și paza bunurilor;
b) circulația pe drumurile publice;
c) disciplina în construcții și afișajul stradal;
d) protecția mediului;
e) activitatea comercială;
f) evidența persoanelor;
g) alte domenii stabilite prin lege.
(2) Poliția locală își desfășoară activitatea pe baza
principiilor: legalității, încrederii, previzibilității, proximității și
proporționalității, deschiderii și transparenței, eficienței și
eficacității, răspunderii și responsabilității, imparțialității și
nediscriminării.
Art. 2. — (1) Poliția locală își desfășoară activitatea:
a) în interesul comunității locale, exclusiv pe baza și în
executarea legii, precum și a actelor autorității deliberative și ale
celei executive ale administrației publice locale;
b) în conformitate cu reglementările specifice fiecărui
domeniu de activitate, stabilite prin acte administrative ale
autorităților administrației publice centrale și locale.
(2) Poliția locală comunică, de îndată, organelor abilitate
datele cu privire la aspectele de încălcare a legii, altele decât
cele stabilite în competența sa, de care a luat cunoștință cu
ocazia îndeplinirii misiunilor și activităților specifice.
(3) În exercitarea atribuțiilor ce îi revin, poliția locală
cooperează cu unitățile, respectiv cu structurile teritoriale ale
Poliției Române, ale Jandarmeriei Române, ale Poliției de
Frontieră Române și ale Inspectoratului General pentru Situații
de Urgență, cu celelalte autorități ale administrației publice
centrale și locale și colaborează cu organizații
neguvernamentale, precum și cu persoane fizice și juridice, în
condițiile legii.
(4) Poliția locală solicită intervenția unităților/structurilor
teritoriale competente ale Poliției Române sau ale Jandarmeriei
Române pentru orice alte situații ce excedează atribuțiilor ce îi
revin, potrivit prezentei legi.
(5) Poliția locală poate încheia cu alte autorități și instituții
publice protocoale de cooperare având ca obiect detalierea
modalităților prin care, în limitele competențelor legale ale
fiecărei structuri, acestea își oferă sprijin în îndeplinirea
activităților sau a misiunilor specifice.
Art. 3. — (1) La nivelul comunei, al orașului, al municipiului
sau al sectorului municipiului București, după caz, unde este
înființată poliția comunitară conform prevederilor Legii
nr. 371/2004 privind înființarea, organizarea și funcționarea
Poliției Comunitare, cu modificările și completările ulterioare,
aceasta se reorganizează ca structură de poliție locală, potrivit
prevederilor art. 4.

(2) La nivelul comunei, al orașului, al municipiului sau al
sectorului municipiului București, după caz, unde nu este
înființată poliție comunitară conform prevederilor Legii
nr. 371/2004, cu modificările și completările ulterioare, se poate
organiza structură de poliție locală, potrivit prevederilor art. 4.
CAPITOLUL II
Organizarea poliției locale
Art. 4. — (1) Poliția locală se organizează și funcționează,
prin hotărâre a autorității deliberative a administrației publice
locale, ca un compartiment funcțional în cadrul aparatului de
specialitate al primarului/primarului general sau ca instituție
publică de interes local, cu personalitate juridică.
(2) În municipiul București, poliția locală se organizează și
funcționează după cum urmează:
a) prin hotărâre a Consiliului General al Municipiului
București, pentru Poliția Locală a Municipiului București;
b) prin hotărâre a fiecărui consiliu local al sectorului
municipiului București, pentru poliția locală a sectorului
respectiv.
(3) Poliția locală dintr-o unitate/subdiviziune administrativteritorială poate detașa polițiști locali la poliția locală dintr-o altă
unitate/subdiviziune administrativ-teritorială, în condițiile
prevăzute de hotărârile adoptate de consiliile locale interesate și
în baza acordurilor încheiate între unitățile/subdiviziunile
administrativ-teritoriale respective. Unitatea/Subdiviziunea
administrativ-teritorială de la nivelul căreia se detașează polițiștii
locali încheie acorduri cu fiecare unitate/subdiviziune
administrativ-teritorială care beneficiază de serviciile polițiștilor
locali ce fac obiectul detașării. Unitatea/Subdiviziunea
administrativ-teritorială la care se detașează polițiștii locali
prevede în buget sursele de finanțare.
(4) Modul de organizare, structura funcțională, statul de
funcții, numărul de posturi și categoriile de personal încadrat,
normele de înzestrare și consum de materiale ale poliției locale
se stabilesc prin regulamentul de organizare și funcționare,
elaborat pe baza Regulamentului-cadru de organizare și
funcționare a poliției locale.
(5) Numărul de posturi pentru personalul contractual cu
atribuții de pază se stabilește în funcție de numărul și importanța
obiectivelor care trebuie asigurate cu pază.
(6) Poliția locală din comunele, orașele, municipiile și
sectoarele municipiului București se organizează prin preluarea
posturilor și personalului poliției comunitare, precum și ale
structurilor din aparatul de specialitate al primarului/primarului
general responsabil cu controlul privind disciplina în construcții,
protecția mediului și comerț, după caz, cu încadrarea în numărul
de posturi stabilit în condițiile prevăzute la alin. (4) și (5).
(7) Regulamentul de organizare și funcționare a poliției locale
se aprobă prin hotărâre a autorității deliberative a administrației
publice locale, în conformitate cu prevederile Legii administrației
publice locale nr. 215/2001, republicată, cu modificările și

MONITORUL OFICIAL AL ROMÂNIEI, PARTEA I, Nr. 488/15.VII.2010
completările ulterioare, cu avizul consultativ al comisiei locale
de ordine publică, constituită potrivit prevederilor art. 28.
Art. 5. — Poliția locală se organizează pe compartimente
funcționale, la nivel de direcții generale, direcții, servicii și/sau
birouri, conform prevederilor Regulamentului-cadru de
organizare și funcționare a poliției locale.
CAPITOLUL III
Atribuțiile poliției locale
Art. 6. — În domeniul ordinii și liniștii publice, precum și al
pazei bunurilor, poliția locală are următoarele atribuții:
a) menține ordinea și liniștea publică în zonele și locurile
stabilite prin planul de ordine și siguranță publică al
unității/subdiviziunii administrativ-teritoriale, aprobat în condițiile
legii;
b) menține ordinea publică în imediata apropiere a unităților
de învățământ publice, a unităților sanitare publice, în parcările
auto aflate pe domeniul public sau privat al unității/subdiviziunii
administrativ-teritoriale, în zonele comerciale și de agrement, în
parcuri, piețe, cimitire, precum și în alte asemenea locuri publice
aflate în proprietatea și/sau în administrarea unităților/
subdiviziunilor administrativ-teritoriale sau a altor instituții/servicii
publice de interes local, stabilite prin planul de ordine și
siguranță publică;
c) participă, împreună cu autoritățile competente prevăzute
de lege, potrivit competențelor, la activități de salvare și
evacuare a persoanelor și bunurilor periclitate de calamități
naturale ori catastrofe, precum și de limitare și înlăturare a
urmărilor provocate de astfel de evenimente;
d) acționează pentru identificarea cerșetorilor, a copiilor lipsiți
de supravegherea și ocrotirea părinților sau a reprezentanților
legali, a persoanelor fără adăpost și procedează la încredințarea
acestora serviciului public de asistență socială în vederea
soluționării problemelor acestora, în condițiile legii;
e) constată contravenții și aplică sancțiuni, potrivit
competenței, pentru nerespectarea legislației privind regimul de
deținere a câinilor periculoși sau agresivi, a celei privind
programul de gestionare a câinilor fără stăpân și a celei privind
protecția animalelor și sesizează serviciile specializate pentru
gestionarea câinilor fără stăpân despre existența acestor câini
și acordă sprijin personalului specializat în capturarea și
transportul acestora la adăpost;
f) asigură protecția personalului din aparatul de specialitate
al primarului/primarului general, din instituțiile sau serviciile
publice de interes local la efectuarea unor controale ori acțiuni
specifice;
g) participă, împreună cu alte autorități competente, la
asigurarea ordinii și liniștii publice cu ocazia mitingurilor,
marșurilor, demonstrațiilor, procesiunilor, acțiunilor de pichetare,
acțiunilor comerciale promoționale, manifestărilor culturalartistice, sportive, religioase sau comemorative, după caz,
precum și a altor asemenea activități care se desfășoară în
spațiul public și care implică aglomerări de persoane;
h) asigură paza bunurilor și obiectivelor aflate în proprietatea
unității/subdiviziunii
administrativ-teritoriale
și/sau
în
administrarea autorităților administrației publice locale sau a
altor servicii/instituții publice de interes local, stabilite de consiliul
local/Consiliul General al Municipiului București;
i) constată contravenții și aplică sancțiuni pentru
nerespectarea normelor legale privind conviețuirea socială
stabilite prin legi sau acte administrative ale autorităților
administrației publice centrale și locale, pentru faptele constatate
în raza teritorială de competență;
j) execută, în condițiile legii, mandatele de aducere emise de
organele de urmărire penală și instanțele de judecată care

3

arondează unitatea/subdiviziunea administrativ-teritorială,
pentru persoanele care locuiesc pe raza de competență;
k) participă, alături de Poliția Română, Jandarmeria Română
și celelalte forțe ce compun sistemul integrat de ordine și
siguranță publică, pentru prevenirea și combaterea
infracționalității stradale;
l) cooperează cu centrele militare zonale în vederea
înmânării ordinelor de chemare la mobilizare și/sau de clarificare
a situației militare a rezerviștilor din Ministerul Apărării Naționale;
m) asigură măsuri de protecție a executorilor judecătorești
cu ocazia executărilor silite;
n) acordă, pe teritoriul unităților/subdiviziunilor administrativteritoriale, sprijin imediat structurilor competente cu atribuții în
domeniul menținerii, asigurării și restabilirii ordinii publice.
Art. 7. — În domeniul circulației pe drumurile publice, poliția
locală are următoarele atribuții:
a) asigură fluența circulației pe drumurile publice din raza
teritorială de competență, având dreptul de a efectua semnale
regulamentare de oprire a conducătorilor de autovehicul
exclusiv pentru îndeplinirea atribuțiilor conferite de prezenta lege
în domeniul circulației pe drumurile publice;
b) verifică integritatea mijloacelor de semnalizare rutieră și
sesizează nereguli constatate privind funcționarea semafoarelor,
starea indicatoarelor și a marcajelor rutiere și acordă asistență
în zonele unde se aplică marcaje rutiere;
c) participă la acțiuni comune cu administratorul drumului
pentru înlăturarea efectelor fenomenelor naturale, cum sunt:
ninsoare abundentă, viscol, vânt puternic, ploaie torențială,
grindină, polei și alte asemenea fenomene, pe drumurile publice;
d) participă, împreună cu unitățile/structurile teritoriale ale
Poliției Române, la asigurarea măsurilor de circulație ocazionate
de adunări publice, mitinguri, marșuri, demonstrații, procesiuni,
acțiuni de pichetare, acțiuni comerciale promoționale,
manifestări cultural-artistice, sportive, religioase sau
comemorative, după caz, precum și de alte activități care se
desfășoară pe drumul public și implică aglomerări de persoane;
e) sprijină unitățile/structurile teritoriale ale Poliției Române în
asigurarea măsurilor de circulație în cazul transporturilor
speciale și al celor agabaritice pe raza teritorială de competență;
f) acordă sprijin unităților/structurilor teritoriale ale Poliției
Române în luarea măsurilor pentru asigurarea fluenței și
siguranței traficului;
g) asigură, în cazul accidentelor soldate cu victime, paza
locului acestor accidente și ia primele măsuri ce se impun pentru
conservarea urmelor, identificarea martorilor și a făptuitorilor și,
dacă se impune, transportul victimelor la cea mai apropiată
unitate sanitară;
h) constată contravenții și aplică sancțiuni pentru încălcarea
normelor legale privind oprirea, staționarea, parcarea
autovehiculelor și accesul interzis, având dreptul de a dispune
măsuri de ridicare a autovehiculelor staționate neregulamentar;
i) constată contravenții și aplică sancțiuni pentru încălcarea
normelor legale privind masa maximă admisă și accesul pe
anumite sectoare de drum, având dreptul de a efectua semnale
de oprire a conducătorilor acestor vehicule;
j) constată contravenții și aplică sancțiuni pentru încălcarea
normelor rutiere de către pietoni, bicicliști, conducători de
mopede și vehicule cu tracțiune animală;
k) constată contravenții și aplică sancțiuni pentru
nerespectarea prevederilor legale referitoare la circulația în zona
pietonală, în zona rezidențială, în parcuri și zone de agrement,
precum și pe locurile de parcare adaptate, rezervate și
semnalizate prin semnul internațional pentru persoanele cu
handicap;
l) aplică prevederile legale privind regimul juridic al
vehiculelor fără stăpân sau abandonate pe terenuri aparținând

4

MONITORUL OFICIAL AL ROMÂNIEI, PARTEA I, Nr. 488/15.VII.2010

domeniului public sau privat al statului ori al unităților/
subdiviziunilor administrativ-teritoriale;
m) cooperează cu unitățile/structurile teritoriale ale Poliției
Române pentru identificarea deținătorului/utilizatorului
autovehiculului ridicat ca urmare a staționării neregulamentare
sau al autovehiculelor abandonate pe domeniul public.
Art. 8. — În domeniul disciplinei în construcții și al afișajului
stradal, poliția locală are următoarele atribuții:
a) efectuează controale pentru identificarea lucrărilor de
construcții executate fără autorizație de construire sau
desființare, după caz, inclusiv a construcțiilor cu caracter
provizoriu;
b) efectuează controale pentru identificarea persoanelor care
nu respectă autorizația de executare a lucrărilor de reparații ale
părții carosabile și pietonale;
c) verifică respectarea normelor legale privind afișajul
publicitar, afișajul electoral și orice altă formă de afișaj/reclamă,
inclusiv cele referitoare la amplasarea firmei la locul de
desfășurare a activității economice;
d) participă la acțiunile de demolare/ dezmembrare/
dinamitare a construcțiilor efectuate fără autorizație pe domeniul
public sau privat al unității/subdiviziunii administrativ-teritoriale
ori pe spații aflate în administrarea autorităților administrației
publice locale sau a altor instituții/servicii publice de interes local,
prin asigurarea protecției perimetrului și a libertății de acțiune a
personalului care participă la aceste operațiuni specifice;
e) constată, după caz, conform atribuțiilor stabilite prin lege,
contravențiile privind disciplina în domeniul autorizării executării
lucrărilor în construcții și înaintează procesele-verbale de
constatare a contravențiilor, în vederea aplicării sancțiunii,
șefului compartimentului de specialitate care coordonează
activitatea de amenajare a teritoriului și de urbanism sau, după
caz, președintelui consiliului județean, primarului unității
administrativ-teritoriale ori al sectorului municipiului București în
a cărui rază de competență s-a săvârșit contravenția sau
persoanei împuternicite de aceștia.
Art. 9. — În domeniul protecției mediului, poliția locală are
următoarele atribuții:
a) controlează respectarea prevederilor legale privind
condițiile de ridicare, transport și depozitare a deșeurilor
menajere și industriale;
b) sesizează autorităților și instituțiilor publice competente
cazurile de nerespectare a normelor legale privind nivelul de
poluare, inclusiv fonică;
c) participă la acțiunile de combatere a zoonozelor deosebit
de grave și a epizootiilor;
d) identifică bunurile abandonate pe domeniul public sau
privat al unității/subdiviziunii administrativ-teritoriale sau pe spații
aflate în administrarea autorităților administrației publice locale
ori a altor instituții/servicii publice de interes local și aplică
procedurile legale pentru ridicarea acestora;
e) verifică igienizarea surselor de apă, a malurilor, a albiilor
sau cuvetelor acestora;
f) verifică asigurarea salubrizării străzilor, a căilor de acces,
a zonelor verzi, a rigolelor, îndepărtarea zăpezii și a gheții de pe
căile de acces, dezinsecția și deratizarea imobilelor;
g) verifică existența contractelor de salubrizare încheiate de
către persoane fizice sau juridice, potrivit legii;
h) verifică ridicarea deșeurilor menajere de operatorii de
servicii de salubrizare, în conformitate cu graficele stabilite;
i) verifică și soluționează, potrivit competențelor specifice ale
autorităților administrației publice locale, sesizările cetățenilor
privind nerespectarea normelor legale de protecție a mediului și
a surselor de apă, precum și a celor de gospodărire a
localităților;

j) constată contravenții și aplică sancțiuni pentru încălcarea
normelor legale specifice realizării atribuțiilor prevăzute la
lit. a)—i), stabilite în sarcina autorităților administrației publice
locale.
Art. 10. — În domeniul activității comerciale, poliția locală are
următoarele atribuții:
a) acționează pentru respectarea normelor legale privind
desfășurarea comerțului stradal și a activităților comerciale,
respectiv a condițiilor și a locurilor stabilite de autoritățile
administrației publice locale;
b) verifică legalitatea activităților de comercializare a
produselor desfășurate de operatori economici, persoane fizice
și juridice autorizate și producători particulari în piețele
agroalimentare, târguri și oboare, precum și respectarea
prevederilor legale de către administratorii piețelor
agroalimentare;
c) verifică existența la locul de desfășurare a activității
comerciale a autorizațiilor, a aprobărilor, a documentelor de
proveniență a mărfii, a buletinelor de verificare metrologică
pentru cântare, a avizelor și a altor documente stabilite prin legi
sau acte administrative ale autorităților administrației publice
centrale și locale;
d) verifică respectarea normelor legale privind
comercializarea obiectelor cu caracter religios;
e) verifică respectarea normelor legale privind amplasarea
materialelor publicitare și a locurilor de comercializare a
produselor din tutun și a băuturilor alcoolice;
f) verifică respectarea prevederilor legale privind orarul de
aprovizionare și funcționare al operatorilor economici;
g) identifică mărfurile și produsele abandonate pe domeniul
public sau privat al unității administrativ-teritoriale și pe raza
sectoarelor municipiului București sau pe spații aflate în
administrarea autorităților administrației publice locale ori a altor
servicii/instituții de interes local și aplică procedurile legale de
ridicare a acestora;
h) verifică respectarea regulilor și normelor de comerț și
prestări de servicii stabilite prin acte normative în competența
autorităților administrației publice locale;
i) cooperează și acordă sprijin autorităților de control sanitar,
de mediu și de protecție a consumatorilor în exercitarea atribuțiilor
de serviciu specifice domeniului de activitate al acestora;
j) verifică respectarea obligațiilor ce revin operatorilor
economici cu privire la afișarea prețurilor, a produselor
comercializate și a serviciilor și sesizează autoritățile
competente în cazul în care identifică nereguli;
k) verifică și soluționează, în condițiile legii, petițiile primite
în legătură cu actele și faptele de comerț desfășurate în locuri
publice cu încălcarea normelor legale;
l) constată contravenții și aplică sancțiuni pentru încălcarea
normelor legale specifice realizării atribuțiilor prevăzute la
lit. a)—j), stabilite în sarcina autorităților administrației publice
locale.
Art. 11. — În domeniul evidenței persoanelor, poliția locală
are următoarele atribuții:
a) înmânează cărțile de alegător persoanelor la împlinirea
vârstei de 18 ani;
b) cooperează cu alte autorități competente în vederea
verificării, la cererea acestora, a unor date cu caracter personal,
dacă solicitarea este justificată prin necesitatea îndeplinirii unei
atribuții prevăzute de lege, cu respectarea reglementărilor legale
privind prelucrarea datelor cu caracter personal și libera
circulație a acestor date;
c) constată contravenții și aplică sancțiuni pentru
nerespectarea normelor legale privind domiciliul, reședința și
actele de identitate ale cetățenilor români, inclusiv asupra
obligațiilor pe care le au persoanele prevăzute la art. 37 alin. (2)

MONITORUL OFICIAL AL ROMÂNIEI, PARTEA I, Nr. 488/15.VII.2010
din Ordonanța de urgență a Guvernului nr. 97/2005 privind
evidența, domiciliul, reședința și actele de identitate ale
cetățenilor români, aprobată cu modificări și completări prin
Legea nr. 290/2005, cu modificările și completările ulterioare;
d) cooperează cu serviciile publice comunitare de evidență a
persoanelor pentru punerea în legalitate a persoanelor cu acte
de identitate expirate și a minorilor cu vârstă peste 14 ani, care
nu au acte de identitate.
Art. 12. — În cazul infracțiunilor flagrante, personalul poliției
locale imobilizează făptuitorul, ia măsuri pentru conservarea
locului faptei, identifică martorii oculari, sesizează imediat
organele competente și predă făptuitorul, pe bază de procesverbal, în vederea continuării cercetărilor.
Art. 13. — În cazul executării în comun cu unitățile/structurile
Poliției Române sau cu cele ale Jandarmeriei Române a unor
misiuni în domeniul menținerii sau asigurării ordinii publice ori
pentru dirijarea circulației rutiere, efectivele poliției locale
acționează sub coordonarea directă a Poliției Române sau a
Jandarmeriei Române, după caz.
CAPITOLUL IV
Statutul personalului poliției locale
Art. 14. — (1) Personalul poliției locale este compus din:
a) funcționari publici care ocupă funcții publice specifice de
polițist local;
b) funcționari publici care ocupă funcții publice generale;
c) personal contractual.
(2) Pot ocupa funcții publice specifice de polițist local
funcționarii publici care îndeplinesc atribuții de natura celor
prevăzute la art. 6, cu excepția art. 6 lit. h), și la art. 7—11.
(3) Personalul din cadrul poliției locale care îndeplinește
atribuțiile prevăzute la art. 6 lit. h) are statut de personal
contractual.
(4) Încadrarea în clase și pe grade profesionale a funcției
publice specifice de polițist local se face conform prevederilor
referitoare la funcțiile publice generale din Legea nr. 188/1999
privind Statutul funcționarilor publici, republicată, cu modificările
și completările ulterioare.
Art. 15. — Șeful poliției locale și adjunctul acestuia sunt
numiți în funcția de conducere în conformitate cu prevederile
Legii nr. 215/2001, republicată, cu modificările și completările
ulterioare, și ale Legii nr. 188/1999, republicată, cu modificările
și completările ulterioare.
Art. 16. — (1) Raporturile de serviciu ale polițiștilor locali și
ale funcționarilor publici care ocupă funcții publice generale se
stabilesc, se modifică, se suspendă și încetează în condițiile
stabilite potrivit prevederilor prezentei legi și ale Legii
nr. 188/1999, republicată, cu modificările și completările ulterioare.
(2) Raporturile de muncă ale personalului contractual din
cadrul poliției locale se stabilesc, se modifică, se suspendă și
încetează în condițiile prevăzute de legislația muncii, iar cele ale
personalului contractual cu atribuții în domeniul pazei bunurilor
și a obiectivelor de interes local și cu respectarea condițiilor
prevăzute de Legea nr. 333/2003 privind paza obiectivelor,
bunurilor, valorilor și protecția persoanelor, cu modificările și
completările ulterioare.
Art. 17. — (1) În timpul serviciului, polițiștii locali și personalul
contractual din poliția locală cu atribuții în domeniul pazei
bunurilor și a obiectivelor de interes local poartă uniformă și
exercită atribuțiile prevăzute în fișa postului, potrivit prevederilor
prezentei legi.
(2) Polițistul local este învestit cu exercițiul autorității publice,
pe timpul și în legătură cu îndeplinirea atribuțiilor și a îndatoririlor
de serviciu, în limitele competențelor stabilite prin lege, și
beneficiază de dispozițiile legii penale cu privire la persoanele
care îndeplinesc o funcție ce implică exercițiul autorității de stat.

5

Art. 18. — (1) După numirea în funcție, polițiștii locali care au
atribuții în domeniul ordinii și liniștii publice, precum și cei cu
atribuții în domeniul circulației rutiere, proveniți din structurile
poliției comunitare sunt obligați ca, în termen de 5 ani, să
urmeze un program de formare inițială organizat într-o instituție
de învățământ din cadrul Ministerului Administrației și Internelor.
(2) După numirea în funcție, polițiștii locali care au atribuții în
domeniul ordinii și liniștii publice, precum și cei cu atribuții în
domeniul circulației rutiere, selecționați ulterior operaționalizării
structurilor poliției locale, în condițiile art. 3 alin. (1), precum și
cei selecționați în vederea încadrării posturilor structurilor de
poliție locală înființate în condițiile art. 3 alin. (2) sunt obligați ca,
în termen de un an, să urmeze un program de formare inițială
organizat într-o instituție de învățământ din cadrul Ministerului
Administrației și Internelor.
(3) Fac excepție de la prevederile alin. (1) și (2) polițiștii locali
care provin din structurile de ordine și siguranță publică ale
Ministerului Administrației și Internelor, precum și cei care au
urmat un program de pregătire inițială într-o instituție de
învățământ din cadrul Ministerului Administrației și Internelor.
(4) Durata programelor de formare prevăzute la alin. (1) și
(2) este de minimum 3 luni.
(5) Finalizarea programelor de formare prevăzute la alin. (1)
și (2) se face prin examen de absolvire, conform planului de
învățământ. În urma promovării examenului, polițiștii locali obțin
un certificat de absolvire eliberat, în condițiile legii, de către
instituția organizatoare.
(6) Prin derogare de la prevederile Legii nr. 188/1999,
republicată, cu modificările și completările ulterioare, dacă, după
expirarea perioadei de 5 ani prevăzute la alin. (1), respectiv a
celei de un an prevăzute la alin. (2), polițistul local nu a absolvit
programul de formare inițială, acesta este eliberat din funcția
publică.
(7) Contravaloarea cheltuielilor de școlarizare individuale ale
polițiștilor locali aferente programelor de formare prevăzute la
alin. (1) și (2) se suportă din bugetul poliției locale sau din
bugetul local, după caz.
(8) Modul de organizare a programelor de formare prevăzute
la alin. (1) și (2) și structura programelor de învățământ se
stabilesc prin Regulamentul-cadru de organizare și funcționare
a poliției locale.
(9) Formarea profesională a personalului cu atribuții în
domeniul pazei bunurilor și a obiectivelor de interes local se
realizează în condițiile Legii nr. 333/2003, cu modificările și
completările ulterioare.
(10) Condițiile de încadrare pentru personalul din
compartimentele responsabile cu protecția mediului și activitatea
comercială, precum și a personalului cu atribuții de control pe
linia disciplinei în construcții se stabilesc prin regulamentul
propriu de organizare și funcționare, pe baza prevederilor legale
în domeniu și ale Regulamentului-cadru de organizare și
funcționare a poliției locale.
Art. 19. — Pentru reprezentarea propriilor interese în relațiile
cu autoritățile administrației publice centrale și locale,
funcționarii publici și personalul contractual din poliția locală se
pot asocia, în condițiile legii.
CAPITOLUL V
Drepturile și obligațiile polițistului local
Art. 20. — (1) În exercitarea atribuțiilor ce îi revin, potrivit legii,
polițistul local are următoarele drepturi principale:
a) să efectueze control preventiv asupra persoanei și/sau
bagajului acesteia în următoarele situații: există indicii clare că
s-a săvârșit, se săvârșește sau se pregătește săvârșirea unei
infracțiuni sau persoana participă la manifestări publice
organizate în locuri în care este interzis accesul cu arme,
produse ori substanțe periculoase;

6

MONITORUL OFICIAL AL ROMÂNIEI, PARTEA I, Nr. 488/15.VII.2010

b) să invite la sediul poliției locale persoanele a căror
prezență este necesară pentru îndeplinirea atribuțiilor, prin
aducerea la cunoștință, în scris, a scopului și a motivului
invitației;
c) să solicite sprijinul cetățenilor pentru identificarea,
urmărirea și prinderea persoanelor care au comis fapte de
natură penală sau contravențională;
d) să poarte și să folosească, în condițiile prezentei legi și
numai în timpul serviciului, armamentul, muniția și celelalte
mijloace de apărare și intervenție din dotare;
e) să circule gratuit, pe baza legitimației de serviciu, în timpul
serviciului, în zona de competență, cu mijloacele de transport în
comun locale, pentru executarea unor misiuni care nu pot fi
îndeplinite altfel;
f) să folosească forța, în condițiile legii, proporțional cu starea
de fapt care justifică utilizarea acesteia, în cazul nerespectării
dispozițiilor pe care le-a dat în exercitarea atribuțiilor de serviciu;
g) să legitimeze și să stabilească identitatea persoanelor
care încalcă dispozițiile legale ori sunt indicii că acestea
pregătesc sau au comis o faptă ilegală;
h) să conducă la sediul poliției locale sau al unităților/
structurilor teritoriale ale Poliției Române pe cei care prin
acțiunile lor periclitează integritatea corporală, sănătatea sau
viața persoanelor, ordinea publică ori alte valori sociale, precum
și persoanele suspecte de săvârșirea unor fapte ilegale, a căror
identitate nu a putut fi stabilită în condițiile legii. Verificarea
situației acestor categorii de persoane și luarea măsurilor legale,
după caz, se realizează în cel mult 12 ore din momentul
depistării, ca măsură administrativă.
(2) Pentru exercitarea atribuțiilor de serviciu, polițiștii locali
au acces, în condițiile legii, la bazele de date ale Ministerului
Administrației și Internelor. În acest scop, poliția locală sau
unitatea/subdiviziunea administrativ-teritorială, după caz, și
structurile abilitate din cadrul Ministerului Administrației și
Internelor încheie protocoale de colaborare în care se
reglementează infrastructura de comunicații, măsurile de
securitate, protecție și de asigurare a confidențialității datelor,
nivelul de acces și regulile de folosire.
Art. 21. — (1) În exercitarea atribuțiilor de serviciu, polițistul
local este obligat:
a) să respecte drepturile și libertățile fundamentale ale
cetățenilor, prevăzute de Constituția României, republicată, și
de Convenția pentru apărarea drepturilor omului și a libertăților
fundamentale;
b) să respecte principiile statului de drept și să apere valorile
democrației;
c) să respecte prevederile legilor și ale actelor administrative
ale autorităților administrației publice centrale și locale;
d) să respecte și să aducă la îndeplinire ordinele și
dispozițiile legale ale șefilor ierarhici;
e) să respecte normele de conduită profesională și civică
prevăzute de lege;
f) să își decline, în prealabil, calitatea și să prezinte insigna
de polițist și legitimația de serviciu, cu excepția situațiilor în care
rezultatul acțiunii este periclitat. La intrarea în acțiune sau la
începutul intervenției ce nu suferă amânare, polițistul local este
obligat să se prezinte, iar după încheierea oricărei acțiuni sau
intervenții să se legitimeze și să declare funcția și unitatea de
poliție locală din care face parte;
g) să intervină și în afara orelor de program, în limita
mijloacelor aflate la dispoziție, pentru exercitarea atribuțiilor de
serviciu, în raza teritorială de competență, când ia la cunoștință
de existența unor situații care justifică intervenția sa;
h) să se prezinte de îndată la sediul poliției locale sau acolo
unde este solicitat, în situații de catastrofe, calamități ori tulburări
de amploare ale ordinii și liniștii publice sau alte asemenea

evenimente, precum și în cazul instituirii stării de urgență ori a
stării de asediu sau în caz de mobilizare și de război;
i) să respecte secretul profesional, precum și
confidențialitatea datelor dobândite în timpul desfășurării
activității, în condițiile legii, cu excepția cazurilor în care
îndeplinirea sarcinilor de serviciu, nevoile justiției sau legea
impun dezvăluirea acestora;
j) să manifeste corectitudine în rezolvarea problemelor
personale, în așa fel încât să nu beneficieze și nici să nu lase
impresia că beneficiază de datele confidențiale obținute în
calitatea sa oficială.
(2) Polițistului local îi este interzis:
a) să facă parte din partide, formațiuni sau organizații politice
ori să desfășoare propagandă în favoarea acestora;
b) să exprime opinii sau preferințe politice la locul de muncă
sau în public;
c) să participe la mitinguri, demonstrații, procesiuni sau orice
alte întruniri cu caracter politic;
d) să adere la secte, organizații religioase sau la orice alte
organizații interzise de lege;
e) să efectueze, direct sau prin persoane interpuse, activități
de comerț ori să participe la administrarea sau conducerea unor
operatori economici, cu excepția calității de acționar;
f) să exercite activități de natură să lezeze onoarea și
demnitatea polițistului local sau a instituției din care face parte;
g) să dețină orice altă funcție publică sau privată pentru care
este salarizat, cu excepția funcțiilor didactice din cadrul
instituțiilor de învățământ, a activităților de cercetare științifică și
creație literar-artistică;
h) să participe la efectuarea oricărei forme de control în vreo
entitate publică sau privată, în cazul în care, direct ori prin
intermediari, este implicat sau are interese de natură contrară
activității specifice de poliție;
i) să provoace suferințe fizice sau psihice unor persoane, în
scopul obținerii de la acestea ori de la o terță persoană de
informații sau mărturisiri;
j) să primească, să solicite, să accepte, direct sau indirect, ori
să facă să i se promită, pentru sine sau pentru alții, în
considerarea calității sale oficiale, daruri ori alte avantaje;
k) să rezolve cereri care nu sunt de competenta sa ori care nu
i-au fost repartizate de șefii ierarhici sau să intervină pentru
soluționarea unor asemenea cereri, în scopurile prevăzute la lit. j);
l) să colecteze sume de bani de la persoane fizice sau
juridice;
m) să redacteze, să imprime sau să difuzeze materiale ori
publicații cu caracter politic, imoral sau ilegal.
(3) Polițistul local cu funcție de conducere răspunde pentru
ordinele și dispozițiile date subordonaților. El este obligat să
verifice dacă acestea au fost transmise și înțelese corect și să
controleze modul de aducere la îndeplinire.
(4) Polițistul local cu funcție de conducere este obligat să
sprijine propunerile și inițiativele motivate ale personalului din
subordine, în vederea îmbunătățirii activității poliției locale în
care își desfășoară activitatea, precum și a calității serviciilor
publice oferite cetățenilor.
(5) Polițistul local răspunde, în condițiile legii, pentru modul
în care își exercită atribuțiile de serviciu. Încălcarea de către
polițistul local a atribuțiilor de serviciu angajează răspunderea
sa disciplinară, patrimonială, civilă sau penală, după caz, potrivit
legii.
(6) Polițistul local are obligația să se abțină de la orice faptă
care ar putea aduce prejudicii persoanelor fizice sau juridice ori
prestigiului poliției locale și/sau autorităților publice.
Art. 22. — În îndeplinirea atribuțiilor prevăzute de prezenta
lege, personalul poliției locale își exercită competența pe raza

MONITORUL OFICIAL AL ROMÂNIEI, PARTEA I, Nr. 488/15.VII.2010
unității/subdiviziunii administrativ-teritoriale unde își desfășoară
activitatea.
Art. 23. — Pentru contribuții deosebite la apărarea ordinii și
liniștii publice, a drepturilor și a libertăților fundamentale ale
cetățenilor și la prevenirea faptelor antisociale, pentru
îndeplinirea exemplară a atribuțiilor de serviciu, polițiștilor locali
li se pot acorda recompense morale sau materiale, în condițiile
stabilite prin Regulamentul-cadru de organizare si funcționare a
poliției locale.
CAPITOLUL VI
Folosirea mijloacelor din dotare și uzul de armă
Art. 24. — (1) Pentru descurajarea, împiedicarea și
neutralizarea acțiunilor agresive ale persoanelor care tulbură
ordinea și liniștea publică, acțiuni ce nu au putut fi înlăturate sau
anihilate prin utilizarea altor mijloace, polițiștii locali pot folosi
arme neletale destinate pentru autoapărare, bastoane din
cauciuc sau tomfe, bastoane cu energie electrostatică,
dispozitive cu substanțe iritant-lacrimogene și paralizante,
cătușe, câini de serviciu, precum și alte mijloace de imobilizare
care nu pun în pericol viața sau nu produc o vătămare corporală
gravă.
(2) Mijloacele prevăzute la alin. (1) pot fi folosite împotriva
persoanelor care:
a) întreprind acțiuni care pun în pericol integritatea corporală,
sănătatea sau bunurile altor persoane;
b) blochează, în afara condițiilor legii, căile publice de
circulație, încearcă să pătrundă, pătrund fără drept sau refuză
să părăsească sediile autorităților publice, ale partidelor politice,
ale instituțiilor și organizațiilor de interes public ori privat,
periclitează în orice mod integritatea sau securitatea acestora
ori a personalului sau tulbură desfășurarea normală a activității;
c) ultragiază persoanele cu funcții ce implică exercițiul
autorității publice;
d) se opun sau nu se supun, prin orice mijloace, îndeplinirii
solicitărilor legale ale polițiștilor locali, numai dacă există o
temere legitimă că prin acțiunile lor pot pune în pericol
integritatea corporală sau viața polițiștilor locali.
(3) Folosirea mijloacelor prevăzute la alin. (1) împotriva
participanților la acțiunile agresive se va face în mod gradual,
după avertizarea prealabilă asupra utilizării unor asemenea
mijloace și acordarea timpului necesar pentru încetarea
acțiunilor și conformarea la solicitările legale ale polițiștilor locali.
Orice acțiune în public se face prin anunțare: ăPoliția!”.
(4) Folosirea mijloacelor prevăzute la alin. (1) nu trebuie să
depășească nevoile reale pentru împiedicarea sau neutralizarea
acțiunilor agresive.
Art. 25. — (1) Polițistul local dotat cu arme letale de apărare
și pază poate face uz de armă în caz de legitimă apărare, stare
de necesitate potrivit legii ori pentru îndeplinirea atribuțiilor de
serviciu.
(2) Personalul contractual care desfășoară activități de pază,
dotat cu arme letale de apărare și pază, poate face uz de armă
în caz de legitimă apărare ori stare de necesitate potrivit legii.
(3) În sensul prezentei legi, prin uz de armă se înțelege
tragerea cu arma letală de apărare și pază asupra persoanelor,
animalelor sau bunurilor.
(4) Atunci când folosirea altor mijloace de imobilizare sau
constrângere nu a dat rezultate, polițistul local poate face uz de
armă în îndeplinirea atribuțiilor de serviciu, în următoarele situații:
a) pentru asigurarea apărării oricărei persoane împotriva
unor violențe iminente, prin care se poate provoca moartea sau
rănirea gravă ori care constituie amenințare gravă asupra vieții
sau integrității corporale a unei persoane;
b) pentru imobilizarea unei persoane care, după comiterea
unei infracțiuni prin violență, se opune sau încearcă să fugă, iar

7

rămânerea acesteia în stare de libertate poate pune în pericol
viața sau integritatea corporală a persoanelor.
(5) Uzul de armă se face numai după somația ăPoliția, stai!”.
În caz de nesupunere, se somează din nou prin cuvintele: ăStai,
că trag!”. Dacă cel în cauză nu se supune nici de această dată,
se somează prin tragerea focului de armă în sus, în plan vertical.
(6) În cazul în care, după executarea somației legale, potrivit
alin. (5), persoana în cauză nu se supune, se poate face uz de
armă împotriva acesteia.
(7) Uzul de armă, în condițiile și în situațiile prevăzute de
alin. (4)—(6), se face în așa fel încât să ducă la imobilizarea
celor împotriva cărora se folosește arma, trăgându-se, pe cât
posibil, la picioare, pentru a evita cauzarea morții acestora.
(8) În cazurile de legitimă apărare sau stare de necesitate se
pot folosi armele letale de apărare și pază, fără somație, dacă
nu există timpul necesar pentru aceasta.
Art. 26. — Fiecare situație în care s-a făcut uz de armă se
raportează de urgență ierarhic. De îndată ce va fi posibil,
raportul se întocmește în scris. Dacă în urma uzului de armă s-a
produs moartea sau vătămarea unei persoane, fapta se
comunică de îndată procurorului competent, potrivit legii.
Art. 27. — (1) Se interzice folosirea mijloacelor prevăzute la
art. 24 și 25:
a) împotriva copiilor, femeilor cu semne vizibile de sarcină și
a persoanelor cu semne vizibile de invaliditate, cu excepția
cazurilor în care aceștia săvârșesc un atac armat sau în grup,
care pune în pericol viața ori integritatea corporală a persoanei;
b) în situațiile în care s-ar primejdui viața altor persoane ori
s-ar viola teritoriul, spațiul aerian sau apele naționale ale unui
stat vecin.
(2) Folosirea mijloacelor prevăzute la art. 24 și 25 pentru
îndeplinirea atribuțiilor de serviciu, în condițiile și în situațiile
prevăzute de prezenta lege, înlătură caracterul penal al faptei.
(3) Persoanelor rănite li se dă primul ajutor și se iau imediat
măsuri pentru acordarea îngrijirilor medicale.
CAPITOLUL VII
Atribuțiile autorităților administrației publice locale
în privința organizării și funcționării poliției locale
Art. 28. — (1) La nivelul fiecărei comune, al fiecărui oraș,
municipiu și sector al municipiului București unde funcționează
poliția locală se organizează și funcționează comisia locală de
ordine publică, prin hotărâre a consiliului local, respectiv a
Consiliului General al Municipiului București, denumită în
continuare comisia locală, care este un organism cu rol
consultativ.
(2) Comisia locală este constituită, după caz, din: primar,
respectiv primarul general în cazul municipiului București, șeful
unității/structurii teritoriale a Poliției Române sau reprezentantul
acestuia, șeful poliției locale, secretarul unității administrativteritoriale și 3 consilieri locali, respectiv consilieri generali în
cazul municipiului București, desemnați de autoritatea
deliberativă.
(3) Ședințele comisiei locale sunt conduse de primar,
respectiv de primarul general în cazul municipiului București.
(4) Modul de funcționare a comisiei locale se stabilește prin
regulamentul de organizare și funcționare a acesteia, adoptat
de consiliul local, respectiv de Consiliul General al Municipiului
București.
Art. 29. — (1) Comisia locală are următoarele atribuții:
a) asigură cooperarea dintre instituțiile și serviciile publice cu
atribuții în domeniul ordinii și al siguranței publice la nivelul
unității/subdiviziunii administrativ-teritoriale;
b) avizează proiectul regulamentului de organizare și
funcționare a poliției locale;

8

MONITORUL OFICIAL AL ROMÂNIEI, PARTEA I, Nr. 488/15.VII.2010

c) elaborează proiectul planului de ordine și siguranță publică
al unității/subdiviziunii administrativ-teritoriale, pe care îl
actualizează anual;
d) analizează periodic activitățile de menținere a ordinii și
siguranței publice la nivelul unității/subdiviziunii administrativteritoriale și face propuneri pentru soluționarea deficiențelor
constatate și pentru prevenirea faptelor care afectează climatul
social;
e) evaluează cerințele specifice și face propuneri privind
necesarul de personal al poliției locale;
f) prezintă autorității deliberative rapoarte anuale asupra
modului de îndeplinire a prevederilor planului de ordine și
siguranță publică al unității/subdiviziunii administrativ-teritoriale.
În baza concluziilor desprinse din analizele efectuate, propune
autorităților administrației publice locale inițierea unor proiecte
de hotărâri prin care să se prevină faptele care afectează
climatul social.
(2) Secretariatul comisiei locale este asigurat de persoane
cu atribuții în acest sens din aparatul de specialitate al
primarului, respectiv al primarului general al municipiului
București.
(3) Comisia locală se reunește trimestrial sau ori de câte ori
este necesar, la convocarea primarului/primarului general al
municipiului București sau a unei treimi din numărul consilierilor
locali/consilierilor generali.
Art. 30. — În privința organizării și funcționării poliției locale,
autoritatea deliberativă a administrației publice locale are
următoarele atribuții:
a) aprobă regulamentul de organizare și funcționare a poliției
locale, în conformitate cu prevederile Legii nr. 215/2001,
republicată, cu modificările și completările ulterioare, și ale
prezentei legi;
b) stabilește, în conformitate cu prevederile Legii
nr. 215/2001, republicată, cu modificările și completările
ulterioare, procedurile și criteriile pentru organizarea
concursului, în vederea ocupării funcției de șef al poliției locale,
acolo unde la data intrării în vigoare a prezentei legi nu este
ocupată funcția de șef al poliției comunitare, ca urmare a
promovării concursului organizat în acest scop;
c) stabilește, în condițiile legii, criterii specifice pentru
evaluarea activității poliției locale;
d) aprobă, potrivit competențelor sale, condițiile materiale și
financiare necesare pentru funcționarea poliției locale;
e) analizează, împreună cu comisia locală, activitatea poliției
locale, în condițiile legii, și stabilește măsuri de îmbunătățire a
activității acesteia;
f) stabilește, la propunerea comisiei locale, măsurile
necesare pentru buna funcționare a poliției locale și pentru
încadrarea activității acesteia în normele și procedurile stabilite
de unitatea de reglementare;
g) aprobă, la propunerea comisiei locale, planul de ordine și
siguranță publică al unității/subdiviziunii administrativ-teritoriale.
Art. 31. — (1) În privința organizării și funcționării poliției
locale, primarul/primarul general al municipiului București are
următoarele atribuții:
a) numește, sancționează și dispune suspendarea,
modificarea și încetarea raporturilor de serviciu sau, după caz,
ale raporturilor de muncă ale personalului poliției locale, inclusiv
ale șefului acesteia, în cazul organizării poliției locale în aparatul
propriu de specialitate, și numai pentru șeful poliției locale și
adjunctul acestuia, în situația organizării acesteia ca instituție
publică de interes local;
b) supune spre aprobare autorității deliberative resursele
materiale și financiare necesare desfășurării activității poliției
locale;
c) îndrumă, supraveghează, controlează și analizează
activitatea poliției locale, ca serviciu public de interes local;

d) asigură aducerea la îndeplinire a hotărârilor consiliului
local/Consiliului General al Municipiului București privind
organizarea și funcționarea poliției locale;
e) evaluează activitatea poliției locale, potrivit criteriilor
specifice stabilite de autoritatea deliberativă a administrației
publice locale;
f) prezintă autorității deliberative, anual sau ori de câte ori
este necesar, informări privind modul de funcționare a poliției
locale;
g) supune spre aprobare autorității deliberative regulamentul
de organizare și funcționare a poliției locale;
h) supune spre aprobare autorității deliberative procedurile
și criteriile pentru organizarea concursului în vederea ocupării
funcției de șef al poliției locale;
i) organizează periodic consultări cu membrii comunității
locale, cu participarea reprezentanților unității/structurii teritoriale
a Poliției Române și ai organizațiilor neguvernamentale, cu
privire la prioritățile și activitatea poliției locale;
j) primește și soluționează sesizările cu privire la deficiențele
constatate în activitatea poliției locale, precum și cu privire la
îmbunătățirea activității de pază și menținere a ordinii și liniștii
publice;
k) împuternicește, prin dispoziție, polițiștii locali ca agenți
constatatori, în oricare dintre situațiile în care această calitate îi
este stabilită, prin acte normative, primarului/primarului general
al municipiului București.
(2) În cazul poliției locale organizate ca instituție publică de
interes local cu personalitate juridică, șeful poliției locale, în
condițiile legii, numește, sancționează și dispune suspendarea,
modificarea și încetarea raporturilor de serviciu sau, după caz,
a raporturilor de muncă ale personalului, cu excepția sa și a
adjunctului său.
CAPITOLUL VIII
Dotarea și finanțarea poliției locale
Art. 32. — (1) Poliția locală poate deține, administra și/sau
folosi, după caz, în condițiile legii, imobile, mijloace de transport
personalizate și dotate cu dispozitive de avertizare sonore și
luminoase de culoare albastră, mijloace de transport anume
destinate transporturilor bunurilor și valorilor dotate potrivit legii,
armament, muniție, echipamente și aparatură tehnică specifică,
necesare pentru exercitarea atribuțiilor prevăzute de lege.
(2) Proprietatea asupra oricăror bunuri materiale din dotarea
poliției locale aparține unității administrativ-teritoriale, cu
excepția celor închiriate, luate în administrare sau în folosință
de la alte entități publice sau private, după caz.
(3) Personalizarea echipamentelor, a mijloacelor, a
uniformelor și a însemnelor distinctive ale poliției locale cuprinde
obligatoriu denumirea unității/subdiviziunii administrativteritoriale pe raza căreia se organizează și funcționează.
(4) Poliția locală poate constitui, în condițiile stabilite prin
Regulamentul-cadru de organizare și funcționare a poliției
locale, dispecerate pentru coordonarea activității personalului și
intervenție, cu echipaje proprii, la obiectivele date în
competență.
Art. 33. — (1) Personalul poliției locale este dotat cu
uniformă, însemne distinctive și, după caz, cu:
a) arme letale de apărare și pază sau arme neletale destinate
pentru autoapărare;
b) mijloace individuale de apărare, intervenție și imobilizare
prevăzute la art. 24 alin. (1), în cazul polițiștilor locali, sau cele
prevăzute de art. 45 din Legea nr. 333/2003, cu modificările și
completările ulterioare, în cazul personalului contractual.
(2) Structurile de poliție locală sunt autorizate să procure și
să dețină arme letale de apărare și pază și arme neletale
destinate
pentru
autoapărare,
precum
și
muniția

MONITORUL OFICIAL AL ROMÂNIEI, PARTEA I, Nr. 488/15.VII.2010
corespunzătoare, pentru înarmarea personalului propriu, în
condițiile art. 68 din Legea nr. 295/2004 privind regimul armelor
și al munițiilor, cu modificările și completările ulterioare.
(3) Polițiștii locali cu atribuții în domeniul asigurării ordinii și
liniștii publice care au obținut certificatul de absolvire a
programului de formare inițială prevăzut la art. 18 alin. (1) și (2),
precum și personalul contractual care desfășoară activități de
pază și care a fost atestat profesional potrivit prevederilor Legii
nr. 333/2003, cu modificările și completările ulterioare, pot fi
dotați cu arme letale de apărare și pază sau cu arme neletale
destinate pentru autoapărare, în vederea desfășurării activităților
specifice, cu aplicarea corespunzătoare a prevederilor art. 69 și
70 din Legea nr. 295/2004, cu modificările și completările
ulterioare.
(4) Până la completarea prin achiziții proprii a întregului
necesar de armament și muniții, dotarea poliției locale cu aceste
categorii de mijloace tehnice se poate asigura prin închiriere de
la Ministerul Administrației și Internelor, în condițiile stabilite prin
ordin al ministrului administrației și internelor, sau de la
Ministerul Apărării Naționale, în condițiile stabilite prin ordin al
ministrului apărării naționale.
(5) Prin Regulamentul-cadru de organizare și funcționare a
poliției locale se stabilesc, potrivit legii, normele de dotare,
categoriile de personal care sunt dotate cu mijloace individuale
de apărare, intervenție, imobilizare, armament și muniție, tipurile
de arme, portul, modul de păstrare, manipulare, securitate și
evidență ale acestora.
Art. 34. — Drepturile salariale ale personalului poliției locale
se stabilesc potrivit prevederilor legale aplicabile personalului
din aparatul de specialitate al primarului, respectiv al primarului
general al municipiului București.
Art. 35. — În afara drepturilor salariale prevăzute la art. 34,
polițistul local mai are dreptul și la:
a) decontarea cheltuielilor de transport în cazul deplasării în
interesul serviciului;
b) încadrarea activității în condiții deosebite, speciale sau alte
condiții de muncă, potrivit legii;
c) asigurarea de către consiliul local al unității/subdiviziunii
administrativ-teritoriale, respectiv de Consiliul General al
Municipiului București, a asistenței juridice a polițistului local
pentru fapte săvârșite de acesta în exercitarea, potrivit legii, a
atribuțiilor de serviciu, în condițiile stabilite prin regulamentul de
organizare și funcționare a poliției locale;
d) asigurarea despăgubirilor de viață, de sănătate și de
bunuri în condițiile stabilite prin Regulamentul-cadru de
organizare și funcționare a poliției locale și în limita bugetului
aprobat de consiliul local/Consiliul General al Municipiului
București.
Art. 36. — În cazul decesului unui polițist local în timpul sau
în legătură cu exercitarea atribuțiilor de serviciu, se acordă
familiei acestuia sau persoanei care a suportat cheltuielile
ocazionate de deces, după caz, un ajutor suplimentar de deces
egal cu 3 salarii de bază avute la data decesului.
Art. 37. — (1) În exercitarea atribuțiilor de serviciu, polițistul
local beneficiază de protecție specială, în condițiile legii, similară
cu a polițistului din cadrul Poliției Române.
(2) Polițistul local și membrii familiei sale au dreptul la
protecție, în condițiile legii, din partea structurilor specializate
ale statului față de amenințările sau violențele la care ar putea
fi supuși ca urmare a exercitării atribuțiilor de serviciu.
Art. 38. — (1) Polițistului local și personalului contractual din
poliția locală, cu atribuții în domeniul pazei bunurilor și
obiectivelor de interes local, li se asigură gratuit uniforma și
echipamentul de protecție adecvat misiunilor specifice pe care
le îndeplinesc, iar în cazul în care, ca urmare a exercitării
atribuțiilor de serviciu, li s-a degradat sau distrus îmbrăcămintea

9

ori alte bunuri personale, au dreptul la despăgubiri
corespunzătoare.
(2) Uniforma personalului prevăzut la alin. (1), forma și
conținutul însemnelor, precum și ale documentelor de legitimare
ale acestuia sunt cele prevăzute în Regulamentul-cadru de
organizare și funcționare a poliției locale.
(3) La încetarea raporturilor de serviciu sau de muncă,
personalul prevăzut la alin. (1) are obligația de a preda, de
îndată, uniforma, însemnele, echipamentul de protecție și
documentele de legitimare.
(4) Încetarea raporturilor de serviciu ale polițistului local din
motive imputabile acestuia, în termen de 5 ani de la absolvirea
programului de formare inițială prevăzut la art. 18 alin. (1) și (2),
atrage plata de către acesta a contravalorii cheltuielilor de
școlarizare, proporțional cu perioada rămasă.
Art. 39. — (1) Finanțarea cheltuielilor curente și de capital
ale poliției locale care funcționează ca instituție publică cu
personalitate juridică se asigură din venituri proprii și subvenții
de la bugetul local.
(2) În cazul în care poliția locală se organizează ca un
compartiment funcțional în cadrul aparatului de specialitate al
primarului/primarului general al municipiului București,
activitatea acesteia se finanțează integral din bugetul local.
CAPITOLUL IX
Dispoziții finale și tranzitorii
Art. 40. — (1) În vederea operaționalizării structurilor de
poliție locală înființate potrivit prevederilor prezentei legi, se pot
detașa funcționari publici cu statut special, în condițiile Statutului
polițistului, de la unitățile teritoriale ale Poliției Române, până la
ocuparea posturilor, pe o perioadă de până la un an.
(2) Numărul funcționarilor publici cu statut special detașați
se stabilește în urma unei analize comune efectuate de
unitatea/structura teritorială a Poliției Române și de autoritățile
administrației publice locale respective.
(3) Detașarea funcționarilor publici cu statut special se face
în baza protocolului încheiat între consiliul local al
unității/subdiviziunii administrativ-teritoriale respective, respectiv
Consiliul General al Municipiului București, și unitatea/structura
teritorială a Poliției Române, în conformitate cu prevederile
Statutului polițistului.
(4) Atribuțiile funcționarilor publici cu statut special, detașați
potrivit alin. (1), se stabilesc în conformitate cu prevederile
prezentei legi.
(5) Funcționarilor publici cu statut special, detașați de la
unitățile/structurile teritoriale ale Poliției Române, li se aplică
prevederile Statutului polițistului și ale actelor normative care
reglementează salarizarea și alte drepturi ale polițiștilor.
Art. 41. — Poliția locală din unitățile/subdiviziunile
administrativ-teritoriale în care aceasta se organizează ca
instituție publică de interes local cu personalitate juridică preia,
în condițiile legii, patrimoniul actualelor structuri de poliție
comunitară.
Art. 42. — Bugetul poliției locale se stabilește conform
reglementărilor în vigoare și se aprobă prin hotărâre a autorității
deliberative, la propunerea primarului/primarului general al
municipiului București.
Art. 43. — (1) Poliția locală care are în structură
compartimente funcționale cu atribuții în domeniul circulației
rutiere încheie protocoale cu administratorul bazei de date,
asigură mijloacele tehnice necesare și instruirea personalului
destinat acestei activități, în vederea introducerii în baza de date
a punctelor de penalizare aplicate ca urmare a constatării unor
abateri la regimul circulației rutiere, în termen de cel mult un an
de la intrarea în vigoare a prezentei legi.

10

MONITORUL OFICIAL AL ROMÂNIEI, PARTEA I, Nr. 488/15.VII.2010

(2) Până când compartimentele prevăzute la alin. (1) pun în
aplicare măsurile prevăzute la alin. (1), procesele-verbale de
constatare a contravențiilor încheiate de polițiștii locali cu atribuții
în domeniul circulației rutiere pentru abateri care presupun
aplicarea de puncte de penalizare se comunică în termen de
24 de ore, în copie, la unitățile/structurile teritoriale ale Poliției
Române, pentru a fi introduse în baza de date, în baza
protocolului încheiat între părți. În municipiul București, toate
procesele-verbale care cuprind sancțiunile contravenționale
complementare, prin aplicarea de puncte de penalizare, în
condițiile legislației privind circulația pe drumurile publice, se
comunică brigăzii de poliție rutieră, respectiv secțiilor de poliție
competente teritoriale, pentru a fi introduse în baza de date.
(3) Structurile de poliție locală desemnează personalul
însărcinat cu introducerea punctelor de penalizare în baza de
date, care va lucra timp de un an împreună cu persoanele
desemnate din cadrul poliției rutiere, în vederea specializării.
(4) Polițiștii locali specializați în domeniul circulației rutiere
își exercită atribuțiile împreună cu structurile specializate ale
Poliției Române, pe o perioadă de un an de la data înființării
poliției locale în unitatea/subdiviziunea administrativ-teritorială
respectivă.
Art. 44. — (1) În situația în care primarul/primarul general al
municipiului București apreciază că sarcinile ce revin autorităților
administrației publice locale pe linie de poliție locală nu sunt
îndeplinite corespunzător sau are indicii/sesizări cu privire la
încălcarea prevederilor legale de către polițiștii locali, poate
solicita prefectului sprijinul serviciilor publice deconcentrate ale
ministerelor, în vederea efectuării unui control de specialitate.

(2) Controlul asupra activității poliției locale se poate dispune
și prin ordin al ministrului administrației și internelor, la inițiativa
acestuia, sau, după caz, a prefectului, a directorului general al
Direcției Generale de Poliție a Municipiului București ori a
inspectorului-șef al inspectoratului de poliție județean, numai
după încunoștințarea prealabilă a primarului/primarului general
al municipiului București.
(3) Orice control se rezumă strict la asigurarea respectării
principiilor constituționale și a legalității specifice. Rezultatele
controlului se transmit primarului/primarului general al
municipiului București și se prezintă în proxima ședință a
consiliului local/Consiliului General al Municipiului București.
Art. 45. — (1) Prezenta lege intră în vigoare la data de
1 ianuarie 2011.
(2) În termen de 90 de zile de la publicarea prezentei legi în
Monitorul Oficial al României, Partea I, Ministerul Administrației
și Internelor elaborează, cu consultarea structurilor asociative
ale autorităților administrației publice locale, Regulamentulcadru de organizare și funcționare a poliției locale, care se
aprobă prin hotărâre a Guvernului.
(3) La data intrării în vigoare a prezentei legi se abrogă
Legea nr. 371/2004 privind înființarea, organizarea și
funcționarea Poliției Comunitare, publicată în Monitorul Oficial
al României, Partea I, nr. 878 din 27 septembrie 2004, cu
modificările și completările ulterioare, cu excepția prevederilor
art. 20 și 21 referitoare la serviciile publice destinate asigurării
pazei obiectivelor de interes județean.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 12 iulie 2010.
Nr. 155.

PREȘEDINTELE ROMÂNIEI

DECRET
pentru promulgarea Legii poliției locale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea poliției locale și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 9 iulie 2010.
Nr. 795.

MONITORUL OFICIAL AL ROMÂNIEI, PARTEA I, Nr. 488/15.VII.2010

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Haschi Andrei-Péter
din funcția de secretar de stat la Ministerul Agriculturii
și Dezvoltării Rurale
Având în vedere Cererea de eliberare din funcție a domnului Haschi AndreiPéter, înregistrată la Cabinetul primului-ministru sub nr. 5/5.465 din data de
14 iulie 2010,
în temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Haschi
Andrei-Péter se eliberează din funcția de secretar de stat la Ministerul Agriculturii
și Dezvoltării Rurale.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 14 iulie 2010.
Nr. 181.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Barna Tanczos
în funcția de secretar de stat la Ministerul Agriculturii
și Dezvoltării Rurale
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Barna
Tanczos se numește în funcția de secretar de stat la Ministerul Agriculturii și
Dezvoltării Rurale.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 14 iulie 2010.
Nr. 182.

11

12

MONITORUL OFICIAL AL ROMÂNIEI, PARTEA I, Nr. 488/15.VII.2010
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Bogdan Mazuru din funcția de
secretar de stat la Ministerul Afacerilor Externe
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Bogdan
Mazuru se eliberează din funcția de secretar de stat la Ministerul Afacerilor
Externe.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 14 iulie 2010.
Nr. 183.

GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Ancuța Călin Radu din funcția de
secretar de stat la Ministerul Afacerilor Externe
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Ancuța
Călin Radu se eliberează din funcția de secretar de stat la Ministerul Afacerilor
Externe.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 14 iulie 2010.
Nr. 184.

MONITORUL OFICIAL AL ROMÂNIEI, PARTEA I, Nr. 488/15.VII.2010

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru publicarea acceptării Rezoluției MSC.286(86) — Recomandarea pentru formularele de date
privind siguranța materialului (MSDS) pentru încărcăturile de hidrocarburi și de combustibili lichizi
prevăzute în anexa I la Convenția MARPOL, adoptată la 5 iunie 2009 de Comitetul Securității
Maritime al Organizației Maritime Internaționale
În temeiul prevederilor art. 2 pct. 18 și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se publică Rezoluția MSC.286(86) —
Recomandarea pentru formularele de date privind
siguranța materialului (MSDS) pentru încărcăturile de
hidrocarburi și de combustibili lichizi prevăzute în anexa I
la Convenția MARPOL, adoptată la 5 iunie 2009 de
Comitetul Securității Maritime al Organizației Maritime

Internaționale, prevăzută în anexa care face parte
integrantă din prezentul ordin.
Art. 2. — Autoritatea Navală Română va lua măsurile
necesare pentru punerea în aplicare a prevederilor specifice
cuprinse în anexă.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu
București, 24 iunie 2010.
Nr. 488.
ANEXĂ

R E Z O L U Ț I A MSC.286(86)

(adoptată la 5 iunie 2009)
Recomandarea pentru formularele de date privind siguranța materialului (MSDS)
pentru încărcăturile de hidrocarburi și de combustibili lichizi prevăzute în anexa I
la Convenția MARPOL
Comitetul securității maritime,
amintind art. 28(b) din Convenția privind crearea Organizației Maritime Internaționale, referitor la funcțiile Comitetului,
amintind, de asemenea, că la cea de-a șaizeci și șasea sesiune a sa a aprobat Recomandarea în scopul utilizării unui
format standard pentru furnizarea informațiilor privind mărfurile prevăzute la cap. 16 din Codul IBC,
amintind și faptul că la cea de-a șaptezeci și șaptea sesiune a sa a adoptat Recomandarea pentru formularele de date privind
siguranța materialului conținut în încărcăturile de hidrocarburi și combustibilii lichizi marini din anexa I la Convenția MARPOL [MSC.150(77)],
notând faptul că la cea de-a optzeci și treia sesiune a sa a adoptat amendamentele la regula VI/5—1 din Convenția SOLAS
prin Rezoluția MSC.239(83), făcând obligatorie furnizarea formularelor de date privind siguranța materialului (MSDS) înaintea
încărcării mărfurilor în vrac și a combustibililor lichizi din anexa I la Convenția MARPOL,
recunoscând importanța furnizării navigatorilor de informații exacte, clare și concise cu privire la efectele asupra sănătății
omului și a mediului înconjurător datorate substanțelor toxice transportate la bordul navelor-cisternă,
recunoscând, de asemenea, necesitatea asigurării unei interpretări comune a regulii VI/5—1 din Convenția SOLAS în
scopul aplicării sale fără a face obiectul vreunei ambiguități,
luând în considerare, la cea de-a treisprezecea sesiune a sa, recomandarea făcută de către subcomitetul pentru lichide
și gaze în vrac,
1. adoptă:
.1 recomandarea pentru formularele de date privind siguranța materialului (MSDS) pentru uzul marin corespunzător
respectării necesităților specifice industriei navale în ceea ce privește siguranța, manipularea și informațiile de mediu care urmează
să fie furnizate unei nave înaintea încărcării mărfurilor de hidrocarburi în vrac prevăzute în anexa I la Convenția MARPOL și
alimentării cu combustibili lichizi, conform anexei nr. 1 la prezenta rezoluție; și
.2 liniile directoare privind completarea MSDS pentru tipurile de hidrocarburi prevăzute în anexa I la Convenția MARPOL,
care sunt considerate mărfuri în vrac sau combustibil lichid, conform anexei nr. 2 la prezenta rezoluție;
2. insistă ca guvernele să se asigure că începând cu 1 iulie 2009 sunt furnizate și există la bord MSDS pentru tipurile de
hidrocarburi prevăzute în anexa I la Convenția MARPOL care sunt considerate mărfuri în vrac și combustibili lichizi;
3. insistă, de asemenea, ca guvernele să dea instrucțiuni ofițerilor săi de ăPort state control” ca să accepte MSDS care
respectă recomandările adoptate de prezenta rezoluție începând cu 1 iulie 2009 în locul recomandărilor adoptate prin Rezoluția
MSC.150(77); și
4. anulează Rezoluția MSC.150(77) începând cu 1 iulie 2009.

14

MONITORUL OFICIAL AL ROMÂNIEI, PARTEA I, Nr. 488/15.VII.2010
ANEXA Nr. 1
la Rezoluția MSC.286(86)

RECOMANDAREA

pentru formularele de date privind siguranța materialului (MSDS) pentru uzul marin corespunzător
respectării necesităților specifice industriei navale în ceea ce privește siguranța, manipularea și informațiile de mediu
care urmează să fie furnizate unei nave înaintea începerii încărcării mărfurilor de hidrocarburi în vrac
prevăzute în anexa I la Convenția MARPOL și alimentării cu combustibil lichid
Secțiunea

Denumirea

Conținutul

1. Identificarea substanței sau amestecului • Denumirea categoriei — a se vedea recomandarea din anexa nr. 2
și a furnizorului
pentru tipurile de mărfuri de hidrocarburi și combustibili lichizi din anexa I
la Convenția MARPOL
• Denumirea substanțelor
• Marca comercială a substanțelor
• Descrierea din Conosament (B/L), nota privind alimentarea cu
combustibil sau alt document de transport
• Alte mijloace de identificare
• Detalii cu privire la furnizor (inclusiv numele, adresa, număr de telefon etc.)
• Număr de telefon în caz de urgență
2. Identificarea pericolelor

• Clasificarea GHS* a substanței/amestecului și orice alte informații de
natură regională
• Alte pericole care nu fac obiectul unei clasificări (de exemplu, pe bază de
hidrogen sulfurat) sau care nu sunt prevăzute în GHS. A se vedea liniile
directoare din anexa nr. 2 la rezoluție.

3. Structură/Informații privind componentele • Denumire curentă, sinonime etc.
• Impurități și aditivi de stabilizare care au clasificare proprie și care
contribuie la clasificarea substanțelor
• Identitatea chimică și concentrația sau gamele de concentrație ale
tuturor componentelor care sunt periculoase în sensul GHS și care sunt
prezente într-o concentrație mai mare decât valoarea lor limită. Valoarealimită pentru toxicitatea de reproducere, carcinogenitate și mutagenitate
din categoria 1 este de 0,1%. Valoarea-limită pentru toate celelalte clase
de pericol este 1%. A se vedea liniile directoare din anexa nr. 2 la
rezoluție.
4. Măsuri de prim ajutor
• Descrierea măsurilor necesare, clasificate conform diferitelor căi de
expunere, și anume respiratorii, cutanate, prin contact cu ochii și
ingerare
• Cele mai importante simptome/efecte acute și întârziate
• Indicarea acordării asistenței medicale imediate și a tratamentului
special, dacă este necesar
5. Măsuri cu
incendiului

privire

la

combaterea • Agent corespunzător de stingere a incendiului
• Pericole specifice prezentate de produsele chimice (de exemplu, orice
produs periculos de ardere)
• Echipament de protecție special și măsuri de precauție pentru pompieri

6. Măsuri cu privire la degajarea accidentală • Măsuri de precauție individuală, echipament de protecție și proceduri de
urgență
• Măsuri de precauție cu privire la mediul înconjurător
• Metode și materiale pentru stocare și curățare
7. Manipulare și stocare
• Măsuri de precauție pentru manipularea în siguranță
• Condiții pentru stocarea în siguranță, inclusiv orice incompatibilități
8. Controlul expunerii/protecție individuală • Controlul parametrilor (de exemplu, valorile-limită pentru expunerea
profesională)
• Măsuri de precauție tehnice corespunzătoare
• Măsuri de protecție individuale, cum ar fi echipamentul de protecție individual
9. Proprietăți fizice și chimice
10. Stabilitate și reactivitate

11. Informații toxicologice

A se vedea liniile directoare din anexa nr. 2 la rezoluție
• Stabilitatea chimică
• Posibilitatea producerii reacțiilor periculoase
• Condiții de evitat (de exemplu, descărcarea de electricitate statică)
• Concise, dar cu o descriere completă și ușor de înțeles a diferitelor
efecte toxicologice și datele corespunzătoare utilizate pentru
identificarea acestor efecte, inclusiv:
○ informații cu privire la posibilele căi de expunere (contact prin căile
respiratorii, cutanate, prin contact cu ochii și ingerare);

* Sistemul global armonizat de clasificare și etichetare a chimicalelor (GHS), Organizația Națiunilor Unite (ediția 2007, așa cum a fost revizuită).

15

MONITORUL OFICIAL AL ROMÂNIEI, PARTEA I, Nr. 488/15.VII.2010
Secțiunea

Denumirea

Conținutul

○ simptome referitoare la caracteristicile fizice, chimice și toxicologice;
○ efecte imediate și întârziate, precum și efecte cronice de la
expunerea pe perioadă scurtă sau îndelungată
• Valori numerice de toxicitate (de exemplu, evaluări de toxicitate acută)
• A se vedea liniile directoare din anexa nr. 2 la rezoluție.
12. Informații ecologice

13. Considerații cu privire la evacuare

14. Informații cu privire la transport

15. Informații cu privire la reglementare

• Ecotoxicitate (acvatică și terestră, dacă acestea sunt disponibile)
• Persistență și degradare
• Potențial de bioacumulare
• Mobilitate în sol
• Alte efecte nefavorabile
• A se vedea liniile directoare din anexa nr. 2 la rezoluție.
• Descrierea deșeurilor reziduale și informații cu privire la manipularea lor
în siguranță și metode de evacuare conform prevederilor din Convenția
MARPOL
• Numărul ONU, dacă este cazul
• Denumirea corespunzătoare ONU de transport, după caz
• Clasa sau clasele de pericol, după caz
• Măsuri de precauție pe care un utilizator trebuie să le cunoască sau
trebuie să le aplice în contextul transportului (de exemplu, temperatura
de încălzire și de transport)
• A se reține că acest produs este transportat ca un produs care intră sub
incidența anexei I din Convenția MARPOL.
• Reglementări cu privire la siguranță, igienă și mediul înconjurător

16. Alte informații, inclusiv informațiile pentru • Versiunea nr.
pregătirea și revizuirea MSDS
• Data emiterii
• Sursa emiterii

ANEXA Nr. 2
la Rezoluția MSC.286(86)

Linii directoare privind completarea MSDS
pentru mărfurile de hidrocarburi în vrac prevăzute în anexa I la Convenția MARPOL și combustibil lichid
1. Categorii de lichide

În scopul identificării generale, întreaga gamă de substanțe
prevăzute în anexa I la Convenția MARPOL 73/78 se împarte în
următoarele grupe de categorii de produse specifice:
.1 uleiuri brute;
.2 combustibil și uleiuri reziduale, inclusiv cele din buncărele
navei*;
.3 produse distilate brute, uleiuri hidraulice și de lubrifiere;
.4 benzină, inclusiv cele din buncărele navei**;
.5 kerosen;
.6 produse nafta și produse de condensare;
.7 baze pentru carburanți;
.8 esențe; și
.9 soluții asfaltice.
2. Proprietăți și informații

În plus față de proprietățile și informațiile prevăzute în anexa
nr. 1 la rezoluție, următoarele proprietăți și caracteristici trebuie
să fie raportate:
.1 pentru substanțele de mai jos se furnizează datele
corespunzătoare în secțiunea 2 din MSDS, compoziția/informații
asupra componentelor în secțiunea 3 din MSDS și informațiile
toxicologice în secțiunea 11 din MSDS:
.1 benzen — dacă există o concentrație ≥ 0,1% (masă)
(chiar dacă este un compus natural din material);

.2 hidrogen sulfurat — dacă există în orice concentrație, în
stare lichidă și gazoasă, sau dacă este posibilă
acumularea în spațiul interior al tancului; și
.3 sulf total — dacă este prezent într-o concentrație
≥ 0,5% (masă), se indică în secțiunea 3, iar riscul de
transformare în hidrogen sulfurat se raportează în
secțiunile 2 și 11;
.2 pentru caracteristicile fizice și chimice din secțiunea 9 din
MSDS:
.1 aparență (stare fizică, culoare etc.)
.2 miros;
.3 punct de înmuiere;
.4 interval de fierbere;
.5 punctul de aprindere;
.6 limite superioare/inferioare de inflamabilitate sau explozie;
.7 presiunea vaporilor [presiunea Reid a vaporilor (RVP),
după caz];
.8 densitatea vaporilor;
.9 densitate
.10 temperatura de autoaprindere; și
.11 vâscozitatea cinematică; și
.3 pentru informațiile ecologice din secțiunea 12 din MSDS:
hidrocarburi persistente și nepersistente, conform definiției
adoptate de Fondul internațional de compensare pentru
poluarea cu hidrocarburi (Fondul IOPC).***

* Se face referire la standardul ISO 8217:2005, Produse petroliere — Combustibili (clasa F) — Specificații ale combustibililor marini, tabelul 2.
** Se face referire la standardul ISO 8217:2005, Produse petroliere — Combustibili (clasa F) — Specificații ale combustibililor marini, tabelul 1.
*** Definiția din Fondul internațional de compensare pentru poluarea cu hidrocarburi (Fondul IOPC): ăO hidrocarbură nepersistentă este o hidrocarbură
care, în momentul transportului, se compune din fracțiuni de hidrocarburi, (a) cel puțin 50% din care, în volum, produse distilate la o temperatură de 340șC (645șF)
și (b) cel puțin 95% din care, în volum, produse distilate la o temperatură de 370șC (700șF) atunci când se testează prin Metoda ASTM D-86/78 sau orice revizuire
ulterioară a acesteia.”

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 488/15.VII.2010 conține 16 pagini.

Prețul: 3,20 lei

&JUYDGY|444744]
ISSN 1453—4495

