Anul 178 (XXII) — Nr. 470

PARTEA I

Joi, 8 iulie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 716 din 1 iunie 2010 referitoare la excepția de
neconstituționalitate a dispozițiilor art. 38 alin. (3) din
Legea nr. 19/2000 privind sistemul public de pensii și
alte drepturi de asigurări sociale ................................

2–3

Decizia nr. 717 din 1 iunie 2010 referitoare la excepția de
neconstituționalitate a dispozițiilor art. 26 lit. a) din
Legea nr. 448/2006 privind protecția și promovarea
drepturilor persoanelor cu handicap ..........................

3–4

Decizia nr. 718 din 1 iunie 2010 referitoare la excepția de
neconstituționalitate a dispozițiilor art. 87 alin. (1) din
Legea nr. 19/2000 privind sistemul public de pensii și
alte drepturi de asigurări sociale ................................

4–6

Decizia nr. 719 din 1 iunie 2010 referitoare la excepția de
neconstituționalitate a dispozițiilor art. 42 alin. (1), art. 45
și art. 48 din Legea nr. 53/2003 — Codul muncii..........

6–7

Decizia nr. 726 din 1 iunie 2010 referitoare la excepția de
neconstituționalitate a prevederilor art. 2 și 3 din
Ordonanța de urgență a Guvernului nr. 1/2009 privind
unele măsuri în domeniul salarizării personalului din
sectorul bugetar și a celor ale art. 2 din Ordonanța de
urgență a Guvernului nr. 41/2009 privind unele măsuri
în domeniul salarizării personalului din sectorul
bugetar pentru perioada mai—decembrie 2009 ........

8–10

Decizia nr. 728 din 1 iunie 2010 referitoare la excepția de
neconstituționalitate a dispozițiilor art. 60 alin. (1) lit. a)
din Legea nr. 53/2003 — Codul muncii ......................

11–12

Decizia nr. 748 din 1 iunie 2010 referitoare la excepția de
neconstituționalitate a dispozițiilor art. 178 alin. (2) din
Legea nr. 95/2006 privind reforma în domeniul
sănătății ......................................................................

12–14

Decizia nr. 750 din 1 iunie 2010 referitoare la excepția de
neconstituționalitate a prevederilor art. 19 alin. (2) lit. e)
din Legea serviciului de salubrizare a localităților
nr. 101/2006 ..............................................................

14–16

2

MONITORUL OFICIAL AL ROMÂNIEI, PARTEA I, Nr. 470/8.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 716
din 1 iunie 2010

referitoare la excepția de neconstituționalitate a dispozițiilor art. 38 alin. (3) din Legea nr. 19/2000
privind sistemul public de pensii și alte drepturi de asigurări sociale
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 38 alin. (3) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Jenică Danciu în Dosarul nr. 40.446/3/2008
al Tribunalului București — Secția a VIII-a conflicte de muncă și
asigurări sociale.
La apelul nominal se prezintă personal autorul excepției.
Lipsește partea Casa de Pensii a Municipiului București, față de
care procedura de citare este legal îndeplinită.
Autorul excepției solicită admiterea acesteia, arătând că
textul de lege criticat creează un tratament juridic diferențiat, sub
aspectul calculului dreptului la pensie, între persoane aflate în
aceeași situație de fapt, respectiv cele care au urmat cursurile
universitare la zi.
Reprezentantul Ministerului Public pune concluzii de
respingere a excepției de neconstituționalitate, arătând că textul
de lege se aplică în mod egal tuturor persoanelor care se
încadrează în ipoteza normei de lege, astfel că nu contravine
principiului egalității în drepturi a cetățenilor.
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2009, pronunțată în Dosarul
nr. 40.446/3/2008, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 38 alin. (3) din Legea nr. 19/2000 privind
sistemul public de pensii și alte drepturi de asigurări
sociale. Excepția a fost ridicată de Jenică Danciu cu prilejul
soluționării unei acțiuni civile având ca obiect recalcularea
pensiei.
În motivarea excepției de neconstituționalitate autorul
acesteia susține că art. 38 alin. (3) din Legea nr. 19/2000 este
contrar prevederilor art. 16 și art. 47 alin. (1) din Constituție. În
acest sens, arată că, dacă legiuitorul a înțeles să acorde
beneficiul asimilării perioadei cursurilor de zi ale facultății
stagiului de cotizare, acordând un punctaj la calcularea pensiei
pentru această perioadă, atunci de acest beneficiu ar trebui să
se bucure toate persoanele care au urmat astfel de cursuri. Or,
art. 38 alin. (3) din Legea nr. 19/2000 înlătură în mod
discriminatoriu acest beneficiu pentru cei care au urmat cursurile
de zi, dacă, pe baza efortului propriu, suplimentar, în această
perioadă au lucrat și ca salariați pentru asigurarea întreținerii
personale.
Tribunalul București — Secția a VIII-a conflicte de muncă
și asigurări sociale consideră că textele de lege criticate sunt
contrare prevederilor art. 16 alin. (1) din Constituție, dar nu și

celor ale art. 47 din același act normativ fundamental, despre
care arată că nu au incidență în speță.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată.
Avocatul Poporului arată că textele de lege criticate sunt
neconstituționale, contravenind principiului egalității în drepturi a
cetățenilor.
Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 38 alin. (3) din Legea nr. 19/2000 privind sistemul
public de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
dispoziții potrivit cărora ăPersoanele prevăzute la alin. (1)
beneficiază de perioadele asimilate, dacă în aceste perioade nu
au realizat stagii de cotizare în condițiile prezentei legi.”
Autorul excepției consideră că acest text de lege este contrar
textelor din Constituție cuprinse în art. 16 alin. (1) referitor la
egalitatea în drepturi și art. 47 alin. (1) privind nivelul de trai.
Examinând excepția de neconstituționalitate, Curtea
constată că textul de lege criticat face parte din ansamblul
reglementării privind perioadele asimilate care se iau în calcul la
stabilirea pensiei ca stagiu de cotizare. Așa cum rezultă din
prevederile art. 38 din Legea nr. 19/2000, care stabilesc care
sunt aceste perioade asimilate și condițiile în care se acordă,
coroborate cu dispozițiile art. 78 alin. (5) din același act normativ,
la perioadele de stagiu de cotizare realizate de asigurat se
adaugă fie perioadele când acesta a beneficiat de drepturi de
asigurări sociale, cu excepția celor prevăzute de lege, fie cele
când a urmat cursurile de zi ale învățământului universitar sau
cele când a satisfăcut stagiul militar. Pentru toate aceste
perioade se acordă un punctaj fix stabilit de lege.
Aceste perioade asimilate sunt un beneficiu acordat de
legiuitor, în virtutea dreptului pe care acesta îl are, potrivit art. 47
alin. (2) din Constituție, de a stabili conținutul, limitele și condițiile
acordării dreptului la pensie. În temeiul acestor prerogative
constituționale, legiuitorul a prevăzut că acest beneficiu nu se
acordă persoanelor care în perioadele asimilate au realizat și
un stagiu de cotizare. Aceasta apare ca o consecință logică,
având în vedere că perioada asimilată este, în esență, doar o

MONITORUL OFICIAL AL ROMÂNIEI, PARTEA I, Nr. 470/8.VII.2010
ficțiune creată de legiuitor în favoarea asiguraților, astfel că
aceasta nu poate fi suprapusă, cu efectul cumulării, cu perioada
de stagiu efectiv realizată în aceeași perioadă de timp.
Eventualele excepții de la această regulă nu pot fi prevăzute
decât de legiuitor, în considerarea situațiilor particulare avute în

3

vedere, care justifică un tratament juridic diferențiat, iar Curtea
Constituțională, potrivit dispozițiilor art. 2 alin. (3) din Legea
nr. 47/1992, nu poate completa sau modifica textul de lege
criticat, așa cum în realitate intenționează autorul excepției de
neconstituționalitate.

Pentru considerentele expuse, în temeiul art. 146 lit. d) și art. 147 alin. (4) din Constituție, al art. 1—3, al art. 11 alin. (1) lit. A.d)
și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 38 alin. (3) din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Jenică Danciu în Dosarul nr. 40.446/3/2008 al
Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 717
din 1 iunie 2010

referitoare la excepția de neconstituționalitate a dispozițiilor art. 26 lit. a) din Legea nr. 448/2006
privind protecția și promovarea drepturilor persoanelor cu handicap
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 26 lit. a) din Legea nr. 448/2006 privind
protecția și promovarea drepturilor persoanelor cu handicap,
excepție ridicată de Petre Voican în Dosarul nr. 4.870/30/2008
al Curții de Apel Timișoara — Secția contencios administrativ și
fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă, în
temeiul art. 29 alin. (1) din Legea nr. 47/1992, arătând că
prevederile de lege criticate nu mai sunt în vigoare.
C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2009, pronunțată în Dosarul
nr. 4.870/30/2008, Curtea de Apel Timișoara — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 26 lit. a) din Legea nr. 448/2006 privind
protecția și promovarea drepturilor persoanelor cu

handicap. Excepția a fost ridicată de Petre Voican cu prilejul
soluționării recursului formulat împotriva Sentinței nr. 57 din
20 ianuarie 2009, pronunțată de Tribunalul Timiș în Dosarul
nr. 4.870/30/2008, având ca obiect cererea de anulare a unui
act administrativ.
În motivarea excepției de neconstituționalitate autorul
acesteia susține, în esență, că textul de lege criticat este
discriminatoriu, întrucât nu prevede și pensiile în categoria
veniturilor exceptate de la plata impozitului. Astfel, se creează un
tratament diferențiat între persoanele cu handicap care obțin
venituri din salarii și cele care obțin venituri din pensii.
Curtea de Apel Timișoara — Secția de contencios
administrativ și fiscal consideră că excepția de
neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul, precizând că prin art. 298 pct. 432 din Legea
nr. 571/2003 textul de lege criticat a fost abrogat, apreciază că
excepția de neconstituționalitate a devenit inadmisibilă.
Avocatul Poporului, invocând considerentele Deciziei Curții
Constituționale nr. 1.237/2009, consideră că textul de lege
criticat este constituțional.
Președinții celor două Camere ale Parlamentului nu au
comunicat punctul de vedere solicitat.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

4

MONITORUL OFICIAL AL ROMÂNIEI, PARTEA I, Nr. 470/8.VII.2010

judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 lit. a) din Legea nr. 448/2006 privind protecția
și promovarea drepturilor persoanelor cu handicap, republicată
în Monitorul Oficial al României, Partea I, nr. 1 din 3 ianuarie
2008, dispoziții potrivit cărora: ăPersoanele cu handicap grav
sau accentuat beneficiază de următoarele facilități fiscale:
a) scutire de impozit pe veniturile din salarii și indemnizații
de natură salarială;”.
Autorul excepției consideră că acest text de lege este contrar
dispozițiilor constituționale ale art. 16 alin. (1) referitor la
egalitatea în drepturi a cetățenilor și art. 50 privind protecția
persoanelor cu handicap. De asemenea, consideră că sunt

înfrânte dispozițiile art. 14 din Convenția pentru apărarea
drepturilor omului și a libertăților fundamentale și ale art. 7 din
Declarația Universală a Drepturilor Omului, referitoare la
interzicerea discriminării.
Examinând excepția de neconstituționalitate, Curtea
constată că, ulterior sesizării sale cu excepția de
neconstituționalitate, textul de lege criticat a fost abrogat prin
dispozițiile art. 298 pct. 432 din Legea nr. 571/2003 privind Codul
fiscal, publicat în Monitorul Oficial al României, Partea I, nr. 927
din 23 decembrie 2003, așa cum a fost completat prin
Ordonanța de urgență a Guvernului nr. 109/2009, publicată în
Monitorul Oficial al României, Partea I, nr. 689 din 13 octombrie
2009.
Întrucât, potrivit dispozițiilor art. 29 alin. (1) din Legea
nr. 47/1992, instanța de contencios constituțional nu se poate
pronunța decât asupra dispozițiilor dintr-o lege sau ordonanță
în vigoare, Curtea constată că, potrivit alin. (6) al aceluiași
articol, excepția de neconstituționalitate a devenit inadmisibilă.

Pentru considerentele expuse, în temeiul art. 146 lit. d) și art. 147 alin. (4) din Constituție, al art. 1—3, al art. 11 alin. (1) lit. A.d)
și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 26 lit. a) din Legea nr. 448/2006
privind protecția și promovarea drepturilor persoanelor cu handicap, excepție ridicată de Petre Voican în Dosarul nr. 4.870/30/2008
al Curții de Apel Timișoara —Secția contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 718
din 1 iunie 2010

referitoare la excepția de neconstituționalitate a dispozițiilor art. 87 alin. (1) din Legea nr. 19/2000
privind sistemul public de pensii și alte drepturi de asigurări sociale
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 87 din Legea nr. 19/2000 privind sistemul
public de pensii și alte drepturi de asigurări sociale, excepție
ridicată de Maria Felicia Amitrioaiei în Dosarul
nr. 4.080/117/2008 al Curții de Apel Cluj — Secția civilă, de
muncă și asigurări sociale, pentru minori și familie.

La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, invocând cele reținute de
Curtea Constituțională prin Decizia nr. 439/2007, pune concluzii
de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 30 iunie 2009, pronunțată în Dosarul
nr. 4.080/117/2008, Curtea de Apel Cluj — Secția civilă, de
muncă și asigurări sociale, pentru minori și familie a sesizat
Curtea Constituțională cu excepția de neconstituționalitate
a dispozițiilor art. 87 din Legea nr. 19/2000 privind sistemul
public de pensii și alte drepturi de asigurări sociale.

MONITORUL OFICIAL AL ROMÂNIEI, PARTEA I, Nr. 470/8.VII.2010
Excepția a fost ridicată de Maria Felicia Amitroaiei cu prilejul
soluționării recursului formulat împotriva Sentinței nr. 53 din
12 ianuarie 2009, pronunțată de Tribunalul Cluj în Dosarul
nr. 4.080/117/2008, având ca obiect asigurări sociale —
recalcularea pensiei.
În motivarea excepției de neconstituționalitate autorul
acesteia susține, în esență, că textul de lege criticat, prin faptul
că prevede condiția depunerii contestației împotriva deciziei de
pensionare la instanța judecătorească competentă, contravine
dispozițiilor art. 21 alin. (1), art. 24, 51 și 52 din Constituție,
precum și art. 13 din Convenția pentru apărarea drepturilor
omului și a libertăților fundamentale. În acest sens, arată că
art. 87 din Legea nr. 19/2000 ar trebui să prevadă și posibilitatea
introducerii contestației la organul emitent, avându-se în vedere
practica în domeniu, precum și faptul că unii dintre contestatori
nu dețin cunoștințe juridice, astfel încât aceștia sunt privați de
dreptul la apărare. De asemenea, mai arată că de esența
formulării unei petiții în termen legal este ca aceasta să fie
efectiv exercitată în interiorul acestui termen.
Curtea de Apel Cluj — Secția civilă, de muncă și
asigurări sociale, pentru minori și familie consideră că
excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 87 din Legea
nr. 19/2000 privind sistemul public de pensii și alte drepturi de
asigurări sociale, publicată în Monitorul Oficial al României,
Partea I, nr. 140 din 1 aprilie 2000, cu modificările și completările
ulterioare. În realitate, Curtea constată că susținerile autorului
excepției vizează doar prevederile alin. (1) al art. 87, dispoziții
potrivit cărora: ăDecizia emisă în condițiile art. 86 alin. (1) poate
fi contestată la instanța judecătorească competentă în a cărei
rază teritorială se află domiciliul asiguratului, în termen de 45 de
zile de la comunicare.”
Autorul excepției consideră că acest text de lege contravine
următoarelor dispoziții din Constituție: art. 21 alin. (1) privind
accesul liber la justiție, art. 24 referitor la dreptul la apărare,
art. 51 referitor la dreptul la petiționare și art. 52 referitor la
dreptul persoanei vătămate de o autoritate publică. De
asemenea, consideră că este încălcat și art. 13 din Convenția
pentru apărarea drepturilor omului și a libertăților fundamentale
privind dreptul la un recurs efectiv.
Examinând excepția de neconstituționalitate, Curtea
constată că textul de lege criticat a mai fost analizat de Curtea
Constituțională prin prisma acelorași critici referitoare la

5

asigurarea dreptului unei persoane interesate de a se adresa
instanțelor de judecată pentru apărarea drepturilor sale legitime,
ca și cele formulate în prezenta cauză. Astfel, prin Decizia
nr. 439 din 10 mai 2007, publicată în Monitorul Oficial al
României, Partea I, nr. 370 din 31 mai 2007, Curtea a reținut că,
potrivit jurisprudenței sale constante, în consens și cu practica
Curții Europene a Drepturilor Omului, ăaccesul liber la justiție nu
este un drept absolut, a cărui exercitare nu ar putea fi
condiționată prin lege de îndeplinirea unor cerințe prealabile și
de respectarea unor termene de prescripție sau de decădere.
Important este ca persoana care se consideră lezată în
drepturile, libertățile sau interesele sale legitime să aibă efectiv
posibilitatea de a se adresa instanței judecătorești competente,
iar în cadrul judecării cauzei sale să beneficieze de toate
garanțiile și mijloacele procedurale prevăzute, care
condiționează desfășurarea unui proces echitabil. Atacarea în
justiție a oricărui act juridic de dispoziție poate fi făcută în
termenele stabilite de lege. În acest sens, textul de lege criticat
este în conformitate cu dispozițiile art. 21 din Constituție,
deoarece prevede posibilitatea titularului dreptului de asigurări
sociale, deci și a pensionarului, de a ataca decizia casei
teritoriale de pensii cu contestație introdusă la tribunal în termen
de 45 de zile de la data comunicării. Acest termen este rezonabil
pentru persoana interesată să se convingă asupra corectitudinii
stabilirii drepturilor sale și, dacă este cazul, să conteste decizia
de pensionare. De asemenea, în fața instanței de judecată,
beneficiază de toate drepturile procesuale legale”.
În ceea ce privește critica de neconstituționalitate raportată
la prevederile art. 51 din Constituție, Curtea reține, în acord cu
cele statuate și prin Decizia nr. 39 din 7 iulie 1993, publicată în
Monitorul Oficial al României, Partea I, nr. 179 din 27 iulie 1993,
că sesizarea instanțelor judecătorești pentru valorificarea unui
drept subiectiv nesocotit ori încălcat sau pentru realizarea unui
interes care se poate obține numai pe calea justiției nu este un
aspect al dreptului de petiționare. Așa fiind, art. 51 din
Constituție nu are incidență în cauză.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și considerentele deciziilor amintite își păstrează
valabilitatea și în prezenta cauză.
Cât privește art. 52 din Constituție, referitor la dreptul
persoanei vătămate de o autoritate publică, Curtea constată că,
în legătură cu acesta, autorul excepției critică în realitate o
omisiune legislativă, respectiv lipsa posibilității celui interesat de
a se adresa organului emitent pentru anularea deciziei de
pensionare. Deși acest fapt nu ar fi fost de natură să atragă
neconstituționalitatea textului de lege criticat, Curtea reține totuși
că legiuitorul a adăugat, prin articolul unic pct. 3 din Legea
nr. 209/2009 pentru modificarea și completarea Legii
nr. 19/2000, publicată în Monitorul Oficial al României, Partea I,
nr. 385 din 9 iunie 2009, un nou alineat la art. 87 din Legea
nr. 19/2000, respectiv alineatul (2) prin care se prevede că
ăDecizia emisă în condițiile art. 86 alin. (1) poate fi anulată, la
cererea titularului, în termen de 45 de zile de la comunicare”. În
atari condiții, susținerile autorului excepției rămân lipsite de
temei.

6

MONITORUL OFICIAL AL ROMÂNIEI, PARTEA I, Nr. 470/8.VII.2010

Pentru considerentele expuse, în temeiul art. 146 lit. d) și art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 87 alin. (1) din Legea nr. 19/2000 privind sistemul public de
pensii și alte drepturi de asigurări sociale, excepție ridicată de Maria Felicia Amitrioaiei în Dosarul nr. 4.080/117/2008 al Curții de
Apel Cluj — Secția civilă, de muncă și asigurări sociale, pentru minori și familie.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 719
din 1 iunie 2010

referitoare la excepția de neconstituționalitate a dispozițiilor art. 42 alin. (1), art. 45 și art. 48
din Legea nr. 53/2003 — Codul muncii
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 42 alin. (1), art. 45 și art. 48 din Legea
nr. 53/2003 — Codul muncii, excepție ridicată de Anca Victorița
Trifan în Dosarul nr. 449/99/2009 al Tribunalului Iași — Secția
civil, litigii de muncă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, invocând cele reținute de
Curtea Constituțională prin Decizia nr. 352/2008, pune concluzii
de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2009, pronunțată în Dosarul
nr. 449/99/2009, Tribunalul Iași — Secția civilă, litigii de
muncă a sesizat Curtea Constituțională cu excepția de
neconstituționalitate a dispozițiilor art. 42 alin. (1), art. 45 și
art. 48 din Legea nr. 53/2003 — Codul muncii. Excepția a fost
ridicată de Anca Victorița Trifan cu prilejul soluționării unui
conflict de muncă.
În motivarea excepției de neconstituționalitate autorul
acesteia susține, în esență, că textele de lege criticate care

reglementează delegarea și detașarea sunt contrare dispozițiilor
constituționale care consacră dreptul de a alege locul de muncă
și interzic munca forțată, întrucât permit modificarea unilaterală
a locului de muncă din inițiativa angajatorului. În acest sens,
arată că, potrivit dispozițiilor art. 41 din Codul muncii,
modificarea contractului individual de muncă se poate face
numai prin acordul părților, excepțiile fiind prevăzute în același
act normativ. Clauzele ce pot fi modificate privesc, potrivit
alin. (3) al aceluiași articol, durata contractului, locul muncii, felul
muncii, condițiile de muncă, salariul, timpul de muncă și timpul
de odihnă. Prin urmare, condițiile în care poate fi dispusă
delegarea sau detașarea salariatului trebuie să se supună
dispozițiilor art. 17 alin. (3) din același cod, care prevăd că
respectivele elemente trebuie să se regăsească obligatoriu în
însuși conținutul contractului respectiv.
Tribunalul Iași — Secția civilă, litigii de muncă consideră
că excepția de neconstituționalitate este neîntemeiată. În acest
sens, arată că însuși art. 41 alin. (2) din Codul muncii prevede
cu titlu de excepție posibilitatea modificării unilaterale a
contractului ănumai în cazurile și în condițiile prevăzute de
prezentul cod”. Textele art. 42 alin. (1), art. 43, 54 și 48 din Codul
muncii trebuie interpretate în coroborare cu dispozițiile art. 17
alin. (2) și (3) din același act normativ care prevăd elementele
obligatorii cu privire la care angajatorul are obligația să-l
informeze pe solicitantul unui loc de muncă anterior încheierii
contractului individual de muncă, precum și faptul că aceste
elemente trebuie să se regăsească în conținutul scris al acelui
contract încheiat de părți. Astfel, modificarea unor elemente ale
contractului individual de muncă se face în situațiile invocate de
către autorul excepției, în temeiul acordului inițial pe care
salariatul l-a dat în momentul încheierii contractului.

MONITORUL OFICIAL AL ROMÂNIEI, PARTEA I, Nr. 470/8.VII.2010
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului, invocând cele reținute de Curtea
Constituțională prin Decizia nr. 352/2008, consideră că textele
de lege criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 42 alin. (1), art. 45 și art. 48 din Legea nr. 53/2003 —
Codul muncii, publicată în Monitorul Oficial al României, Partea I,
nr. 72 din 5 februarie 2003.
Textele de lege criticate au următoarea redactare:
— Art. 42 alin. (1): ă(1) Locul muncii poate fi modificat
unilateral de către angajator prin delegarea sau detașarea
salariatului într-un alt loc de muncă decât cel prevăzut în
contractul individual de muncă.”;
— Art. 45: ăDetașarea este actul prin care se dispune
schimbarea temporară a locului de muncă, din dispoziția
angajatorului, la un alt angajator, în scopul executării unor lucrări
în interesul acestuia. În mod excepțional, prin detașare se poate
modifica și felul muncii, dar numai cu consimțământul scris al
salariatului.”;
— Art. 48: ăAngajatorul poate modifica temporar locul și felul
muncii, fără consimțământul salariatului, și în cazul unor situații
de forță majoră, cu titlu de sancțiune disciplinară sau ca măsură
de protecție a salariatului, în cazurile și în condițiile prevăzute de
prezentul cod.”
Autorul excepției consideră că aceste prevederi de lege sunt
contrare următoarelor texte din Constituție: art. 41 alin. (1)
privind dreptul la muncă, art. 42 alin. (1) privind interzicerea

7

muncii forțate și art. 53 alin. (1) referitor la restrângerea
exercițiului unor drepturi sau libertăți.
Examinând excepția de neconstituționalitate, Curtea
constată că textele de lege criticate au mai fost supuse
controlului de constituționalitate în raport cu aceleași texte din
Constituție ca și cele invocate în prezenta cauză. Astfel, prin
Decizia nr. 352 din 20 martie 2008, publicată în Monitorul Oficial
al României, Partea I, nr. 335 din 30 aprilie 2008, Curtea a
respins ca neîntemeiate criticile de neconstituționalitate,
reținând că, ăpotrivit art. 41 alin. (1) din Codul muncii,
modificarea contractului individual de muncă se poate face
numai prin acordul părților. Cu titlu de excepție, alin. (2) al
aceluiași articol prevede posibilitatea modificării unilaterale a
contractului «numai în cazurile și în condițiile prevăzute de
prezentul cod». Clauzele ce pot fi modificate privesc, potrivit
alin. (3) al art. 41, durata contractului, locul muncii, felul muncii,
condițiile de muncă, salariul, timpul de muncă și timpul de
odihnă. În acest sens, prin art. 42 alin. (1), art. 43, art. 45 și
art. 48 din Codul muncii [...] este prevăzută posibilitatea delegării
sau detașării angajatului din inițiativa unilaterală a angajatorului,
precum și posibilitatea modificării unilaterale de către angajator
a locului și felului muncii în caz de forță majoră, cu titlu de
sancțiune disciplinară sau ca măsură de protecție a salariatului.
Aceste texte de lege trebuie însă interpretate în coroborare cu
prevederile art. 17 alin. (2) din Codul muncii, care stabilesc
elementele obligatorii cu care angajatorul are datoria să îl
informeze pe solicitantul unui loc de muncă, anterior încheierii
contractului individual de muncă, precum și cu dispozițiile art. 17
alin. (3) din același cod care prevăd că respectivele elemente
trebuie să se regăsească obligatoriu în însuși conținutul
contractului respectiv. Așa fiind, posibilitatea modificării
unilaterale a unor elemente ale contractului individual de muncă
de către angajator este posibilă doar în urma acordului inițial pe
care salariatul l-a dat în momentul încheierii acestui contract,
astfel că nu se poate vorbi despre o restrângere
neconstituțională a drepturilor invocate de autorul excepției”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 42 alin. (1), art. 45 și art. 48 din Legea nr. 53/2003 — Codul
muncii, excepție ridicată de Anca Victorița Trifan în Dosarul nr. 449/99/2009 al Tribunalului Iași — Secția civil, litigii de muncă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Patricia Marilena Ionea

8

MONITORUL OFICIAL AL ROMÂNIEI, PARTEA I, Nr. 470/8.VII.2010
CURTEA CONSTITUȚIONALĂ

D E C I Z I A Nr. 726
din 1 iunie 2010

referitoare la excepția de neconstituționalitate a prevederilor art. 2 și 3 din Ordonanța de urgență
a Guvernului nr. 1/2009 privind unele măsuri în domeniul salarizării personalului din sectorul
bugetar și a celor ale art. 2 din Ordonanța de urgență a Guvernului nr. 41/2009 privind unele măsuri
în domeniul salarizării personalului din sectorul bugetar pentru perioada mai—decembrie 2009
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a prevederilor art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar și a celor ale art. 2 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, excepție ridicată de
Sindicatul Liber al Lucrătorilor din Învățământ și Cercetare
Științifică Neamț, în numele membrilor de sindicat, prin
reprezentant legal — președinte Gabriel Ploscă, în dosarele
nr. 786/103/2009, nr. 796/103/2009, nr. 822/103/2009,
nr. 836/103/2009, nr. 820/103/2009, nr. 832/103/2009,
nr. 858/103/2009, nr. 798/103/2009, nr. 821/103/2009,
nr. 892/103/2009, nr. 880/103/2009, nr. 866/103/2009,
nr. 780/103/2009, nr. 788/103/2009, nr. 795/103/2009,
nr. 748/103/2009, nr. 882/103/2009, nr. 756/103/2009,
nr. 853/103/2009, nr. 849/103/2009, nr. 806/103/2009,
nr. 775/103/2009, nr. 831/103/2009, nr. 773/103/2009,
nr. 827/103/2009, nr. 758/103/2009, nr. 760/103/2009,
nr. 888/103/2009, nr. 812/103/2009, nr. 852/103/2009,
nr. 792/103/2009, nr. 870/103/2009, nr. 894/103/2009,
nr. 785/103/2009, nr. 857/103/2009, nr. 790/103/2009,
nr. 753/103/2009, nr. 805/103/2009, nr. 766/103/2009,
nr. 850/103/2009, nr. 862/103/2009, nr. 771/103/2009,
nr. 854/103/2009, nr. 804/103/2009, nr. 754/103/2009,
nr. 767/103/2009, nr. 761/103/2009, nr. 826/103/2009,
nr. 783/103/2009, nr. 855/103/2009, nr. 856/103/2009,
nr. 860/103/2009, nr. 800/103/2009, nr. 848/103/2009,
nr. 876/103/2009, nr. 878/103/2009, nr. 747/103/2009,
nr. 824/103/2009, nr. 791/103/2009, nr. 864/103/2009,
nr. 749/103/2009, nr. 793/103/2009, nr. 872/103/2009,
nr. 879/103/2009, nr. 846/103/2009, nr. 868/103/2009,
nr. 881/103/2009, nr. 877/103/2009, nr. 859/103/2009,
nr. 851/103/2009, nr. 819/103/2009, nr. 815/103/2009,
nr. 811/103/2009, nr. 884/103/2009, nr. 871/103/2009,
nr. 893/103/2009, nr. 891/103/2009, nr. 887/103/2009,
nr. 4.310/103/2008, nr. 829/103/2009, nr. 765/103/2009,
nr. 752/103/2009, nr. 764/103/2009, nr. 762/103/2009,
nr. 803/103/2009, nr. 769/103/2009, nr. 845/103/2009,
nr. 779/103/2009, nr. 768/103/2009, nr. 843/103/2009,
nr. 781/103/2009, nr. 873/103/2009, nr. 889/103/2009,
nr. 869/103/2009, nr. 782/103/2009, nr. 776/103/2009,
nr. 763/103/2009, nr. 816/103/2009, nr. 814/103/2009,
nr. 874/103/2009, nr. 810/103/2009, nr. 890/103/2009,

nr. 886/103/2009, nr. 867/103/2009, nr. 875/103/2009,
nr. 883/103/2009, nr. 823/103/2009, nr. 885/103/2009,
nr. 794/103/2009, nr. 797/103/2009, nr. 801/103/2009,
nr. 787/103/2009, nr. 751/103/2009, nr. 847/103/2009,
nr. 825/103/2009, nr. 863/103/2009, nr. 807/103/2009,
nr. 759/103/2009, nr. 789/103/2009, nr. 865/103/2009,
nr. 842/103/2009, nr. 839/103/2009, nr. 818/103/2009,
n r. 841/103/2009, nr. 844/103/2009, nr. 771/103/2009,
nr. 813/103/2009, nr. 830/103/2009, nr. 772/103/2009 și
nr. 774/103/2009 ale Tribunalului Neamț — Secția civilă, precum
și de către Maria Magdalina, profesor titular la Liceul
Pedagogic ăGheorghe Asachi” din Piatra-Neamț, în Dosarul
nr. 1.700/103/2009 al aceleiași instanțe.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție problema conexării
dosarelor nr. 7.476D/2009 — nr. 7.518D/2009, nr. 7.522D/2009 —
nr. 7.570D/2009 și nr. 7.572D/2009 — nr. 7.610D/2009, având
în vedere obiectul acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 7.477D/2009 —
nr. 7.518D/2009, nr. 7.522D/2009 — nr. 7.570D/2009 și
nr. 7.572D/2009 — nr. 7.610D/2009 la Dosarul nr. 7.476D/2009,
care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, ca urmare a abrogării reglementării
criticate prin Legea nr. 330/2009.
C U R T E A,

având în vedere actele și lucrările dosarelor, constată
următoarele:
Prin încheierile din 3 iulie 2009, pronunțate în dosarele
nr. 786/103/2009, nr. 796/103/2009, nr. 822/103/2009,
nr. 836/103/2009, nr. 820/103/2009, nr. 832/103/2009,
nr. 858/103/2009, nr. 798/103/2009, nr. 821/103/2009,
nr. 892/103/2009, nr. 880/103/2009, nr. 866/103/2009,
nr. 780/103/2009, nr. 788/103/2009, nr. 795/103/2009,
nr. 748/103/2009, nr. 882/103/2009, nr. 756/103/2009,
nr. 853/103/2009, nr. 849/103/2009, nr. 806/103/2009,
nr. 775/103/2009, nr. 831/103/2009, nr. 773/103/2009,
nr. 827/103/2009, nr. 758/103/2009, nr. 760/103/2009,
nr. 888/103/2009, nr. 812/103/2009, nr. 852/103/2009,
nr. 792/103/2009, nr. 870/103/2009, nr. 894/103/2009,
nr. 785/103/2009, nr. 857/103/2009, nr. 790/103/2009,
nr. 753/103/2009, nr. 805/103/2009, nr. 766/103/2009,
nr. 850/103/2009, nr. 862/103/2009, nr. 771/103/2009,
nr. 854/103/2009, nr. 804/103/2009, nr. 754/103/2009,
nr. 767/103/2009, nr. 761/103/2009, nr. 826/103/2009,

MONITORUL OFICIAL AL ROMÂNIEI, PARTEA I, Nr. 470/8.VII.2010
nr. 783/103/2009, nr. 855/103/2009, nr. 856/103/2009,
nr. 860/103/2009, nr. 800/103/2009, nr. 848/103/2009,
nr. 876/103/2009, nr. 878/103/2009, nr. 747/103/2009,
nr. 824/103/2009, nr. 791/103/2009, nr. 864/103/2009,
nr. 749/103/2009, nr. 793/103/2009, nr. 872/103/2009,
nr. 879/103/2009, nr. 846/103/2009, nr. 868/103/2009,
nr. 881/103/2009, nr. 877/103/2009, nr. 859/103/2009,
nr. 851/103/2009, nr. 819/103/2009, nr. 815/103/2009,
nr. 811/103/2009, nr. 884/103/2009, nr. 871/103/2009,
nr. 893/103/2009, nr. 891/103/2009, nr. 887/103/2009,
nr. 4.310/103/2008, nr. 829/103/2009, nr. 765/103/2009,
nr. 752/103/2009, nr. 764/103/2009, nr. 762/103/2009,
nr. 803/103/2009, nr. 769/103/2009, nr. 845/103/2009,
nr. 779/103/2009, nr. 768/103/2009, nr. 843/103/2009,
nr. 781/103/2009, nr. 873/103/2009, nr. 889/103/2009,
nr. 869/103/2009, nr. 782/103/2009, nr. 776/103/2009,
nr. 763/103/2009, nr. 816/103/2009, nr. 814/103/2009,
nr. 874/103/2009, nr. 810/103/2009, nr. 890/103/2009,
nr. 886/103/2009, nr. 867/103/2009, nr. 875/103/2009,
nr. 883/103/2009, nr. 823/103/2009, nr. 885/103/2009,
nr. 794/103/2009, nr. 797/103/2009, nr. 801/103/2009,
nr. 787/103/2009, nr. 751/103/2009, nr. 847/103/2009,
nr. 825/103/2009, nr. 863/103/2009, nr. 807/103/2009,
nr. 759/103/2009, nr. 789/103/2009, nr. 865/103/2009,
nr. 842/103/2009, nr. 839/103/2009, nr. 818/103/2009,
nr. 841/103/2009, nr. 844/103/2009, nr. 771/103/2009,
nr. 813/103/2009, nr. 830/103/2009, nr. 772/103/2009 și
nr. 774/103/2009, Tribunalul Neamț — Secția civilă a sesizat
Curtea Constituțională cu excepția de neconstituționalitate
a prevederilor art. 2 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar și a celor ale art. 2 din
Ordonanța de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie 2009.
Excepția a fost ridicată de Sindicatul Liber al Lucrătorilor din
Învățământ și Cercetare Științifică Neamț, în numele membrilor
de sindicat, prin reprezentant legal — președinte Gabriel Ploscă,
cu ocazia soluționării unor acțiuni civile având ca obiect drepturi
bănești.
De asemenea, prin Încheierea din 17 iulie 2009, pronunțată
în Dosarul nr. 1.700/103/2009, aceeași instanță a sesizat
Curtea Constituțională cu excepția de neconstituționalitate
a prevederilor art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar și a celor ale
art. 2 din Ordonanța de urgență a Guvernului nr. 41/2009
privind unele măsuri în domeniul salarizării personalului din
sectorul bugetar pentru perioada mai—decembrie 2009,
excepție ridicată de Maria Magdalina, profesor titular la Liceul
Pedagogic ăGheorghe Asachi” din Piatra-Neamț, cu ocazia
soluționării unei acțiuni civile având ca obiect drepturi bănești.
În motivarea excepției de neconstituționalitate autorii
acesteia susțin că, prin adoptarea acestor ordonanțe de urgență,
Guvernul refuză să aplice o lege adoptată de Parlament, ceea
ce încalcă prevederile constituționale ale art. 1 alin. (4) și (5),
precum și ale art. 61 alin. (1). De asemenea, se arată că
Guvernul a adoptat ordonanța de urgență cu încălcarea
exigențelor stabilite de art. 115 alin. (4) și (6) din Constituție,
întrucât nu a indicat situația extraordinară care a stat la baza
emiterii acesteia, nu a motivat corespunzător urgența acestei
reglementări și a afectat drepturile constituționale ale
personalului didactic, și anume dreptul la un nivel de trai decent

9

și protecția socială a muncii. Totodată, consideră a fi încălcate
și prevederile art. 102 alin. (1) și (2), precum și ale art. 141 din
Constituție, întrucât Guvernul nu a consultat Consiliul Economic
și Social atunci când a adoptat aceste ordonanțe de urgență.
În final arată că, practic, prin Ordonanța de urgență a
Guvernului nr. 41/2009, se modifică din nou Legea nr. 221/2008,
făcând imposibilă acordarea creșterilor salariale prevăzute de
acest act normativ, adoptat de Parlament, ceea ce reprezintă o
încălcare a rolului și funcțiilor Guvernului și o dovadă în plus a
imixtiunii Executivului în activitatea Legislativului.
Tribunalul Neamț — Secția civilă consideră că excepția de
neconstituționalitate este întemeiată, întrucât adoptarea
ordonanțelor de urgență criticate nu a fost motivată de
necesitatea reglementării într-un domeniu în care Parlamentul
nu a intervenit, ci, dimpotrivă, pentru a contracara măsurile de
politică legislativă în domeniul salarizării personalului din
învățământ, adoptate deja de Parlament prin Legea
nr. 221/2008. Așa fiind, Guvernul a intrat în conflict cu
prevederile art. 61 alin. (1) din Constituție, potrivit cărora
ăParlamentul este organul reprezentativ suprem al poporului
român și unica autoritate legiuitoare a țării”. Totodată, instanța
apreciază că, prin adoptarea ordonanțelor de urgență ale
Guvernului nr. 1/2009 și nr. 41/2009, se aduce atingere dreptului
la muncă și la protecție socială, precum și dreptului la un nivel
de trai decent, drepturi care, prin conținutul lor complex, includ
și dreptul la un salariu care să asigure cetățenilor condiții
rezonabile de viață.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
formulată este inadmisibilă, ca urmare a abrogării Ordonanței
Guvernului nr. 15/2008, aprobată cu modificări și completări prin
Legea nr. 221/2008, cu modificările și completările ulterioare,
prin art. 48 pct. 16 din Legea nr. 330/2009. Totodată,
menționează că prevederile legale criticate au făcut, de altfel, și
obiect al controlului de constituționalitate, prilej cu care Curtea
a constatat contrarietatea acestora cu Legea fundamentală.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 2 și 3 din Ordonanța de urgență a Guvernului
nr. 1/2009, publicată în Monitorul Oficial al României, Partea I,
nr. 60 din 30 ianuarie 2009, precum și cele ale art. 2 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, publicată în Monitorul
Oficial al României, Partea I, nr. 286 din 30 aprilie 2009.

10

MONITORUL OFICIAL AL ROMÂNIEI, PARTEA I, Nr. 470/8.VII.2010

În susținerea neconstituționalității acestor prevederi legale,
autorii excepției invocă încălcarea dispozițiilor constituționale ale
art. 1 alin. (4) și (5) referitoare la statul român, art. 20 alin. (1)
referitoare la tratatele internaționale privind drepturile omului,
art. 41 alin. (2) și (5) privind munca și protecția socială a muncii,
art. 61 alin. (1) privind rolul Parlamentului, ale art. 102 alin. (1)
privind rolul Guvernului, art. 111 alin. (1) privind informarea
Parlamentului, ale art. 115 alin. (4) și (6) privind condițiile de
adoptare a ordonanțelor de urgență, precum și pe cele ale
art. 141 privind Consiliul Economic și Social.
Examinând excepția de neconstituționalitate, Curtea
constată că s-a pronunțat în numeroase rânduri asupra
constituționalității acestor prevederi legale, în cauze în care
motivele de neconstituționalitate, precum și textele din Legea
fundamentală invocate ca fiind încălcate erau identice celor din
prezenta cauză.
Astfel, prevederile art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar au fost declarate
neconstituționale prin Decizia nr. 989 din 30 iunie 2009,
publicată în Monitorul Oficial al României, Partea I, nr. 531 din
31 iulie 2009. De asemenea, prin Decizia nr. 106 din 4 februarie
2010, publicată în Monitorul Oficial al României, Partea I, nr. 146
din 5 martie 2010, Curtea a constatat că excepția de

neconstituționalitate a art. 2 din Ordonanța de urgență a
Guvernului nr. 41/2009 a devenit inadmisibilă.
Totodată, Curtea observă că, ulterior sesizării instanței de
contencios constituțional, Ordonanța Guvernului nr. 15/2008
privind creșterile salariale ce se vor acorda în anul 2008
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, a fost abrogată prin art. 48 pct. 16 al
cap. VI ăDispoziții finale” din Legea nr. 330 din 5 noiembrie 2009,
publicată în Monitorul Oficial al României, Partea I, nr. 762 din
9 noiembrie 2009.
În aceste condiții, Ordonanța de urgență a Guvernului
nr. 1/2009 și Ordonanța de urgență a Guvernului nr. 41/2009,
ca acte normative modificatoare ale Ordonanței Guvernului
nr. 15/2008, sunt și ele, de asemenea, abrogate.
Față de această situație, având în vedere că abrogarea
prevederilor legale ce constituie obiect al excepției de
neconstituționalitate a intervenit ulterior sesizării Curții
Constituționale, devin aplicabile dispozițiile art. 29 alin. (1) din
Legea nr. 47/1992 potrivit cărora instanța de contencios
constituțional se pronunță asupra ăunei legi sau ordonanțe ori a
unei dispoziții dint-o lege sau dintr-o ordonanță în vigoare”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 2 și 3 din Ordonanța de urgență
a Guvernului nr. 1/2009 privind unele măsuri în domeniul salarizării personalului din sectorul bugetar și a celor ale art. 2 din
Ordonanța de urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru
perioada mai—decembrie 2009, excepție ridicată de Sindicatul Liber al Lucrătorilor din Învățământ și Cercetare Științifică Neamț,
în numele membrilor de sindicat, prin reprezentant legal — președinte Gabriel Ploscă, în dosarele nr. 786/103/2009,
nr. 796/103/2009, nr. 822/103/2009, nr. 836/103/2009, nr. 820/103/2009, nr. 832/103/2009, nr. 858/103/2009, nr. 798/103/2009,
nr. 821/103/2009, nr. 892/103/2009, nr. 880/103/2009, nr. 866/103/2009, nr. 780/103/2009, nr. 788/103/2009, nr. 795/103/2009,
nr. 748/103/2009, nr. 882/103/2009, nr. 756/103/2009, nr. 853/103/2009, nr. 849/103/2009, nr. 806/103/2009, nr. 775/103/2009,
nr. 831/103/2009, nr. 773/103/2009, nr. 827/103/2009, nr. 758/103/2009, nr. 760/103/2009, nr. 888/103/2009, nr. 812/103/2009,
nr. 852/103/2009, nr. 792/103/2009, nr. 870/103/2009, nr. 894/103/2009, nr. 785/103/2009, nr. 857/103/2009, nr. 790/103/2009,
nr. 753/103/2009, nr. 805/103/2009, nr. 766/103/2009, nr. 850/103/2009, nr. 862/103/2009, nr. 771/103/2009, nr. 854/103/2009,
nr. 804/103/2009, nr. 754/103/2009, nr. 767/103/2009, nr. 761/103/2009, nr. 826/103/2009, nr. 783/103/2009, nr. 855/103/2009,
nr. 856/103/2009, nr. 860/103/2009, nr. 800/103/2009, nr. 848/103/2009, nr. 876/103/2009, nr. 878/103/2009, nr. 747/103/2009,
nr. 824/103/2009, nr. 791/103/2009, nr. 864/103/2009, nr. 749/103/2009, nr. 793/103/2009, nr. 872/103/2009, nr. 879/103/2009,
nr. 846/103/2009, nr. 868/103/2009, nr. 881/103/2009, nr. 877/103/2009, nr. 859/103/2009, nr. 851/103/2009, nr. 819/103/2009,
nr. 815/103/2009, nr. 811/103/2009, nr. 884/103/2009, nr. 871/103/2009, nr. 893/103/2009, nr. 891/103/2009, nr. 887/103/2009,
nr. 4.310/103/2008, nr. 829/103/2009, nr. 765/103/2009, nr. 752/103/2009, nr. 764/103/2009, nr. 762/103/2009, nr. 803/103/2009,
nr. 769/103/2009, nr. 845/103/2009, nr. 779/103/2009, nr. 768/103/2009, nr. 843/103/2009, nr. 781/103/2009, nr. 873/103/2009,
nr. 889/103/2009, nr. 869/103/2009, nr. 782/103/2009, nr. 776/103/2009, nr. 763/103/2009, nr. 816/103/2009, nr. 814/103/2009,
nr. 874/103/2009, nr. 810/103/2009, nr. 890/103/2009, nr. 886/103/2009, nr. 867/103/2009, nr. 875/103/2009, nr. 883/103/2009,
nr. 823/103/2009, nr. 885/103/2009, nr. 794/103/2009, nr. 797/103/2009, nr. 801/103/2009, nr. 787/103/2009, nr. 751/103/2009,
nr. 847/103/2009, nr. 825/103/2009, nr. 863/103/2009, nr. 807/103/2009, nr. 759/103/2009, nr. 789/103/2009, nr. 865/103/2009,
nr. 842/103/2009, nr. 839/103/2009, nr. 818/103/2009, nr. 841/103/2009, nr. 844/103/2009, nr. 771/103/2009, nr. 813/103/2009,
nr. 830/103/2009, nr. 772/103/2009 și nr. 774/103/2009 ale Tribunalului Neamț — Secția civilă, precum și de către Maria Magdalina,
profesor titular la Liceul Pedagogic ăGheorghe Asachi” din Piatra-Neamț, în Dosarul nr. 1.700/103/2009 al aceleiași instanțe.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 470/8.VII.2010

11

CURTEA CONSTITUȚIONALĂ

D E C I Z I A Nr. 728
din 1 iunie 2010

referitoare la excepția de neconstituționalitate a dispozițiilor art. 60 alin. (1) lit. a)
din Legea nr. 53/2003 — Codul muncii
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 60 din Legea nr. 53/2003 — Codul muncii,
excepție ridicată de Societatea Comercială ăElectroconstrucția
Elco” — S.A. din Timișoara în Dosarul nr. 9.593/30/2008 al
Tribunalului Timiș — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
considerând că prevederile de lege criticate nu contravin textelor
din Constituție invocate.
C U R T E A,

având în vedere actele și lucrările dosarului, constată
următoarele:
Prin Încheierea din 8 mai 2009, pronunțată în Dosarul
nr. 9.593/30/2008, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 60 din Legea nr. 53/2003 — Codul muncii.
Excepția a fost ridicată de Societatea Comercială
ăElectroconstrucția Elco” — S.A. din Timișoara.
În motivarea excepției de neconstituționalitate autorul
acesteia susține, în esență, că textul de lege criticat, care
prevede interdicția cu caracter temporar de concediere a
salariaților pe durata incapacității temporare de muncă, încalcă
dispozițiile art. 16, 20, 21, 22, 53 și 129 din Constituție. În acest
sens, arată că se creează un regim discriminatoriu pentru
salariați, dând astfel posibilitatea săvârșirii unor abuzuri din
partea acestora în raport cu angajatorul, prin faptul că i se
limitează dreptul de a dispune măsura desfacerii contractului de
muncă pe motive disciplinare. De asemenea, consideră că se
încalcă dreptul la un proces echitabil prin faptul că un salariat
vinovat de săvârșirea abaterilor disciplinare care va obține cu
rea-credință un certificat medical nu mai trebuie să dovedească
faptul că decizia de concediere este temeinică sau netemeinică,
invocând direct nulitatea potrivit textului de lege menționat.
Astfel, judecătorul nu va mai aprecia asupra fondului problemei
deduse judecății și va dispune, prin ignorarea fondului pricinii,
asupra altor aspecte de formă.
Tribunalul Timiș — Secția civilă arată că motivarea
excepției de neconstituționalitate este evazivă și
neconvingătoare și că oricum textele de lege criticate nu
contravin dispozițiilor din Constituție invocate de autorul
excepției, dat fiind că interdicția de concediere criticată are doar
un caracter temporar.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

Avocatul Poporului consideră că prevederile de lege
criticate sunt constituționale. În acest sens, arată că situația
diferită în care se află cele două părți ale contractului de muncă
justifică un tratament juridic diferit. De asemenea, consideră că
nu este încălcat accesul liber la justiție. Astfel, arată că decizia
de concediere reprezintă un act unilateral, manifestarea de
voință a angajatorului, care nu trebuie să se adreseze justiției ori
altor organe pentru a solicita încetarea raporturilor juridice de
muncă cu un anumit salariat. În schimb, salariatul are tot
interesul să conteste în justiție măsura de concediere, dacă o
consideră ca fiind luată fără motive legale și de fapt întemeiate.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 60 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003.
Curtea constată însă că autorul excepției critică, în realitate,
doar prevederile art. 60 alin. (1) lit. a), prin care se prevede:
ă(1) Concedierea salariaților nu poate fi dispusă:
a) pe durata incapacității temporare de muncă, stabilită prin
certificat medical conform legii;”.
Autorul excepției consideră că textul de lege criticat încalcă
următoarele dispoziții din Constituție: art. 16 referitor la
egalitatea în drepturi a cetățenilor, art. 20 privind tratatele
internaționale privind drepturile omului, art. 21 referitor la
accesul liber la justiție, art. 22 privind dreptul la viață și la
integritate fizică și psihică, art. 53 referitor la restrângerea
exercițiului unor drepturi sau al unor libertăți și art. 129 referitor
la folosirea căilor de atac.
Examinând excepția de neconstituționalitate, Curtea
constată că raporturile de muncă nasc drepturi și obligații
specifice fiecăreia dintre părțile acestuia. Între cele două părți
ale contractului de muncă există o relație de subordonare,
caracterizată prin prestarea muncii de către salariat sub
autoritatea angajatorului. În același timp însă legiuitorul a urmărit
protejarea drepturilor salariatului printr-o serie de măsuri și
interdicții ale exercitării drepturilor angajatorului. Între aceste
interdicții se află și cea privind concedierea salariatului atât timp
cât acesta se află în imposibilitatea de a desfășura munca, ca
urmare a stării sale de sănătate. În acest fel, salariatul este
asigurat că are dreptul de a-și îngriji sănătatea, fără ca aceasta
să atragă consecințe negative asupra raporturilor sale de
muncă.
Acest fapt nu poate fi considerat ca fiind contrar prevederilor
art. 53 din Constituție, întrucât restrângerea anumitor drepturi
ale angajatorului este justificată de necesitatea protejării
drepturilor altei categorii de persoane, respectiv salariații.

12

MONITORUL OFICIAL AL ROMÂNIEI, PARTEA I, Nr. 470/8.VII.2010

De asemenea, Curtea reține că drepturile și obligațiile
specifice ale celor două părți ale contractului de muncă le
plasează pe acestea în situații distincte, care justifică un
tratament juridic diferențiat.
În ceea ce privește critica referitoare la încălcarea dreptului
la un proces echitabil, Curtea constată că autorul excepției are
în vedere situația în care salariatul ar fi obținut în mod fraudulos
certificatul medical și imposibilitatea angajatorului de a proba
acest fapt. Or, această critică se referă, în realitate, la o
omisiune legislativă, la faptul că legea nu prevede modalitatea
în care angajatorul poate să conteste veridicitatea celor înscrise
în certificatul medical.
Curtea constată însă că, ulterior sesizării sale cu prezenta
excepție de neconstituționalitate, dispozițiile Ordonanței de
urgență a Guvernului nr. 158/2005 privind concediile și
indemnizațiile de asigurări sociale de sănătate, publicată în
Monitorul Oficial al României, Partea I, nr. 1.074 din
29 noiembrie 2005, au fost completate prin Ordonanța de
urgență a Guvernului nr. 36/2010, publicată în Monitorul Oficial
al României, Partea I, nr. 268 din 26 aprilie 2010,
reglementându-se posibilitatea verificării veridicității celor
constatate prin certificatul care acordă concediul medical. Astfel,
art. 31 din Ordonanța de urgență a Guvernului nr. 158/2005

prevede că ăPentru a beneficia de concedii și indemnizații de
asigurări sociale de sănătate, persoanele prevăzute la art. 1
trebuie să îndeplinească cumulativ următoarele condiții:
a) să îndeplinească stagiul minim de cotizare prevăzut de
prezenta ordonanță de urgență;
b) să prezinte adeverința de la plătitorul de indemnizații din
care să reiasă numărul de zile de concediu de incapacitate
temporară de muncă avute în ultimele 12 luni, cu excepția
urgențelor medico-chirurgicale sau a bolilor infectocontagioase
din grupa A;
c) să fie prezente la domiciliu sau la adresa indicată, după
caz, în intervalul de timp și în condițiile stabilite prin normele de
aplicare a prezentei ordonanțe de urgență, în vederea exercitării
verificării de către reprezentanții plătitorilor de indemnizații de
asigurări sociale de sănătate.”
În atari condiții, acest aspect al criticii de neconstituționalitate
a rămas fără obiect.
În sfârșit, în ceea ce privește conformitatea textului de lege
criticat cu art. 22, 20 și 129 din Constituție, Curtea constată că
autorul excepției nu motivează în ce fel se contravine acestor
texte constituționale. Oricum, având în vedere conținutul
acestora, Curtea apreciază că nu sunt incidente în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 60 alin. (1) lit. a) din Legea nr. 53/2003 — Codul muncii,
excepție ridicată de Societatea Comercială ăElectroconstrucția Elco” — S.A. din Timișoara în Dosarul nr. 9.593/30/2008 al
Tribunalului Timiș — Secția civilă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 748
din 1 iunie 2010

referitoare la excepția de neconstituționalitate a dispozițiilor art. 178 alin. (2)
din Legea nr. 95/2006 privind reforma în domeniul sănătății
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor art. I pct. 1 din Ordonanța de urgență a Guvernului
nr. 69/2009 pentru modificarea și completarea Legii nr. 95/2006
privind reforma în domeniul sănătății, excepție ridicată de

Dionisie Lefter în Dosarul nr. 663/45/2009 al Curții de Apel Iași —
Secția contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 7 decembrie 2009, pronunțată în Dosarul
nr. 663/45/2009, Curtea de Apel Iași — Secția contencios
administrativ și fiscal a sesizat Curtea Constituțională cu

MONITORUL OFICIAL AL ROMÂNIEI, PARTEA I, Nr. 470/8.VII.2010
excepția de neconstituționalitate a dispozițiilor ăart. I
pct. (1) din Ordonanța de urgență a Guvernului nr. 69/2009
pentru modificarea și completarea Legii nr. 95/2006 privind
reforma în domeniul sănătății”.
Excepția a fost ridicată de Dionisie Lefter într-o cauză de
contencios administrativ având ca obiect soluționarea unei
acțiuni de anulare a unui act administrativ.
În motivarea excepției de neconstituționalitate se susține
că dispozițiile de lege criticate dispun și pentru trecut, nu numai
pentru viitor, deoarece au ca efect modificarea unui contract de
management încheiat prin voința părților, anterior apariției
Ordonanței de urgență a Guvernului nr. 69/2009. Față de
vechea redactare a art. 178 alin. (2) din Legea nr. 95/2006,
modificările introduse prin această ordonanță de urgență conțin
condiții discriminatorii, în totală contradicție cu expunerea de
motive care a stat la baza adoptării Legii nr. 95/2006, care nu
reprezintă un beneficiu relevant de selecție pentru îndeplinirea
funcției de manager al unui spital și care restrâng totodată baza
de selecție a candidaților pentru această funcție. Astfel, se arată
că activitatea de management impune o serie de cunoștințe și
abilități care țin, mai degrabă, de o anumită pregătire
profesională specializată, cum ar fi cea de manager de profesie,
și nu de o anumită calificare ca ămedic primar” sau ăcadru
didactic universitar”.
Curtea de Apel Iași — Secția contencios administrativ și
fiscal apreciază că excepția de neconstituționalitate ăeste
fondată, întrucât este dreptul suveran al autorității care are
responsabilitatea organizării serviciului public medical să
stabilească criterii de selecție și de performanță care să-i
permită angajarea unor manageri care, prin pregătirea și
calitățile lor, să-i dea și siguranța că vor gestiona în cele mai
bune condiții patrimoniul și activitatea unităților spitalicești,
dreptul de dispoziție al organizatorului sistemului public medical
înscriindu-se în limitele prerogativelor recunoscute lui prin art. 44
din Constituția României și art. 480 din Codul civil”.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este inadmisibilă, deoarece
argumentația autorului excepției nu reprezintă veritabile critici
de neconstituționalitate, ci se bazează, în principal, pe
circumstanțele specifice litigiului dedus judecății, asupra cărora
numai instanța de judecată, și nu Curtea Constituțională, se
poate pronunța. Totodată, se arată că Ordonanța de urgență a
Guvernului nr. 69/2009 respectă condițiile impuse de art. 115
alin. (4) din Constituție, în sensul că Guvernul poate reglementa,
prin ordonanță de urgență, domenii ce aparțin legilor organice.
Dispozițiile de lege criticate se aplică pentru viitor, astfel cum
prevede art. II alin. (1) teza întâi din ordonanța de urgență
examinată, iar autorul excepției nu precizează în ce constă
contrarietatea acestora față de prevederile constituționale ale
art. 53 invocate.
Avocatul Poporului, în punctul său de vedere, consideră că
prevederile art. I pct. 1 din Ordonanța de urgență a Guvernului
nr. 69/2009 sunt constituționale. Acestea dispun pentru viitor,
urmând a-și găsi aplicarea de la data intrării în vigoare a actului
normativ criticat și nici nu pun în discuție restrângerea
exercițiului unor drepturi sau al unor libertăți fundamentale, ci
instituie unele condiții pentru exercitarea funcției de manager
sau manager interimar al unui spital.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.

13

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie, în
realitate, dispozițiile art. 178 alin. (2) din Legea nr. 95/2006
privind reforma în domeniul sănătății, publicată în Monitorul
Oficial al României, Partea I, nr. 372 din 28 aprilie 2006, astfel
cum au fost modificate prin art. I pct. 1 din Ordonanța de urgență
a Guvernului nr. 69/2009 pentru modificarea și completarea
Legii nr. 95/2006 privind reforma în domeniul sănătății, publicată
în Monitorul Oficial al României, Partea I, nr. 419 din 18 iunie
2009. Ulterior ridicării prezentei excepții, textul legal criticat a
fost modificat prin art. I pct. 2 din Legea nr. 91/2010 privind
aprobarea Ordonanței de urgență a Guvernului nr. 69/2009
pentru modificarea și completarea Legii nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 348 din 26 mai 2010. Textul legal criticat
are, în prezent, următorul conținut:
— Art. 178 alin. (2): ă(2) Managerul persoană fizică sau
reprezentantul desemnat de managerul persoană juridică
trebuie să fie absolvent al unei instituții de învățământ superior
și să îndeplinească una dintre următoarele condiții:
a) să fie absolvent al unor cursuri de perfecționare în
management sau management sanitar, agreate de Ministerul
Sănătății și stabilite prin ordin al ministrului sănătății;
b) să fie absolvent al unui masterat sau doctorat în
management sanitar, economic sau administrativ organizat într-o
instituție de învățământ superior acreditată, potrivit legii.”
În opinia autorului excepției textul de lege criticat încalcă
principiul neretroactivității legii civile, reglementat de art. 15
alin. (2) din Constituție, restrânge exercițiul unor drepturi sau al
unor libertăți, contrar art. 53 alin. (1) din Legea fundamentală, în
sensul că generează discriminări nepermise de prevederile art. 16
din aceasta, de art. 7 din Declarația Universală a Drepturilor
Omului, precum și de dispozițiile Convenției nr. 111/1958 privind
discriminarea în domeniul ocupării forței de muncă și exercitarea
profesiei, ratificată de România prin Decretul nr. 284/1973
pentru ratificarea unor convenții ale Organizației Internaționale
a Muncii. De asemenea, sunt invocate, sub aspectul principiului
ierarhiei actelor juridice, art. 1 alin. (5), art. 73, 76, 108 și 115
din Constituție.
Analizând excepția de neconstituționalitate, Curtea
Constituțională constată că, ulterior ridicării acesteia, dispozițiile
art. 178 alin. (2) din Legea nr. 95/2006 privind reforma în
domeniul sănătății au fost modificate prin art. I pct. 2 din Legea
nr. 91/2010 privind aprobarea Ordonanței de urgență a
Guvernului nr. 69/2009 pentru modificarea și completarea Legii
nr. 95/2006 privind reforma în domeniul sănătății.
Astfel, în actuala redactare, dispozițiile legale criticate
satisfac nemulțumirea autorului excepției constând în aceea că
managerul unui spital public, persoană fizică, sau reprezentantul
desemnat de managerul persoană juridică trebuie să fie
absolvent al unei instituții de învățământ superior în domeniul
medical, economic, juridic sau administrativ. În noua redactare,
normele legale criticate nu mai prevăd strict și limitativ domeniul
necesar a fi absolvit de către o persoană în cadrul
învățământului universitar pentru a avea aptitudinea de a
deveni, odată cu îndeplinirea celorlalte cerințe legale, manager
al unui spital public, ci instituie doar condiția generală de a fi
absolvent al unei instituții de învățământ superior. În plus față

14

MONITORUL OFICIAL AL ROMÂNIEI, PARTEA I, Nr. 470/8.VII.2010

de cerința existentă și în vechea redactare, și anume cea de
absolvire și a unor cursuri de perfecționare în management sau
management sanitar, agreate de Ministerul Sănătății și stabilite
prin ordin al ministrului sănătății, actualul text al art. 178 alin. (2)
din Legea nr. 95/2006 prevede și cerința alternativă potrivit
căreia candidatul la postul de manager al unui spital public să fie
absolvent al unui masterat sau doctorat în management sanitar,
economic sau administrativ organizat într-o instituție de
învățământ superior acreditată, potrivit legii.

Curtea Constituțională constată că aceste cerințe sunt pe
deplin justificate prin prisma naturii postului de manager al unui
spital public la care candidează o persoană și nu au menirea de
a restrânge baza de selecție a candidaților pentru această funcție,
așa cum afirmă autorul excepției, ci urmăresc asigurarea unor
criterii de competență profesională și de specializare în acest
domeniu. Totodată, reglementarea legală criticată nu are efect
retroactiv, aceasta urmând să producă efecte după intrarea sa în
vigoare, potrivit art. 78 din Constituție, la 3 zile de la data publicării
legii în Monitorul Oficial al României, și numai pentru viitor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 178 alin. (2) din Legea nr. 95/2006 privind reforma în domeniul
sănătății, excepție ridicată de Dionisie Lefter în Dosarul nr. 663/45/2009 al Curții de Apel Iași — Secția contencios administrativ și
fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 750
din 1 iunie 2010

referitoare la excepția de neconstituționalitate a prevederilor art. 19 alin. (2) lit. e)
din Legea serviciului de salubrizare a localităților nr. 101/2006
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 19 alin. (2) lit. e) din Legea serviciului de
salubrizare a localităților nr. 101/2006, excepție ridicată de
Societatea Comercială ăRER Ecologic Service București —
REBU” — S.A. în Dosarul nr. 1.357/2/2009 al Curții de Apel
București — Secția a VIII-a contencios administrativ și fiscal.
La apelul nominal răspunde, pentru autorul excepției,
doamna avocat Ania Radu, membru al Baroului București. De
asemenea, se prezintă domnul avocat Ștefan Ciontu, membru
al Baroului Mehedinți, în calitate de apărător ales al părții
Societatea Comercială ăRomprest Service” — S.A. Ambii
apărători depun la dosar împuternicirile avocațiale. Magistratulasistent învederează Curții că procedura de citare a fost legal
îndeplinită.
Cauza fiind în stare de judecată, președintele Curții acordă
cuvântul reprezentantului autorului excepției, care solicită
admiterea, reiterând argumentele prezentate în motivarea scrisă
aflată la dosarul cauzei.

Reprezentantul Societății Comerciale ăRomprest Service” —
S.A. susține, în esență, că nu se pune problema restrângerii
liberei concurențe, întrucât reglementarea criticată privește
drepturi și obligații ale unui operator economic care a câștigat o
licitație și este firesc ca legea să îi confere exclusivitatea
exercitării activității.
Reprezentantul Ministerului Public pune concluzii de
respingere a excepției ca neîntemeiată, arătând că instanța de
contencios constituțional a mai examinat textul de lege criticat,
constatând conformitatea acestuia cu prevederile din Legea
fundamentală invocate și în prezenta cauză. Apreciază că se
impune menținerea soluției pronunțate prin Decizia
nr. 612/2009.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2009, pronunțată în Dosarul
nr. 1.357/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 19 alin. (2) lit. e) din Legea serviciului de
salubrizare a localităților nr. 101/2006. Excepția de
neconstituționalitate a fost ridicată de Societatea Comercială
ăRER Ecologic Service București — REBU” — S.A. într-o cauză
civilă având ca obiect cererea de modificare a unui ordin al

MONITORUL OFICIAL AL ROMÂNIEI, PARTEA I, Nr. 470/8.VII.2010
președintelui Autorității Naționale de Reglementare pentru
Serviciile Comunitare de Utilități Publice.
În motivarea excepției de neconstituționalitate se susține
că acordarea dreptului de exclusivitate în temeiul dispozițiilor de
lege supuse controlului de constituționalitate are ca efect
împiedicarea concurenței în prestarea serviciului de salubrizare —
în speță — pe raza sectorului 1 al municipiului București, creând
un monopol cu implicații grave pentru cetățenii acestui sector,
care sunt nevoiți să cotizeze la nivelul pretențiilor societății
respective. Arată că este cu atât mai mult afectată concurența,
cu cât, în baza textului de lege criticat, s-a creat o exclusivitate
a prestării serviciului de salubrizare pentru sectorul 1 pentru o
perioadă de 25 de ani. Precizează că se poate vorbi despre o
îngrădire a dreptului fiecărui operator care ar deține o licență
corespunzătoare de a participa la licitațiile publice privind
delegarea serviciilor publice de salubrizare și de a concura cu
operatorul care ar acționa în sectorul 1. Mai arată că
ăconcurența, în sine, ca principiu fundamental al unei economii
de piață, nu poate fi limitată și segmentată de unitățile
administrativ-teritoriale și, mai mult, nu poate fi absorbită de
autonomia locală consacrată de legiuitor ca principiu de bază
pentru funcționarea aparatului administrației publice locale”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată. În acest sens,
precizează că articolul criticat prevede ca exclusivitatea prestării
serviciului de salubrizare pe raza unităților administrativteritoriale să fie acordată în baza hotărârilor de dare în
administrare sau în baza hotărârii de atribuire și a contractului
de delegare a gestiunii, ceea ce presupune respectarea
principiilor transparenței concurenței și criteriilor obiective pentru
luarea deciziilor într-un sistem de achiziții publice.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierea de sesizare, raportul întocmit de
judecătorul-raportor, susținerile reprezentanților părților,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 19 alin. (2) lit. e) din Legea serviciului de
salubrizare a localităților nr. 101/2006, publicată în Monitorul
Oficial al României, Partea I, nr. 393 din 8 mai 2006, modificate
prin art. I pct. 17 din Legea nr. 224/2008 privind aprobarea
Ordonanței de urgență a Guvernului nr. 92/2007 pentru
modificarea și completarea Legii serviciului de salubrizare a
localităților nr. 101/2006, publicată în Monitorul Oficial al
României, Partea I, nr. 743 din 3 noiembrie 2008. Textul de lege
criticat are următorul conținut:
— Art. 19 alin. (2) lit. e): ă(2) Operatorii, în conformitate cu
prevederile legale, au dreptul la: [....]
e) exclusivitatea prestării serviciului de salubrizare pe raza
unităților administrativ-teritoriale, acordată fie în baza hotărârii
de dare în administrare, fie în baza hotărârii de atribuire și a
contractului de delegare a gestiunii.”

15

În opinia autorului excepției de neconstituționalitate, textul de
lege criticat contravine prevederilor art. 135 alin. (1) și alin. (2)
lit. a) și g) din Constituție referitoare la caracterul de economie
de piață al economiei României și la obligația statului de a
asigura libertatea comerțului, protecția concurenței loiale și
crearea cadrului favorabil pentru valorificarea tuturor factorilor
de producție, precum și aplicarea politicilor de dezvoltare
regională în concordanță cu obiectivele Uniunii Europene. De
asemenea, susține că sunt încălcate și dispozițiile art. 86 din
Tratatul Uniunii Europene (actualmente art. 106 din versiunea
consolidată a Tratatului privind funcționarea Uniunii Europene),
care prevăd că statele membre sunt obligate să nu adopte și să
nu mențină nicio măsură contrară tratatului, cu referire la
întreprinderile cărora le sunt acordate drepturi speciale sau
exclusive.
Examinând excepția de neconstituționalitate, Curtea observă
că a mai fost sesizată cu soluționarea excepției de
neconstituționalitate a prevederilor art. 19 alin. (2) lit. e) din
Legea serviciului de salubrizare a localităților nr. 101/2006,
pronunțându-se prin Decizia nr. 612 din 28 aprilie 2009,
publicată în Monitorul Oficial al României, Partea I, nr. 391 din
10 iunie 2009. Cu acel prilej, a reținut că dispozițiile de lege
criticate ăconsacră în favoarea operatorilor selectați, potrivit
procedurilor legale, să gestioneze serviciul public de salubrizare
dreptul la exclusivitate în acest domeniu de activitate pe raza
unei anumite comunități locale, astfel cum rezultă din hotărârea
de dare în administrare, hotărârea de atribuire sau din contractul
de delegare a gestiunii, după caz”. Totodată, Curtea a constatat
că textul de lege criticat ănu conferă un drept de exclusivitate
unui anumit operator, ci asigură celui care, cu respectarea legii,
gestionează serviciul de salubrizare posibilitatea exercitării în
concret a obligațiilor sale specifice, asumate prin actele juridice
indicate mai sus. Așadar, textul legal examinat nu face decât să
întărească efectul acelor acte juridice în baza cărora un
operator, în condiții de transparență și egalitate de tratament, a
dobândit gestiunea serviciului public de salubrizare”. Întrucât
autorul prezentei excepții nu a relevat elemente noi, își
păstrează valabilitatea soluția pronunțată prin decizia
menționată, precum și argumentele care au condus la aceasta.
În ceea ce privește susținerea potrivit căreia acordarea pe o
perioadă de 25 ani a exclusivității prestării serviciului de
salubrizare pentru sectorul 1 al municipiului București unui
singur operator este de natură să afecteze dreptul la liberă
concurență, Curtea observă că aceasta reprezintă o chestiune
de fapt a cărei apreciere revine instanței de judecată învestite cu
soluționarea litigiului în cursul căreia a fost ridicată excepția de
neconstituționalitate.
Nici cu privire la motivarea criticii de neconstituționalitate prin
raportare la dispozițiile art. 86 din Tratatul Uniunii Europene
(art. 106 din versiunea consolidată a Tratatului privind
funcționarea Uniunii Europene), Curtea nu se poate pronunța,
întrucât analiza conformității legii naționale cu dispozițiile
tratatului menționat ține de competența instanței de judecată,
care, în acest scop, poate să adreseze Curții de Justiție a Uniunii
Europene o întrebare preliminară, în condițiile art. 19 alin. (3)
lit. (b) din Tratatul privind Uniunea Europeană și ale art. 267 din
Tratatul privind funcționarea Uniunii Europene. Astfel cum a
statuat în jurisprudența sa, concretizată prin Decizia nr. 1.596
din 26 noiembrie 2009, publicată în Monitorul Oficial al
României, Partea I, nr. 37 din 18 ianuarie 2010, ăîn situația în
care Curtea Constituțională s-ar considera competentă să se
pronunțe asupra conformității legislației naționale cu cea
europeană, s-ar ajunge la un posibil conflict de jurisdicții între
cele două instanțe, ceea ce, la acest nivel, este inadmisibil”.

16

MONITORUL OFICIAL AL ROMÂNIEI, PARTEA I, Nr. 470/8.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 19 alin. (2) lit. e) din Legea serviciului de salubrizare a
localităților nr. 101/2006, excepție ridicată de Societatea Comercială ăRER Ecologic Service București — REBU” — S.A. în Dosarul
nr. 1.357/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Valentina Bărbățeanu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 470/8.VII.2010 conține 16 pagini.

Prețul: 3,20 lei

&JUYDGY|444560]
ISSN 1453—4495

